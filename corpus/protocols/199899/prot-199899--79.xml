<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--79</head>
          <docDate when="1999-04-14 00:00:00">1999-04-14 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            Protokoll
          </note>
          <note>
            1998/99:79
          </note>
          <note>
            --------------------------------------------------------------------------------
          </note>
          <note>
            1 § Bordläggningsdebatt med anledning av vårpropositionen
          </note>
          <note>
            Anmäldes proposition 1998/99:100
          </note>
          <note>
            1999 års ekonomiska vårproposition
          </note>
          <note>
            Finansministern överlämnade 1999 års ekonomiska vårproposition
            1998/99:100.
          </note>
          <note type="speaker">
            Anf. 1 Finansminister BOSSE RINGHOLM (s):
          </note>
          <note>
            Fru talman! Ärade ledamöter och åhörare! Jag har överlämnat vårpropositionen
            till Sveriges riksdag och fru talman. Låt mig först säga att det
            är en stor ära för mig att vara i denna kammare. Det är med stor
            tillförsikt som jag presenterar den politik som kommer att leda
            Sverige in i 2000-talet, även om jag inte kan ta åt mig äran av
            att ha varit den främsta arkitekten bakom de förslag som regeringen
            i dag förelägger riksdagen.
          </note>
          <note>
            Den främsta arkitekten har varit det svenska folket.
          </note>
          <note>
            Medborgarna gav regering och riksdag ett tydligt mandat i valet
            1998. Sverige skall ta steget in i nästa sekel med fler jobb,
            större rättvisa och ett vidgat samarbete. Vårpropositionen vilar
            på detta uppdrag.
          </note>
          <note>
            Efter ett decennium i djup ekonomisk kris kan
          </note>
          <note>
            Sverige möta framtiden i en ekonomisk styrkeposition. Detta har
            gjorts möjligt av många människors uppoffringar under budgetsaneringen.
            Inför 2000-
          </note>
          <note>
            talet är överskotten stora och statsskulden sjunkande.
          </note>
          <note>
            Utgiftstaken skall hållas. Överskotten skall vara 2 %
          </note>
          <note>
            av BNP i genomsnitt över en konjunkturcykel. Regeringen räknar
            med att den offentliga sektorn vid mandatperiodens slut kommer
            att ha lika stora tillgångar som skulder. Nettoskulden amorteras
            bort.
          </note>
          <note>
            Inför 2000-talet är tillväxten hög och inflationen låg. Regeringen
            gör bedömningen att tillväxten under
          </note>
          <note>
            2000-talets första år kommer att ligga mellan 2 och
          </note>
          <note>
            3 %, och inflationen kommer att vara låg. Därmed säkras välfärden,
            samtidigt som utrymme skapas för ökade reallöner och bättre hushållsekonomi.
          </note>
          <note>
            Inför 2000-talet ökar sysselsättningen och arbetslösheten faller.
            Ökade investeringar i ett livskraftigt näringsliv lägger grunden
            för nya jobb. Nya resurser kan tillföras vår gemensamma välfärd.
          </note>
          <note>
            På denna stabila grund kan jag i dag presentera åtgärder på en
            rad områden. Jag vill gärna ta tillfället i akt att tacka Vänsterpartiet
            och Miljöpartiet för ett gott samarbete under arbetet med att
            ta fram vårpropositionen och hoppas för egen del också på ett
            gott samarbete för framtiden.
          </note>
          <note>
            Förslagen tar sin utgångspunkt i att sunda offentliga finanser
            och stabila priser är en förutsättning för hög tillväxt och stigande
            sysselsättning. På fem avgörande områden vill jag att Sverige
            skall utvecklas.
          </note>
          <note>
            För det första: Arbetslösheten skall betvingas.
          </note>
          <note>
            Målet är att den öppna arbetslösheten skall nå 4 %
          </note>
          <note>
            under år 2000. År 2004 skall 80 % av den arbetsföra befolkningen
            vara i sysselsättning. Full sysselsättning är den svenska arbetarrörelsens
            viktigaste mål. Politiken inriktas nu på att skapa möjligheter
            för att den kraftiga ökningen av antalet jobb skall fortsätta
            och arbetslösheten minska utan att inflationen tar fart.
          </note>
          <note>
            Arbetmarknadspolitiken blir än mer inriktad på att stärka de
            arbetslösas kompetens och effektivt para ihop lediga platser med
            arbetssökande. En kraftfullt sänkt skatt riktas till de arbetsgivare
            som anställer långtidsarbetslösa.
          </note>
          <note>
            För det andra: Sverige skall vara en ledande kunskaps- och forskningsnation.
            För att långsiktigt klara en hög tillväxt krävs att alla ges ökade
            förutsättningar att delta på en arbetsmarknad med mycket högt
            ställda kunskapskrav. Det kräver fortsatta satsningar på det livslånga
            lärandet. Vi vill steg för steg införa en allmän förskola. Skolans
            kvaliteter skall förbättras.
          </note>
          <note>
            Lärarna får bättre möjligheter till vidareutbildning, och satsningarna
            på IT i skolan fortsätter. Kunskapslyftet förlängs. Utbyggnaden
            av högskolan fortsätter, och grundforskningen stärks. Vi avsätter
            resurser för kompetensutveckling i arbetslivet.
          </note>
          <note>
            För det tredje: Skolan, vården och omsorgen skall förbättras.
            I takt med att statsfinanserna förbättrats har vi socialdemokrater
            steg för steg höjt nivån på statsbidragen till kommuner och landsting,
            men det behövs mer för att säkerställa en god kvalitet i välfärdens
            kärna. Kommuner och landsting tillförs ytterligare 1,3 miljarder
            kronor år 2000, 2 miljarder 2001
          </note>
          <note>
            och 3 miljarder 2002. Ökade resurser avsätts för att förbättra
            situationen för psykiskt funktionshindrade och handikappade.
          </note>
          <note>
            För det fjärde: Rättvisan skall stärkas i Sverige.
          </note>
          <note>
            Barnbidraget och studiebidraget höjs till 950 kr.
          </note>
          <note>
            Maxtaxa inom barnomsorgen skall införas stegvis.
          </note>
          <note>
            Arbetet med att motverka löneskillnader på grund av kön stärks.
            Biståndet höjs till 0,74 % av bruttonationalinkomsten 2002.
          </note>
          <note>
            För det femte: Sverige skall byggas ekologiskt hållbart. Vår
            generation får inte vältra över vare sig en stor ekonomisk skuld
            eller en växande miljöskuld på våra barn och barnbarn. Anslagen
            för marksanering, kalkning och biotopskydd förstärks. Markinköpen
            skall öka kraftigt. Ekologiska nyckeltal kan nu för första gången
            presenteras i en vårproposition.
          </note>
          <note>
            Det är med stor glädje och stolthet som jag som socialdemokratisk
            finansminister nu kan konstatera att vi med denna vårproposition
            kan uppfylla de vallöften vi gav i valet 1998.
          </note>
          <note>
            1. Sysselsättningen kan öka och utbildningen kan byggas ut.
          </note>
          <note>
            2. Fler människor kan anställas i vården, skolan och omsorgen.
          </note>
          <note>
            3. Vi kan betala av på statsskulden.
          </note>
          <note>
            4. Vi kan införa en maxtaxa i barnomsorgen.
          </note>
          <note>
            5. Vi kan höja barnbidraget.
          </note>
          <note>
            6. Vi har redan därtill höjt pensionerna och ökat bostadstillägget.
          </note>
          <note>
            Fru talman! Låt mig lyfta blicken från vårbudgeten och säga några
            ord om min vision av hur Sverige skall bli ett ekonomiskt föregångsland.
            När jag betraktat det politiska skeendet i Sverige har det ofta
            slagit mig att många målar upp en bild av att det finns en motsättning
            mellan tillväxt och rättvisa. Min erfarenhet säger mig något annat.
            Tillväxt och rättvisa går hand i hand. Då resurserna ökar kan
            fler dela dem.
          </note>
          <note>
            Det är på den grunden som regeringen vill, i samarbete med andra
            partier, utforma en skattereform under mandatperioden. Genom skattesänkningar
            vill vi öka rättvisan i samhället och förbättra förutsättningarna
            för tillväxt.
          </note>
          <note>
            Vi vill minska skatten för löntagarna genom att bl.a. minska
            den belastning på ekonomin som egenavgifterna innebär. Skattesänkningar
            skall samtidigt stärka tillväxten och bidra till målet att nå
            full sysselsättning och ekologisk hållbarhet. Vi är beredda att
            vidta strategiska åtgärder för att underlätta investeringar och
            stärka svensk företagsamhet.
          </note>
          <note>
            Men skattesänkningar får aldrig genomföras så att vi riskerar
            överskotten i de offentliga finanserna eller den långsiktiga finansieringen
            av vården, skolan och omsorgen.
          </note>
          <note>
            I dag ser vi inget större utrymme för skattesänkningar förrän
            år 2001, men om den ekonomiska utvecklingen skulle bli sådan att
            det blir ekonomiskt möjligt att genomföra skattesänkningar redan
            nästa år är vi beredda att återkomma till riksdagen med förslag
            i höstens budget.
          </note>
          <note>
            Sverige behöver ökat samförstånd. Vårt land är för litet för
            stora konflikter. Årtiondena som följde efter andra världskriget
            saknar motstycke i svensk historia. Full sysselsättning kunde
            förenas med hög tillväxt och stabila statsfinanser. Dessa årtionden
            präglades av ett mycket gott samarbetsklimat. Arbetsgivare och
            arbetstagare, industri och lantbruk, de anställda inom den gemensamma
            sektorn, inom utbildningsväsendet och inom företagen samt de politiska
            beslutsfattarna samverkade för Sveriges bästa.
          </note>
          <note>
            Detta gav resultat, och resultaten var goda.
          </note>
          <note>
            Sverige står nu inför ett nytt årtusende. En av de främsta lärdomarna
            från 1900-talet är att samverkan medverkar till att skapa ett
            gott samhälle. Vi har nu en historisk chans att återupprätta det
            goda samarbetsklimatet. En politik för ökad tillväxt måste formuleras
            i aktivt samarbete med näringslivet. Det stora nyföretagandet
            skall understödjas. De små företagens utveckling avgör möjligheten
            att nå målen om sysselsättning och arbetslöshet. De stora och
            många gånger världsledande företag som finns i Sverige skall ha
            bra förutsättningar att växa i Sverige. Vi har ett ömsesidigt
            ansvar för Sveriges utveckling.
          </note>
          <note>
            Jag vill därför ha ett öppet samtal och ett brett samarbete mellan
            politik, svenskt näringsliv och arbetsmarknadens parter. Gemensamt
            kan vi skapa nationella strategier som stärker både företagen
            och svensk framtid. Det är mitt mål att Sverige skall ta steget
            in i ett 2000-tal där vi i samverkan kan uträtta mer för varandra
            än om vi motverkar varandra. Tack!
          </note>
          <note>
            (Applåder)
          </note>
          <note type="speaker">
            Anf. 2 BO LUNDGREN (m):
          </note>
          <note>
            Fru talman! Låt mig först hälsa Bosse Ringholm välkommen till
            riksdagen. Jag ser fram emot många hårda, sakliga debatter - i
            olika oppositions- och regeringsställningar, förhoppningsvis.
          </note>
          <note>
            Det var intressant att höra Bosse Ringholm tala om 50- och 60-talen
            som lyckliga decennier. Det är lite grann av en avbön från den
            SSU-ordförande som i slutet av 60-talet och början av 70-talet
            bidrog till att skapa det klimat som under 70- och 80-talen försämrade
            förutsättningarna för Sverige. Är det en avbön också i politiskt
            avseende är det desto bättre. Risken är möjligen stor att det
            inte är på det viset.
          </note>
          <note>
            I februari 1990 avgick Kjell-Olof Feldt som socialdemokratisk
            finansminister. Han insåg att 80-
          </note>
          <note>
            talspolitiken ledde mot den avgrund som så många bittert fick
            erfara i början av 90-talet. I förrgår avgick
          </note>
          <note>
            Erik Åsbrink som socialdemokratisk finansminister efter konflikter
            med statsministern och den övriga regeringen om den ekonomiska
            politiken. Det visar i blixtbelysning att Göran Perssons parlamentariska
            strategi, att bygga politiken på en vänsterallians, står i strid
            med den ekonomiska politik Sverige behöver.
          </note>
          <note>
            Vårpropositionen är ett besvikelsens dokument för den som hade
            några förväntningar. De optimistiska tillväxtantagandena från
            förra året måste nu revideras ned väsentligt, och inga åtgärder
            för att vända utvecklingen finns. En halv miljon människor är
            fortfarande arbetslösa, och inga åtgärder för att riva hindren
            för nya jobb föreslås. Det finns inte ett ord om företagsflytt
            och kunskapsflykt och inga åtgärder för att vända den utvecklingen.
            Den personliga tryggheten urholkas genom att bidragsberoendet
            växer, och det finns inga förslag om skattesänkningar för att
            öka människornas frihet och oberoende. Trots att Sverige har världens
            högsta skatter står regeringen och dess stödpartier fast vid försämringarna
            för de handikappade och för änkorna. Kort sagt: Regeringen förmår
            inte genomföra den nödvändiga förnyelsen och moderniseringen av
            Sverige.
          </note>
          <note>
            Fru talman! Den utlösande faktorn bakom finansministerns avgång
            i förrgår var oenighet om vilket utrymme det kunde finnas för
            ofinansierade skattesänkningar. I dag kan vi se varför Erik Åsbrink
            var så upprörd. När man rensat statsbudgetens saldo för tillfälliga
            åtgärder räknar regeringen med att det innevarande år blir ett
            underskott i statens budget på drygt 19 miljarder kronor. Även
            om det blir en förbättring nästa år är det fortfarande underskott
            efter avräkning av tillfälliga åtgärder åren 2001 och 2002.
          </note>
          <note>
            Lössläpptheten med utgiftsökningar före valet visar sig nu. Man
            har också knaprat så mycket på budgeteringsmarginalerna att utgiftstaken
            i år och nästa år kan komma att överskridas. Trots att regeringen
            föreslår besparingar på 7-8 miljarder är marginalerna så små som
            1 miljard i år och 3 miljarder nästa år, och det finns ingen beräkning
            av vad den förtida avvecklingen av Barsebäck kostar - för att
            bara ta en ytterligare utgiftsökning.
          </note>
          <note>
            Det behövs visserligen skattesänkningar nästa år, men de måste
            vara fullt finansierade. Och man kan inte ta i anspråk överskott
            förrän de faktiskt finns.
          </note>
          <note>
            Fru talman! Målet om 4 % öppen arbetslöshet nästa år har nu devalverats
            till ett riktmärke. Man säger dock i vårpropositionen att om det
            behövs är man beredd att föreslå åtgärder för att öka sysselsättningen
            och minska arbetslösheten så att man kan nå detta mål som blivit
            ett riktmärke. Samtidigt gör man, vilket var och en kan läsa,
            bedömningen att den öppna arbetslösheten nästa år blir 5,4 % -
            väsentligt över målet/riktmärket. Men man föreslår inga åtgärder!
          </note>
          <note>
            Man har sagt att om man riskerar att överskrida målet skall man
            föreslå åtgärder, men ändå finns det inga åtgärder.
          </note>
          <note>
            Om man nu vet att man kan vidta åtgärder för att öka sysselsättningen
            och minska arbetslösheten, också av det skälet att människor mår
            dåligt och att arbetslöshetens kostnader är höga för alla, varför
            gör man då ingenting? Man sätter upp ett mål, man säger att för
            att uppnå målet skall man vidta åtgärder, man konstaterar att
            man inte når målet - men man föreslår inga åtgärder! Var finns
            åtgärderna, finansministern?
          </note>
          <note>
            Vad är ni beredda att göra för att klara målet? Det finns ingenting
            i vårpropositionen.
          </note>
          <note>
            Man kan dessutom titta på vad regeringen skriver om följderna
            av högskattepolitiken:
          </note>
          <note>
            "Marginaleffekterna drabbar särskilt hårt utsatta grupper i samhället.
            De gör att människor inte nämnvärt kan påverka sina ekonomiska
            förhållanden genom att arbeta mer och öka sina inkomster."
          </note>
          <note>
            Det är bra att socialdemokraterna nu erkänner vad vi moderater
            hävdat i decennier. Men varför dröjer man då med de nödvändiga
            skattesänkningarna? Det vore bra om man lade fram förslag om skattesänkningar
            för vanliga löntagare nästa år, fullt finansierade skattesänkningar.
            Ni beskriver ju själva vilka effekter högskattepolitiken får -
            särskilt för utsatta grupper, särskilt för dem som har låga och
            normala inkomster. Ändå gör ni ingenting! Varför, finansministern,
            lägger ni inte fram några förslag?
          </note>
          <note>
            Det finns, det skall sägas, en del förslag i vårpropositionen.
            Men de går i fel riktning. För år 2002, det tredje och sista året
            i den period vi nu skall diskutera ur budgetsynpunkt, föreslås
            det 19 miljarder kronor i nya offentliga utgifter och ungefär
            1 miljard i skattesänkningar. Men det är egentligen ingen skattesänkning;
            det är en utebliven beräknad skattehöjning genom höjda taxeringsvärden.
            I realiteten är det bara offentliga utgiftsökningar netto.
          </note>
          <note>
            Det är inte bara fel i sak att öka de offentliga utgifterna ytterligare;
            det handlar också om vilka effekter själva förslagen får. Maxtaxa
            - vad innebär det egentligen? Att ha en enhetstaxa som minskar
            marginaleffekterna är nödvändigt och viktigt; så långt kan vi
            vara överens. Men att tvinga på kommunerna regler som ytterligare
            ökar subventioneringen av en form av barnomsorg till priset av
            högre skatter än vad det annars skulle behöva vara innebär att
            kommunernas kostnader ökar. Det innebär också att människornas
            valfrihet urholkas. De flesta människor kommer med de stora subventionerna
            och fortsatt höga skatterna inte att ha möjlighet att välja någonting
            annat än just det staten vill erbjuda dem, det staten vill prioritera.
          </note>
          <note>
            Det ligger säkert i Gudrun Schymans intresse att få den fortsatta
            socialiseringen av familjer och individer i Sverige.
          </note>
          <note>
            Det är också intressant att notera, när man ser på de gröna nyckeltal
            som nu redovisas, att 80-talet var ett mycket framgångsrikt decennium
            när det gällde att minska framför allt luftföroreningar. Under
            80-talet, det decennium då kärnkraften introducerades, kunde vi
            minska förbrukningen av fossila bränslen. Vi kunde införa rening.
            Vi fick dramatiska förbättringar av miljösituationen. Men vilken
            slutsats drar man av detta när vi nu står inför energipolitiska
            beslut? Jo, att vi skall förtidsavveckla kärnkraftsreaktorer som
            har bidragit till att förbättra miljön. Det är intressant att
            studera de nyckeltal som finns. De visar att man inte, vare sig
            av statsfinansiella skäl eller av miljöskäl, skall genomföra den
            förtida avveckling som riksdagen har beslutat.
          </note>
          <note>
            Fru talman! Det går att skapa förutsättningar för väsentligt
            fler jobb, för att vända företags- och kunskapsflytten, för att
            minska bidragsberoendet, för att ge medborgarna valuta för sina
            skattepengar, för att ta ansvar för dem som verkligen behöver
            vårt gemensamma stöd. Det kräver inte mer än politisk vilja och
            förmåga, men den finns inte. Det blockeras också av regeringens
            tillväxtfientliga stödpartier. För Göran
          </note>
          <note>
            Persson är uppbenbarligen makten viktigare än jobben, tillväxten
            och välståndet.
          </note>
          <note>
            Om två veckor kommer vi moderater att lägga fram konkreta förslag
            om en annan politik, som syftar till en förnyelse och modernisering
            av Sverige, ett
          </note>
          <note>
            Sverige som är berett att gå in med framtidstro i det nya millenniet.
            Det är en politik som river hindren för tillväxt och nya jobb
            och som vänder företagsflytten, en politik som prioriterar kunskapen
            i skola och högskola och som gör det lönt att skaffa sig och vidmakthålla
            kunskaper och kompetens, en politik som gör det möjligt för människor
            att kunna försörja sig på sina egna arbetsinkomster, en politik
            som innebär att det som måste lösas gemensamt också skall fungera
            väl.
          </note>
          <note>
            Låt mig avslutningsvis ställa två viktiga frågor till den nye
            finansministern: När ni nu säger att ni missar målet för arbetslösheten
            nästa år och säger att ni är beredda att vidta åtgärder undrar
            jag varför ni inte föreslår några åtgärder. Vilka åtgärder skulle
            ni vara beredda att vidta?
          </note>
          <note>
            Den andra frågan är: När ni nu så vältaligt beskriver effekterna
            av högskattepolitiken för de vanliga människor vars oberoende
            minskar, varför är ni inte beredda att lägga fram förslag om skattesänkningar
            för vanliga löntagare nästa år i kombination med de skattesänkningar
            som också kan ge oss de nya jobben?
          </note>
          <note>
            (Applåder)
          </note>
          <note type="speaker">
            Anf. 3 JOHAN LÖNNROTH (v):
          </note>
          <note>
            Fru talman! Jag skall också börja med att hälsa den nye finansministern
            välkommen.
          </note>
          <note>
            Jag skulle också vilja sända en liten hälsning till
          </note>
          <note>
            Erik Åsbrink. Jag vet inte om han tittar på eller lyssnar till
            den här debatten. När man avgår får man alltid höra de vänliga
            orden, var det någon som sade. Jag skall väl inte vara översvallande
            vänlig, men jag vill ändå säga att det lite grann är en känsla
            av nostalgi när de ganska tuffa förhandlingar som vi hade med
          </note>
          <note>
            Erik Åsbrink nu är över. Det var ibland ganska hårda motsättningar.
            Men det fanns också tillfällen då Erik
          </note>
          <note>
            Åsbrink och Vänsterpartiet stod tillsammans, exempelvis när det
            handlade om kostnaderna för försvaret.
          </note>
          <note>
            Det var inte alltid så att vi var oense med Erik Åsbrink. Med
            all respekt för Erik Åsbrink måste man säga att hade han intagit
            en ståndpunkt höll han benhårt och rakt fast vid den.
          </note>
          <note>
            Jag har fått ganska många brev och telefonsamtal och jag vet
            att Gudrun Schyman har fått ännu fler. De flesta handlar om högkostnadsskyddet.
            Det som tog skruv allra mest kom från en äldre dam, över 80 år,
            från min egen hemstad Göteborg. Hon skrev så här, jag hoppas att
            hon ursäktar att jag läser ur brevet:
          </note>
          <note>
            Sover du gott om nätterna? Omsorgen om de äldre och svaga spräckte
            du genom att höja kostnaden för medicinen. Hur kunde du gå med
            på något liknande?
          </note>
          <note>
            Du såg ganska nöjd ut också. Men det är väl behagligt att sitta
            så nära makten.
          </note>
          <note>
            Det kändes ganska jobbigt att läsa det här. Men jag tror att
            det är representativt för en hel del reaktioner. Stora delar av
            den svenska allmänheten upplever inte bara mig utan oss på detta
            sätt.
          </note>
          <note>
            Jag skall försöka från denna talarstol att lite grann besvara
            varför vi är med på den här överenskommelsen, inräknat högkostnadsskyddet,
            och att vi tar det fulla ansvaret för denna helhet, även om vi
            naturligtvis är kritiska mot delar av denna totala kompromiss.
          </note>
          <note>
            Jag skall börja med att säga att det är ganska avgörande att
            Vänstern finns med i majoriteten och i överenskommelsen. Det är
            viktigt, framför allt på grund av de stora framtidsfrågorna. Vi
            behöver dramatiska, strukturella förändringar av den svenska ekonomin
            och det svenska samhället. Det handlar om sådana saker som arbetstiderna.
            Vi behöver en arbetstidsreform i Sverige som fördelar arbetstiderna
            jämnare. Vi behöver en näringspolitik som bidrar till att ställa
            om ekonomin i miljövänlig riktning.
          </note>
          <note>
            Det är ganska stora, dramatiska och bitvis smärtsamma förändringar,
            som t.ex. den skatteväxling som vi i de tre partierna är överens
            om att vi skall ha. Det är inga enkla lösningar, men det är någonting
            som är nödvändigt för framtiden. Det är nödvändigt att
          </note>
          <note>
            Vänstern är med för att klara återvändandet till den fulla sysselsättningen.
            Det är nödvändigt att Vänstern är med för att upprätthålla den
            internationella solidariteten och för att klara biståndsmålet.
          </note>
          <note>
            Om vi överlämnar regeringsmakten till moderaterna och de borgerliga
            får vi ett återvändande i riktning mot det gamla klassamhället.
            Bo Lundgren försöker framställa sig som framtidens man, men det
            är helt enkelt tvärtom. Det ni vill ha är en återgång till det
            gamla klassamhället.
          </note>
          <note>
            Det kanske viktigaste i denna vårproposition är naturligtvis
            sysselsättningen, sysselsättningsmålet och arbetslöshetsmålet.
            Det är jättetufft att klara dem, men vi måste klara dem. Det har
            pågått en långvarig debatt, framför allt mellan arbetarrörelsen
            och de borgerliga, men också inom arbetarrörelsen om sysselsättningspolitiken,
            avvägningen mellan sysselsättningspolitik och andra mål för den
            ekonomiska politiken.
          </note>
          <note>
            Vi konstaterar i betänkandet att det är av central betydelse
            för sysselsättningspolitiken att vi har en sund ekonomi, låga
            räntor och låg inflation. Vi är alltså helt överens om att det
            är av central betydelse.
          </note>
          <note>
            Men det måste också vara så att vi har råd att arbeta, som Ernst
            Wigforss en gång uttryckte det. Vi vänsterpartister anser i likhet
            med den socialdemokratiska partikongressen på hösten 1997 att
            de nödvändiga målen för budget och räntor ändå måste underordnas
            den fulla sysselsättningen. Det är helt avgörande.
          </note>
          <note>
            Det har utvecklats något slags dogmatism i frågan om att amortera
            på statsskulden. Visst är det bra att amortera på statsskulden
            och få ned de offentliga skulderna och räntekostnaderna. Men det
            måste alltid ske en avvägning. Man skall amortera enbart så länge
            räntan på statsskulden är högre än den samhällsekonomiska avkastningen
            på det man använder pengarna till.
          </note>
          <note>
            Jag skall ge ett exempel, nämligen det som kallas för kompetensutveckling.
            Vi är glada för att det nu blir ett genomslag för ett genomtänkt
            program för kompetensutveckling. Jag är övertygad om att rätt
            utformade kommer de investeringarna i utbildning att samhällsekonomiskt
            sett ge mycket större avkastning än vad räntan är på statsskulden.
            Då skall man inte amortera för mycket.
          </note>
          <note>
            Det får inte hända att en generation till stor del håller på
            att permanentas utanför arbetsmarknaden.
          </note>
          <note>
            Då är det ännu viktigare att se till att de människorna kommer
            i arbete och att deras kunskaper utvecklas och används.
          </note>
          <note>
            Vi har, med viss experthjälp, försökt att räkna lite grann på
            hur många jobb som kan skapas genom att t.ex. lyfta 10 miljarder
            kronor från amorteringar till offensiva åtgärder för fler jobb.
            Om 10 miljarder flyttas kan det handla om 15 000 jobb. Om vi t.ex.
          </note>
          <note>
            använder 60 miljarder på det sätt som vi diskuterar i betänkandet,
            kan det handla om ungefär 100 000
          </note>
          <note>
            jobb.
          </note>
          <note>
            Vi har med glädje noterat statsministerns uttalande i söndags
            om att det kan komma ett utrymme år
          </note>
          <note>
            2000. Vi kanske tror att det är lite mycket med 15-20
          </note>
          <note>
            miljarder i skattesänkningar. Det kommer inte att finnas riktigt
            så mycket utrymme. Men det går ändå att med siffran 10 miljarder
            säga att det finns en betydligt större sannolikhet att vi går
            mot ett uppfyllande av sysselsättningsmålet.
          </note>
          <note>
            Bo Lundgren drar sin gamla vals om tillväxtfientligheten. Jag
            vill med stor kraft instämma med finansministern i det han har
            sagt upprepade gånger från denna talarstol, nämligen att det inte
            finns någon motsättning mellan tillväxt och rättvisa. Det är tvärtom
            så - och det brukar vi nämna i våra motioner - att det finns en
            produktiv rättvisa. Vi har försökt att räkna på vad förslagen
            i propositionen betyder för en barnfamilj. En kan tjäna 20 000
            i månaden och en kan tjäna 11 000 i månaden, och de har två barn
            under 16
          </note>
          <note>
            år. Det handlar om, inräknat högkostnadsskyddet och vissa ökade
            kostnader för mediciner, i storleksordningen plus 250 kr i köpkraft
            för familjen. Det kommer att leda till ökad efterfrågan och därmed
            en stimulans för sysselsättningen.
          </note>
          <note>
            Om pengarna däremot används på det sätt Bo
          </note>
          <note>
            Lundgren vill, dvs. ta bort värnskatten och ta bort förmögenhetsskatten,
            ges stora skattesänkningar till de grupper som inte använder sina
            pengar till efterfrågan och köpkraft. De lägger pengarna på hög.
            Det är därför det är i grunden sant som finansministern säger,
            nämligen att det finns ett samband, ett beroendeförhållande, mellan
            tillväxt och rättvisa.
          </note>
          <note>
            I propositionen finns fördelningsanalyser. Det positiva är att
            det har visat sig att det är de 10 % som ligger i botten bland
            inkomstgrupperna som relativt sett gynnas mest av förslagen. I
            sammanhanget är frågan om studiemedel viktigt. En grupp som har
            hamnat illa är just den studerande ungdomen. Kvinnor kommer något
            bättre ut jämfört med män tack vare dessa förslag - det är inte
            så stor skillnad, och borde nog ha varit större - räknat på real
            disponibel inkomst och procentuell förändring. Det finns naturligtvis
            mer att göra.
          </note>
          <note>
            Jag skulle försöka förklara för brevskriverskan varför vi har
            ställt upp på uppgörelsen. Det är klart att beslutet om högkostnadsskyddet
            var det allra tuffaste.
          </note>
          <note>
            Jag har samtidigt läst kristdemokraternas motion från i höstas
            om årets ekonomi. Den handlade om utgiftstaket för 1999. Jag kunde
            konstatera att kristdemokraterna föreslog för i år 8 miljarder
            kronor lägre utgiftstak på ekonomiskt stöd till sjuka och handikappade.
            8 miljarder kronor! Det är mångdubbelt mer än den besparing som
            högkostnadsskyddet gäller.
          </note>
          <note>
            Hur skall de klara hem detta? Det blir den andra karensdagen,
            och de skall försämra sjukersättningen.
          </note>
          <note>
            Sedan har de något allmänt lustigt resonemang om att kristdemokraterna
            har pengar som vi andra inte har som skall satsas på rehabilitering.
          </note>
          <note>
            Jag kom faktiskt att tänka på en bibelberättelse.
          </note>
          <note>
            Jag såg framför mig Mats Odell gå in på ett sjukhus och säga:
            "Tag din säng och gå!" Det handlar om det kristdemokratiska miraklet.
            De skall med pengar som de inte har åstadkomma något slags underverk
            som gör att kostnaderna för ekonomiskt stöd till de handikappade
            och sjuka mer eller mindre försvinner.
          </note>
          <note>
            Om Vänsterpartiet inte hade ställt upp på denna överenskommelse
            fanns det en risk att andra majoriteter hade uppstått, där kristdemokraterna
            uppenbarligen i kraft av sina nya opinionssiffror skulle spela
            en alldeles för stor roll. Det var ett viktigt skäl för oss att
            vara angelägna om att vara med i uppgörelsen.
          </note>
          <note>
            Vänsterpartiet har den egenheten i denna trepartikonstellation
            - den rödgröna rörelsen - att dels vara en del av arbetarrörelsen,
            dels försöka vara en del av miljörörelsen. Kanske skulle Gudrun
            Schyman kunna fungera som prästinnan som viger samman dessa båda
            krafter. Vi är beredda att ta så mycket ansvar vi någonsin kan
            för att detta samarbete skall hålla, för att alliansen mellan
            de röda och de gröna krafterna skall hålla ihop. Vi tror att vi
            har en viss möjlighet, i kraft av vår relativt hyggliga kompetens
            på båda områdena, att hålla ihop denna trepartiallians. Den måste
            hålla hela mandatperioden.
          </note>
          <note>
            (Applåder)
          </note>
          <note type="speaker">
            Anf. 4 MATS ODELL (kd):
          </note>
          <note>
            Fru talman! Först vill jag naturligtvis hälsa Bosse
          </note>
          <note>
            Ringholm välkommen till sitt nya, viktiga, tuffa uppdrag i en
            tuff arbetsmiljö. Hjärtligt välkommen! Jag ser fram emot spännande
            och tuffa debatter.
          </note>
          <note>
            Jag blir nästan gripen när jag hör Johan Lönnroth.
          </note>
          <note>
            Han har ägnat sin tid åt att studera kristdemokraternas motioner.
            Det hade varit bättre om han hade försökt att i budgetarbetet
            försvara de gamla och långvarigt sjukas situation. Huvudparten
            av de pengar som Johan Lönnroth talar om är en skatteväxling inom
            trafikförsäkringen. Den andra karensdagen, Johan Lönnroth, innebär
            att vi som har arbete och en normal sjukdomsomfattning, någon
            gång får vara med och betala lite mer för att de som är långvarigt
            sjuka på våra sjukhem skall få en bättre och drägligare situation.
            Jag tar gärna den debatten när vi skall titta på de olika budgetalternativen.
          </note>
          <note>
            Fru talman! I går kväll när jag läste finansplanen -
          </note>
          <note>
            den börjar tjusigt med orden Sveriges ekonomi står stark - gick
            samtidigt programmet Striptease i TV 2.
          </note>
          <note>
            Programmet handlade om den skakande situationen inom den svenska
            äldrevården. Det blev en mycket bjärt kontrast. Hur stark är den
            ekonomi som inte kan ta hand om sina gamla och långvarigt sjuka?
          </note>
          <note>
            Läget för Sverige är allvarligt. Det är allvarligt när en regering
            lägger fram en budget med förslag som konsekvent drabbar de svaga
            och gynnar de redan gynnade. Maxtaxan, som nu skall delfinansieras
            av de kroniskt sjuka, är en fördelningspolitik som vi kristdemokrater
            helt tar avstånd från, Johan Lönnroth.
          </note>
          <note>
            Det är också allvarligt, fru talman, när nu företag, kunskap
            och kapital flyttar ut. Volvo ägs av amerikanska Ford. Saab är
            till hälften ägt av amerikanska
          </note>
          <note>
            GM. Stora Enso är skrivet i Finland. Astra är engelskt. Men det
            är inte bara storkapitalet som flyttar ut, utan även småspararna.
            Jag läste häromdagen att aktiefonderna mer och mer blir utlandsfonder.
            Allt kapital går nu till utlandsfonderna, sade vd:n för Sveriges
            största fondförvaltare häromdagen till en av våra stora affärstidningar.
            Det svenska näringslivet övertas nu successivt av utländska ägare
            samtidigt som det svenska direktägandet minskar kraftigt. Dubbelbeskattningen
            driver företagen och jobben ur Sverige, Johan Lönnroth. Men det
            tycks varken bekymra regeringen eller stödpartierna. Sveriges
            ekonomi står stark.
          </note>
          <note>
            Väl så allvarligt är också att kunskap flyr Sverige.
          </note>
          <note>
            Nyutexaminerade civilingenjörer reser ut för att etablera sig
            i något annat land med bättre villkor. Den straffskatt på högre
            utbildning som Johan Lönnroth kallar värnskatt driver kunskapen
            och den välutbildade ungdomen ur landet. Sveriges ekonomi står
            stark.
          </note>
          <note>
            I landet med världens högsta beskattning av arbete, företagande,
            sparande och konsumtion har vi inte råd att ge vare sig våra gamla
            en värdig vård eller alla våra barn och ungdomar en bra skola.
            Elever och föräldrar strejkar mot lärarlösa lektioner, kalla och
            flagnande skolsalar, för gamla skolböcker, oordning och hopplöshet.
            Lärare och vårdpersonal bränns ut.
          </note>
          <note>
            Hur kan detta komma sig i landet med världens högsta skatter
            och en ekonomi som står stark, Bosse
          </note>
          <note>
            Ringholm? Våra gamla och långvarigt sjuka orkar inte ens strejka
            eller demonstrera. Hur stark är en ekonomi som ligger etta i skatteligan
            men på 17:e plats i välfärdsligan?
          </note>
          <note>
            I dag lägger alltså en sargad minoritetsregering fram sina ekonomiska
            visioner för hur Sveriges välfärd skall utvecklas under de kommande
            tre åren. Ett mer dött och av verkligheten överspelat dokument
            har nog sällan, om ens någonsin, underställts Sveriges riksdag
            för beslut. Detta bekräftas med eftertryck av den nu avgångne
            finansministern. Det hade utfästs ganska stora löften och fanns
            stora förväntningar om att konkreta åtgärder för att vända utvecklingen
            skulle finnas i denna proposition. Sysselsättningsmålen är en
            chimär, och tillväxten revideras ned ännu en gång.
          </note>
          <note>
            Arbetslösheten beräknas i år kosta långt över 100
          </note>
          <note>
            miljarder kronor för de offentliga budgetarna. Det borde f.d.
            AMS-generalen Bosse Ringholm vara väl medveten om. Det är mycket
            pengar, men det är också mycket förlorad självkänsla för de 727
            000 människor som i dag är antingen arbetslösa, undersysselsatta
            eller latent arbetssökande. Det är helt oacceptabelt att vårpropositionen
            1999 blev precis lika fattig på konkreta tillväxt- och sysselsättningsförslag
            som de tidigare. Det vi har sett de senaste dagarna av interiörer
            från regeringsarbetet är att Socialdemokraterna saknar en heltäckande
            och gemensam näringsoch tillväxtpolitik.
          </note>
          <note>
            Hur kan regeringen vara så nöjd med utvecklingen som den nu verkar
            vara i finansplanen? Man får intrycket när man läser propositionen
            att Sveriges huvudproblem är taxesättningen på våra kommunala
            daghem. Man har ägnat all kraft åt att försöka infria detta vallöfte,
            och man är nöjd när man har lyckats med detta. Samtidigt verkar
            valfrihet i barnomsorgen vara något fullständigt främmande. Och
            när tänker regeringen lägga förslag om en maxtaxa i äldreomsorgen?
            Där kan ju taxorna skilja upp till 20 000 kr per månad på sina
            håll.
          </note>
          <note>
            Ribban för budgetförhandlingarna sattes från början väldigt lågt.
            Målet för Göran Persson var, och är, uppenbarligen inte att rätta
            till Sveriges djupgående strukturella tillväxtproblem, utan just
            att regera vidare. Alla motgångar har hittills mötts med ett glatt
          </note>
          <note>
            "vi regerar vidare - business as usual".
          </note>
          <note>
            Men i måndags rämnade den tunna fasaden av enighet inom regeringen.
            Hade näringsministern varit något mer känslig för motgångar och
            sin bristande förmåga att uppfylla utlovade åtgärder, hade han
            haft väl så stor anledning som finansministern att avgå.
          </note>
          <note>
            "Ett företagsklimat i världsklass" - vart tog det vägen? Målet
            om 4 % arbetslöshet år 2000 kommer inte att uppnås. Sysselsättningsmålet
            om 80 % kommer inte heller att uppnås. Enligt Konjunkturinstitutets
            prognos, som verkligen har auktoriserats på ett kraftfullt sätt
            av landets statsminister, kommer det att fattas 100 000 jobb till
            målet 80 %. Sanningen är, fru talman, att regeringen efter valet
            i praktiken har upphört att regera och i stället har suttit i
            olika samtalsgrupper. Resultatet av detta är beklämmande. I dag
            landar en politiskt död proposition på riksdagens bord.
          </note>
          <note>
            Det här är tyvärr ingen engångshändelse, utan vi har hört det
            förr. Samtliga budget-, vår-, tillväxt- och sysselsättningspropositioner
            sedan 1995 har gett beskedet att de konkreta åtgärderna kommer
            i nästa proposition. Det står redan på andra sidan i den nu gällande
            finansplanen att regeringen "avser att i samband med 1999 års
            ekonomiska vårproposition återkomma med förslag som förbättrar
            möjligheten att uppnå målet" om ökad tillväxt och sysselsättning.
            Så blev det uppenbarligen inte - denna gång heller. Exakt så lät
            det inför 1995, inför 1996, inför 1997, inför
          </note>
          <note>
            1998 och inför 1999, och exakt så låter det inför år
          </note>
          <note>
            2000. Hur länge skall vi vänta på de konkreta förslag som tar
            itu med Sveriges djupgående strukturella problem, som undergräver
            förutsättningarna för välfärd i vårt land? Inte ens våra mest
            konkurrensutsatta näringar, som lantbruket och åkerinäringen,
            får annat än välvilliga skrivningar i denna proposition medan
            de förblöder. Business as usual.
          </note>
          <note>
            Fru talman! Man får tragiskt nog kora det tillväxtskeptiska Miljöpartiet
            som vinnare i budgetprocessen. Det blev varken ett tillväxtmål
            eller några tillväxtfrämjande åtgärder. Business as usual.
          </note>
          <note>
            Arbetslösa utlovas nu dagisplats i stället för jobb.
          </note>
          <note>
            Men notan skickas som vanligt till de svagaste. Det är änkorna
            och de multihandikappades personliga assistenter. Det är de kroniskt
            sjuka som nu får betala genom höjt högkostnadsskydd för läkemedel.
            Business as usual.
          </note>
          <note>
            Det pratas och diskuteras. Visst är det bra med en dialog, och
            jag välkomnar Bosse Ringholm som ny dialogledare. Han är tydligen
            inriktad på att fortsätta med det här. Det är bra, men någon gång
            måste man också fatta beslut. Vi skall återkomma till vad han
            menar med sina vackra ord i ett replikskifte senare.
          </note>
          <note>
            Det är bra med diskussion, men vad Sverige nu skulle behöva är
            en regering som själv har en ideologiskt och politiskt förankrad
            tillväxtpolitik som den tror på och vill genomföra.
          </note>
          <note>
            Vi har i veckan hört talas om att det har stått 1-18
          </note>
          <note>
            i regeringen för de svåra besluten. Man frågar sig hur det skall
            bli nu. Skall det bli 0-19 för de svåra besluten?
          </note>
          <note>
            Vart är Sveriges ekonomiska politik då på väg?
          </note>
          <note>
            Hur stark står Sveriges ekonomi i ett sådant läge?
          </note>
          <note>
            Våra problem är för allvarliga för en sådan politik.
          </note>
          <note>
            Arbetslösheten är inte främst konjunkturell, utan den är strukturell.
            Därför går det inte längre att undfly strukturella reformer när
            det gäller arbetsmarknadens funktionssätt och lönebildningen.
          </note>
          <note>
            Fru talman! Vad som nu krävs är snabba beslut och tydliga signaler
            om att överbeskattningen av arbete, företagande och sparande avvecklas.
            Det krävs också åtgärder för en bättre lönebildning och en mer
            flexibel arbetsmarknad. Det skulle inte bara ge företagarna nytt
            hopp, utan också de arbetslösa. Det skulle ge resurser för våra
            skolbarn, våra gamla och sjuka som lider av att massarbetslösheten
            fortsätter att kosta över 100 miljarder kronor om året. Men det
            kräver politiskt mod och politisk handling.
          </note>
          <note>
            Erik Åsbrink drog sina slutsatser. Sverige har fått en ny finansminister.
            Det lär inte räcka. Sverige behöver en ny politik och Sverige
            behöver en ny regering.
          </note>
          <note>
            (Applåder)
          </note>
          <note type="speaker">
            Anf. 5 LENA EK (c):
          </note>
          <note>
            Fru talman! Ärade ledamöter! Herr finansminister! En hälsning
            till Erik Åsbrink. En god vän till mig som slutade i riksdagen
            inför den här perioden sade att vänliga ord får man bara höra
            när man har avlidit eller när man har avgått. Själv tyckte han
            att den senare alternativet var det mest angenäma.
          </note>
          <note>
            Regeringens sedan två dygn nya finansminister säger i dagens
            morgontidning: Nu är vi på grön kvist.
          </note>
          <note>
            Under den senaste veckan har jag pratat med Maria som bor i en
            Stockholmsförort. Hon har delad vårdnad om tre barn, varav ett
            är handikappat. Maria har förgäves sökt en lägenhet sedan januari
            1997.
          </note>
          <note>
            Tycker hon detsamma?
          </note>
          <note>
            Tycker företagen eller industrins diskussionsgrupp, som har efterlyst
            ett helt åtgärdspaket, detsamma?
          </note>
          <note>
            Tycker den arbetslöse, som inte kan planera för sitt längre än
            arbetsmarknadsåtgärden räcker och har sexmånadersperioder som
            bäst att leva med, det?
          </note>
          <note>
            Tycker de kommuner, där det inte föds fler barn än att det blir
            en halv förstaklass, det? Man får inte ens ihop till en hel förstaklass.
            Tycker de som bor i den kommunen att Sveriges ekonomi är på grön
            kvist och att allting är i sin ordning?
          </note>
          <note>
            Fru talman! Centerpartiet har tagit ett stort ansvar för att
            sanera ekonomin och ge oss en stabil bottenplatta för framtidssatsningar.
            Detta måste vi hålla fast vid och använda.
          </note>
          <note>
            Johan Lönnroth pratade om amorteringar på statsskulden. Nästa
            år kommer vi svenskar att betala
          </note>
          <note>
            77 miljarder 405 miljoner kronor på utgiftsområde
          </note>
          <note>
            26, Statsskuldsräntor m.m. Man kan jämföra 77½
          </note>
          <note>
            miljarder med kostaden för utbildning och universitetsforskning
            som uppgår till 30 miljarder eller med ekonomisk trygghet för
            familjer och barn på 43½
          </note>
          <note>
            miljarder.
          </note>
          <note>
            Det är hopplöst att leva med så stora skulder. Vi måste ha ned
            skuldnivån. Det tror jag att var och en förstår som känner till
            dessa siffror.
          </note>
          <note>
            Aktiva åtgärder mot arbetslösheten handlar om helt andra saker.
            Det handlar om att gå från en reglerad 60-talsmässig arbetsmarknadspolitik
            till moderna åtgärder som passar enskilda och deras egna initiativ
            som beslutas på lokal och kommunal nivå tillsammans med företagarna.
            Det är någonting helt annat.
          </note>
          <note>
            Den bottenplatta för förändringar och framtidssatsningar som
            trots allt finns i den svenska ekonomin, som vi har varit med
            att lägga grunden för, utnyttjas inte alls i detta budgetförslag.
            Denna budget är ett patetiskt lappande på gamla 60-talssystem
            som inte fungerar i dag, snart 40 år senare.
          </note>
          <note>
            Finansministern pratar om att små och medelstora företag är de
            som skall lösa delar av den kris som vi befinner oss i. Varför
            finns det inga konkreta förslag som gör det sannolikt att det
            som finansministern säger blir verklighet? Det saknas. Trovärdigheten
            sjunker.
          </note>
          <note>
            Jag skall ta upp några punkter för decentralisering och tillväxt
            i hela landet, som vi tror hade hjälpt till att ge ett framtidshopp
            för de arbetslösa, för dem som inte hittar en bostad eller för
            dem som måste flytta därför att hela kommunen håller på att packa
            ihop.
          </note>
          <note>
            När det gäller den digitala allemansrätten vill vi genomföra
            en rejäl satsning på IT för hela landet, 50
          </note>
          <note>
            miljarder för ett finmaskigt fibernät som byggs ut för modern
            information och kommunikation. Regeringen säger att den skall
            följa utvecklingen.
          </note>
          <note>
            210 av landets drygt 280 kommuner minskar sin befolkning. Arbetsmarknaden
            försämras, företag läggs ned och människor tvingas flytta. Regeringens
            svar på denna situation är att man har tillsatt en regionalpolitisk
            utredning.
          </note>
          <note>
            Vi behöver en utvecklad närings- och sysselsättningspolitik,
            inte en avvecklad sådan. Ett företagsklimat med ett väl utvecklat
            och differentierat näringsliv hade sannolikt gjort situationen
            lättare i
          </note>
          <note>
            Bengtsfors och kanske i Ödeshög i Östergötland, som också har
            upplevt nedläggningar.
          </note>
          <note>
            Sårbarheten för stora företagsnedläggningar minskar om det finns
            ett lokalt väl utvecklat och småskaligt näringsliv. Därför är
            näringspolitiken en viktig del av regionalpolitiken.
          </note>
          <note>
            Fru talman! Sveriges framtida konkurrenskraft är kunskap och
            kompetens. Här behövs det nya grepp.
          </note>
          <note>
            Den traditionella arbetsmarknadspolitiken klarar inte av detta.
            Vi har fortfarande en mycket hög arbetslöshet. Sysselsättningsmålet
            och arbetslöshetsmålet kommer inte att nås. Ungdomsarbetslösheten
            är hög.
          </note>
          <note>
            De människor som har råkat ut för arbetslöshet har ett elände
            i sina liv. Regeringen försöker att lappa och laga i de gamla
            systemen.
          </note>
          <note>
            Den satsning som finns under de fem stolta utvecklingsrubrikerna
            i det dokument som vi fick i går kväll under rubriken Arbetslösheten
            skall betvingas handlar om ett antal nya arbetsförmedlare som
            kanske fortsätter att skriva ut invandrare, som man gjorde på
            västkusten häromdagen.
          </note>
          <note>
            Ett anställningsstöd föreslås. Vi har allihop varit med och sett
            ett generellt anställningsstöd, GAS. Vi har sett RAS, det riktade
            anställningsstödet. Den här gången är vi kanske inne på moras.
            Sedan finns det ett lönebidrag på 90 miljoner - inget nytänkande
            och inget hopp för dem som befinner sig i den här situationen.
            Det är ett rätt eländigt dokument.
          </note>
          <note>
            Fru talman! Detta om de långtidsarbetslösa och förslagen där.
          </note>
          <note>
            Jag tvingas också att konstatera att beträffande det som vi behöver,
            nämligen en ren och hälsosam mat som gynnar oss allihop och särskilt
            de allergiker som finns, sviks också löftena. Statsministern har
            stått här i talarstolen och i regeringsförklaringar talat om jordbruket
            som en framtidsnäring. I detta dokument finns
          </note>
          <note>
            0 kr. Nästa år blir det 0 kr, sedan minus 429 miljoner och därefter
            0 kr igen. Byt regering!
          </note>
          <note>
            En annan avgörande del av tillväxtpolitiken som vi i Centerpartiet
            tycker är väldigt viktig är utbildning, högskolor och forskning.
            Vi har varit med och drivit fram den framgångsrika uppbyggnaden
            av de små och medelstora högskolorna, och regeringen fortsätter
            med 20 000 nya platser under de kommande åren. Det är väldigt
            bra.
          </note>
          <note>
            Högskolorna är motorer för regional utveckling och jobb. Det
            viktigaste just nu är ändå att matcha denna utbyggnad med kvalitet.
            Det saknas ju lärare på högskolorna. Det finns inga som disputerar,
            inga som kan leda och hjälpa studenterna, de studenter som i ett
            gammalmodigt studiemedelssystem lånar pengar under studietiden.
            Det kostar dem över 500 kr om dagen i lånade pengar att studera,
            och dessa pengar skall ju betalas tillbaka.
          </note>
          <note>
            Hur har regeringen tänkt sig att 70 miljoner skall räcka till
            för att bygga upp forskningen vid tre nya universitet - Karlstad,
            Växjö och Örebro - till två högskolor med forskningsområden -
            Mitthögskolan och Karlskrona-Ronneby - och dessutom räcka till
            att förstärka forskarutbildningen vid andra universitet och högskolor?
            Dessutom lämnar man Campus i
          </note>
          <note>
            Norrköping utan egna forskningsmedel.
          </note>
          <note>
            Hur har man tänkt sig att den nödvändiga kunskapsutvecklingen
            skall ske om man sätter stopp för kunskapslyftets utveckling,
            som man gör här? Dessutom är studiemedelssystemet utformat på
            det viset att de som har ansträngt sig för att börja läsa och
            uppnår åldern 45 år spärras ut av reglerna i studiemedelssystemet,
            fast de har 20 år kvar i arbetslivet.
          </note>
          <note>
            Vi föreslår hälften bidrag-hälften lön och att vi höjer åldersgränsen
            för fribeloppet rejält. Det hade varit tillväxtfrämjande, och
            det hade varit bra för den enskilde som studerar.
          </note>
          <note>
            Vi vet också att alla skolor har problem. Var finns kraven på
            uppföljning av hur kommunernas resurser används? Kvalitetsinspektörerna,
            som är en bra ny uppfinning, inspekterar 30 skolor i Sverige om
            året?
          </note>
          <note>
            Vad är det - 30 skolor om året? Var finns satsningar på program
            för elever med läs- och skrivsvårigheter?
          </note>
          <note>
            Och var finns ambitionen att slå vakt om elevernas rätt att få
            godkända kunskaper? Tomt!
          </note>
          <note>
            Trygghetssidan är ett annat stort område som är väldigt viktigt
            för oss som lever och bor i det här landet. Regeringen och stödpartierna
            väljer att höja gränsen för högkostnadsskyddet för läkemedel.
            Även om nu socialministern tycker om stärkande promenader och
            tycker att det är sant att lite mindre kaffe är ganska nyttigt
            för folkhälsan, finns det ändå många människor som tar medicin
            i förebyggande syfte. De blir bättre av sin medicinering och får
            bättre möjligheter att leva ett gott liv. Livskvaliteten för funktionshindrade
            hänger många gånger på de här pillren, t.ex. för min mamma som
            är folkpensionär och som kämpar med sin reumatism.
          </note>
          <note>
            Medicinkostnaderna ökar i och för sig, men det finns ju många,
            många andra åtgärder att vidta för att göra något åt problemet.
            Det finns hela listor och färdiga utredningar. Det är bara att
            ge sig på åtgärd för åtgärd i stället för att lasta över bekymret
            på dem som är sjuka och gamla och på de barnfamiljer som t.ex.
            har några barn som är allergiska. Det är inte anständigt.
          </note>
          <note>
            Regeringen höjer pensionstillskottet för att kompensera de äldre
            för höjningen av medicinkostnaderna, säger ni då. Men det gäller
            ju inte alla pensionärer. Det är en kompensation, men den hjälper
            inte dem som bara har folkpension och som har så svårt att klara
            sig och som hade behövt mer pengar för bättre livskvalitet.
          </note>
          <note>
            Regeringen, Vänsterpartiet och Miljöpartiet lämnar pensionärerna
            utan att bry sig om deras situation.
          </note>
          <note>
            Särskilt hårt slår detta mot kvinnor, eftersom de är överrepresenterade
            i den här gruppen.
          </note>
          <note>
            Det stora numret i valrörelsen, maxtaxa, kommer det att innebära
            att föräldrar som har sina barn inom kooperativ eller privat barnomsorg
            inte får något stöd? Skall detta bli ett sätt att strypa den alternativa
            barnomsorgen? Ingen vet. Dimman ligger tät över slagfältet.
          </note>
          <note>
            En annan trygghetsfråga som är viktig är att ge de funktionshindrade
            rätt till personlig assistent för att ge dem livskvalitet. Den
            rätten upphör vid 65 års ålder. Också den gruppen lämnar regeringen,
            Vänsterpartiet och Miljöpartiet åt sitt öde.
          </note>
          <note>
            Miljöfrågan, likadant där, tomt. Nästa år innebär den omtalade
            miljösatsningen 145 miljoner kronor.
          </note>
          <note>
            Satsningen på insatser för främjande av miljöexport ligger på
            samma låga nivå som i höstas. Kalkningsanslaget är otillräckligt,
            och miljömärkning av produkter, som är så viktigt, får kraftigt
            minskat anslag.
          </note>
          <note>
            När det gäller skatteväxlingen har vi hört vad de lösa skrivningarna
            i regeringsförklaringar och budget ger. Löftena skola ej svika,
            sade min mormor när jag var liten. Hur var det med löftena om
            att Sverige skulle bli ett ekologiskt framtidsbygge? Sker detta
            för
          </note>
          <note>
            145 miljoner nästa år? Hur var det med löftena till jordbruket
            som en framtidsnäring? Noll kronor, noll kronor, minus 400 miljoner
            kronor drygt och sedan noll kronor igen. Hur var det med arbetslöshetsmålet,
            och hur var det med jämställdheten, som var så viktig i höstas
            men som är borta i detta dokument?
          </note>
          <note>
            Fru talman! Den här vårbudgeten präglas av uppgivenhet - vi väntar,
            utredningar, vi följer noga utvecklingen - när det gäller decentralisering,
            regional tillväxt, trygghet och miljö. Den ger inga nya lösningar
            på Sveriges framtidsproblem. Jag kan bara säga som den gamle indianen:
            Endast döda fiskar flyter med strömmen. Byt regering! Tack.
          </note>
          <note>
            (Applåder)
          </note>
          <note type="speaker">
            Anf. 6 KARIN PILSÄTER (fp):
          </note>
          <note>
            Fru talman! Så gick han då, Erik Åsbrink, och sade att vårbudgeten
            var överspelad. Men statsministern ringde genast på en ny finansminister
            och sade business as usual. Vi får väl förutsätta att regeringens
            nya representant kan tala för den gamla vårbudgeten. Ett nytt
            talesätt på Finansdepartementet kanske är: Man får ta finansplanen
            dit man kommer, sade Bosse
          </note>
          <note>
            Ringholm och gick till riksdagen. Vi skall i alla fall hälsa
            dig varmt välkommen hit.
          </note>
          <note>
            Business as usual, sade Göran Persson. En del kanske uppfattade
            det som ett löfte men andra mer som ett hot, därför att business
            as usual betyder ju alltför ofta att det inte är någon business
            över huvud taget.
          </note>
          <note>
            Fru talman! Jag vill börja med att säga att vi i
          </note>
          <note>
            Folkpartiet tycker att det är mycket bra att statsfinanserna
            är i balans. Det har varit liberal politik och ambition även när
            Socialdemokraterna med Göran
          </note>
          <note>
            Persson som ekonomisk talesman i opposition ville driva upp underskotten
            och röstade nej till i stort sett alla besparingar och strukturförbättringar.
            I regeringsställning tog man sedan sitt förnuft till fånga och
            har nu i princip genomfört Anne Wibbles Nathalieplan.
          </note>
          <note>
            Därutöver har man höjt en massa skatter. Det är bra att statsfinanserna
            är i balans. Jag vill börja med att verkligen få detta sagt.
          </note>
          <note>
            Det är också bra att man har ett budgetmål på 2 %
          </note>
          <note>
            överskott under en konjunkturcykel. Det är mycket viktigt. Men
            uppenbarligen räknar inte regeringen med att konjunkturen kan
            bli sämre, för man kommer ju aldrig upp över 2 %, vilket behövs
            för att ibland kunna ha mindre överskott än 2 %.
          </note>
          <note>
            Det sägs också att man nu är överens med sina stödpartier om
            överskottet på 2 % och om prisstabilitet. Betyder det att Vänsterpartiet
            har lämnat sin tidigare politik av förord för mer inflation och
            mer utgifter? I så fall är det bra i sak. Men kommer det att märkas
            i Gudrun Schymans retorik? Det gjorde det ju inte i Johan Lönnroths,
            för han försökte ju att köra båda linjerna här alldeles nyss.
          </note>
          <note>
            Det räcker heller inte att ha budgeten i balans när människor
            inte har jobb. Alldeles för många människor har inte jobb, och
            de som inte har jobb är heller inte fria. Samtidigt måste vi använda
            skattepengar till försörjningsstöd - skattepengar som gör att
            skattesatserna blir höga och att pengarna ändå inte räcker till
            det viktigaste. Vi har hört det till leda: Först skall vi sanera
            statsfinanserna, sedan skall vi satsa på jobb och tillväxt. Som
            alla vet och märker satsas det väldigt lite på mer tillväxt. Man
            väntar bara på bättre konjunkturer.
          </note>
          <note>
            När hälften av de unga människorna lever på socialbidrag, som
            situationen är i många förorter, t.ex.
          </note>
          <note>
            hemma hos mig i Botkyrka, är det också självklart att socialnämndens
            pengar inte räcker till förskolan för de barn som kanske allra
            mest behöver den.
          </note>
          <note>
            Alla prognoser visar nu entydigt att med denna utveckling kommer
            man inte att nå vare sig det gamla fyraprocentsmålet år 2000 eller
            det nya sysselsättningsmålet år 2004. Enligt regeringens egna
            beräkningar behövs det uppemot 3 % varje år. I regeringens egna
            prognoser fattas det ca 200 000 jobb, som skulle komma mellan
            åren 2002 och 2004 för att nå detta mål. Det kräver en mycket,
            mycket kraftigare ökning per år än vad det blir fråga om under
            de närmaste åren. Kanske är det så att regeringen räknar med regeringsskifte
            år 2002, men jag tror inte att de arbetslösa vill vänta ända till
            dess.
          </note>
          <note>
            I stället för jobb och möjligheter ser vi nu att människor t.o.m.
            kastas ut ur a-kassan därför att de inte anses kvalificera sig
            på arbetsmarknaden. Vad får invandrarna i Trollhättan, som i stället
            för att de får utbildning och praktik kastas ut ur a-kassan, för
            möjligheter att komma tillbaka? Vilka är det som åker ut nästa
            gång? Är det de medelsålders kontoristerna som inte anses duga
            och som kastas ut från a-kassan på någon sophög där de skall sitta
            och vänta på pension?
          </note>
          <note>
            Enligt budgeten kommer vi inte att komma under
          </note>
          <note>
            5 ½ % i öppen arbetslöshet under den här mandatperioden. Men
            regeringen säger ändå att målet ligger fast. Man skall noga följa
            detta och återkomma med förslag om det visar sig nödvändigt. Jag
            kan säga att det redan nu tydligt syns att det behövs en helt
            annan politik för att nå detta mål.
          </note>
          <note>
            På s. 16 talar man om en fruktbar dialog med näringslivet, och
            det är ju där jobben måste komma.
          </note>
          <note>
            Men det finns inga frukter av den dialogen, och det finns inga
            resultat. Näringsministern sade att det skulle sätta djupa avtryck
            i vårbudgeten. Jag vet inte vilka sidor de sitter på. Det är i
            alla fall inget som syns för oss som inte har några optiska läsmaskiner.
          </note>
          <note>
            I vårpropositionen talas det på s. 15 också om att det är nödvändigt
            att förbättra lönebildningen. Men det sägs inte ett ljud om hur
            det skall gå till. På s. 37
          </note>
          <note>
            skriver man att skattepolitiken skall spela en aktiv roll i regeringens
            arbete för att öka sysselsättningen. Det kunde ju låta uppmuntrande.
            Men vad är det som kommer? Jo, ett nytt RAS. RAS i nya kläder
            är ändå alltid RAS. Vad är det för fel med idén att sänka skatten
            på arbete som ett led i att fler skall få jobb?
          </note>
          <note>
            Fru talman! Några av oss i finansutskottet var i
          </note>
          <note>
            Storbritannien på studiebesök i förra veckan. På deras finansdepartement
            talade man rätt raljant om politiker som sätter upp som mål att
            man skall betala ut pengar. Man påpekade hur lätt det här att
            se verksamheten ur producenternas synvinkel i stället för ur människornas,
            och man talade om vikten av value for money.
          </note>
          <note>
            Målen skall sättas ur människornas perspektiv.
          </note>
          <note>
            Men den svenska regeringen gör precis tvärtom. Man sätter upp
            som mål att man skall betala ut si och så många miljarder till
            olika verksamheter, men man säger ingenting om hur man skall få
            något för dessa pengar eller om vad det är man vill uppnå. Man
            sätter upp mål för arbetslösheten, men i takt med att man närmar
            sig målen i tid - alltså inte i resultat - sätter man upp nya
            mål och flyttar fram dem i tiden.
          </note>
          <note>
            Fru talman! Europas socialdemokrater älskar ju att frottera sig
            på bild med Europas gullgosse Tony
          </note>
          <note>
            Blair. Därför säger jag till dig, Bosse Ringholm, som
          </note>
          <note>
            Leijonborg brukar säga till Göran Persson: Lär av
          </note>
          <note>
            Blair!
          </note>
          <note>
            Fru talman! Vi liberaler har en helt annan vision.
          </note>
          <note>
            Vi har en vision om Sverige som ett land där människor man försörja
            sig själva på sitt eget arbete och därför också bestämma mycket
            mer i sina egna liv och i sin egen vardag. Sverige skall bli ett
            land där det som är riktigt viktigt i de offentliga åtaganden
            vi har gentemot varandra både kan betalas och skötas bra.
          </note>
          <note>
            För oss är det här naturligtvis i grunden en ideologisk fråga.
            Det är en politik skapad av djupt kända värderingar. Människor
            måste kunna bestämma mycket mer i sina egna liv och i sin vardag.
            Att ha egna pengar, egen försörjning i familjen, är naturligtvis
            av avgörande betydelse. Det gäller att man skall ha möjligheter
            att förverkliga sina drömmar; en dröm om utbildning, en dröm om
            jobb.
          </note>
          <note>
            För alltför många människor är de här dörrarna stängda. Möjligheterna
            är fortfarande utom räckhåll.
          </note>
          <note>
            Därför är den största utmaningen inom den ekonomiska politiken
            att skapa förutsättningar för fler jobb.
          </note>
          <note>
            Riv hinder - skapa möjligheter! När vi om 14 dagar lägger fram
            vårt alternativ till den här vårbudgeten kommer vi att lägga fram
            sådana förslag som betyder att fler människor kan få jobb så att
            fler människor kan få vård.
          </note>
          <note>
            Fru talman! Regeringen anger att den har en långsiktig inkomsts-
            och utgiftsstrategi. Erik Åsbrink kallade den för "linus". Jag
            kan säga att min strategi i stället heter "minus" - mindre inkomster
            och utgifter.
          </note>
          <note>
            Varför det? Jo, för att vi behöver mindre konjunkturkänsliga
            statsfinanser. Varför det? Jo, för att vi behöver mer makt i Sverige
            och mindre kvar åt barnen att betala.
          </note>
          <note>
            Sverige har västvärldens mest konjunkturkänsliga statsfinanser.
            Regeringens egna tillväxtprognoser har bara sedan i höstas förändrats
            för 1999 från 3,0 % till
          </note>
          <note>
            2,2 % och för nästa år, år 2000, från 3,2 % till 2,6 %.
          </note>
          <note>
            Det kan låta som sifferexercis för kalenderbitare;
          </note>
          <note>
            någon halv procent hit eller dit är väl inte så viktigt.
          </note>
          <note>
            Men varje halv procent ned betyder 10 000 miljoner kronor i bruttonationalprodukt
            och kanske minus
          </note>
          <note>
            7 ½ miljarder i statskassan enligt Konjunkturinstitutets beräkningar
            - om man nu får åberopa dem.
          </note>
          <note>
            Vad vi behöver är därför en rad strukturreformer i statsbudgeten.
            Vi behöver inrikta oss på sänkt skattekvot och sänkt utgiftskvot,
            men också på mindre konjunkturkänsliga utgiftsregler.
          </note>
          <note>
            Fru talman! Vårpropositionen har ett avsnitt om skattepolitiken,
            men det är nästan pinsamt tomt på sakinnehåll. Egentligen hänvisar
            man helt och hållet till skattesamtalen. Samtliga partier deltar
            ju för närvarande i dem. Vi har gått dit. Vi har berättat vad
            vi vill. Vi har sagt hur vi prioriterar på en rad områden.
          </note>
          <note>
            Socialdemokraternas företrädare har suttit påtagligt tysta. Vad
            de vill och i så fall när har inte framgått. Det har ju också
            spekulerats en hel del i vem eller vilka som skulle lämna de här
            samtalen först. Nu vet vi. Det blev Åsbrink som lämnade. Det är
            mycket märkligt.
          </note>
          <note>
            Vad Sverige behöver är en skattereform för nästa århundrade.
            Det skall löna sig att arbeta. Vi behöver strukturreformer för
            jobb och tillväxt. Vi behöver sänkt skatt på arbete, minskade
            marginaleffekter och fattigdomsfällor, mer möjligheter för människor,
            uppmuntran av risksparande och risktagande och uppmuntran av dem
            som förkovrar sig och satsar. Inte bara de som har vunnit på lotto
            skall kunna säga vad de tycker till chefen. Andra människor skall
            också kunna ha den friheten och styrkan i ryggen. Det måste ske
            förenklingar och förbättringar av systemen så att småföretagare
            får tid att ägna sig åt sina affärsidéer i stället för åt blanketter.
          </note>
          <note>
            Det kan låta som om skatter är lösningen på allt, men så är det
            naturligtvis inte. Varken enskilda skattesänkningar eller regelförbättringar
            löser alla problem. Vad som behövs är ett brett batteri av förändringar,
            gärna på samma gång. Det gäller lönebildning, arbetsmarknadsregler,
            stärkt konkurrens och EMU-
          </note>
          <note>
            medlemskap. Det tråkiga med den socialdemokratiska regeringen
            är att för varje sådant delförslag hävdar man att det inte kan
            visas att precis den här förändringen är vad som skapar de nya
            jobben. Därför gör man ingenting alls. Man har t.o.m. ett avsnitt
            med rubriken Effektivare arbetsmarknad. Men den texten handlar
            bara om AMS effektivitet. Jag förstår att det kan kännas hemtamt
            för den nye finansministern, men en regering som inte kan skilja
            på en arbetsmarknad och ett utgiftsområde kommer inte att klara
            jobben.
          </note>
          <note>
            Fru talman! Regeringen kallar sig som vi vet för världens mest
            jämställda regering. Herrarna på Finansdepartementet gjorde i
            höstbudgeten ett stort nummer av att man skulle satsa på att ha
            fler kvinnor på museum. Nu är i stället det stora jämställdhetsnumret
            att man skall ordna konferenser för att sprida innehållet i Kvinnomaktutredningen,
            och det kan säkert behövas. Man kan ju börja med en konferens
            i
          </note>
          <note>
            Regeringskansliet.
          </note>
          <note>
            Men jag tycker ändå att mycket i Kvinnomaktutredningen sammanfattas
            i Anita Nybergs kommentar i inledningen där om ekonomiskt oberoende.
            En man är ekonomiskt oberoende när han har egna pengar så att
            han inte behöver arbeta för att försörja sig medan en kvinna är
            ekonomiskt oberoende om hon med sitt eget arbete kan försörja
            sig och inte behöver lita till en man. Kvinnorna är de stora förlorarna
            i socialdemokraternas Arbetslöshetssverige. Vi har knappt tagit
            oss tillbaka till den situation som rådde när regeringen tillträdde
            för fyra fem år sedan.
          </note>
          <note>
            Kunskapen från Kvinnomaktutredningen om ekonomiskt oberoende
            har redan Sveriges kvinnor. De vill ha egna jobb och rättvis lön.
            De vill själva kunna köpa vad de vill för sina pengar.
          </note>
          <note>
            Fru talman! Vi i Folkpartiet säger därför ja till minskade marginaleffekter
            för barnfamiljer. Vi vet att det är kvinnor som är mest drabbade
            av familjens marginaleffekter och fattigdomsfällor. I själva verket
            har vi drivit det här i decennier mot hårt socialdemokratiskt
            motstånd.
          </note>
          <note>
            Vad vi tycker att staten bäst kan göra är att ta tag i de marginaleffekter
            som drabbar dem med de låga inkomsterna under många år. Det gäller
            det som faktiskt staten har hand om, nämligen bostadsbidragen.
          </note>
          <note>
            Vi vill att skattesamtalens arbete med minskade marginaleffekter
            för låginkomsttagare framför allt skall inriktas på en reformering
            av familjestödet med ökat generellt barnstöd, sänkta inkomstskatter
            och successivt utfasande av bostadsbidragen. Vi säger självklart
            också ja till allmän förskola. I själva verket är det ju vår idé
            som vi har drivit fram.
          </note>
          <note>
            Fru talman! Nu skall jag tala om några negativa saker. Jag skall
            börja med änkepensionerna. Återigen sviks änkorna, och Vänsterpartiet
            har naturligtvis en stor skuld i detta. Det är ett svek mot dessa
            människor, som redan har drabbats så hårt i sina liv, att de dessutom
            inte skall kunna klara sin ekonomi eller lita på givna villkor.
          </note>
          <note>
            Ett annat svek är detta med högkostnadsskyddet för mediciner.
            Det är fel att lasta skenande läkemedelskostnader på långtidssjuka,
            handikappade och åldringar. Dessutom tror vi inte att den här
            ändringen kommer att fungera som den budgetrestriktion -
          </note>
          <note>
            tillfälligt - som man tycker att man behöver. Det kommer att
            bli hamstring i alla fall. Folkpartiet säger nej till försämrat
            högkostnadsskydd. Vad som behövs är rejäla strukturreformer inom
            läkemedelssystemet, och det kommer vi att föreslå.
          </note>
          <note>
            Så har vi det största sveket av alla. Det gäller biståndet. Vänsterpartiet
            och Miljöpartiet delar nu ansvaret för socialdemokraternas biståndsbudget
            på skammens gräns. Det talas om höjt bistånd, men först skall
            det sänkas. För att klara utgiftstaken skjuter man upp åtaganden
            tidigare och nu kommer mer. Det här innebär förstås att man inte
            kommer att klara viktiga behov som finns. Samtidigt vet vi - inte
            minst i sviterna efter den katastrof som pågår i och kring Kosovo
            - att behoven av katastrofhjälp är stora och omedelbara.
          </note>
          <note>
            Fru talman! Sverige är, särskilt om man jämför med vad som finns
            runt omkring oss, ett mycket bra land. Vi har stora möjligheter.
            Men det som är bra kan bli bättre. De flesta människor har det
            bra. De har stor frihet. De har ekonomisk trygghet. Men människor
            som är arbetslösa, sjuka eller handikappade måste också få mer
            frihet. De måste få den frihet som också en trygghet i vardagen
            betyder.
          </note>
          <note>
            Göran Persson sade tidigare att det är business as usual. Vårbudgeten
            är business as usual. Men vad
          </note>
          <note>
            Sverige behöver är en ny kurs och mera business.
          </note>
          <note>
            Folkpartiet har ett sådant alternativ med mera jobb och flera
            möjligheter för människor.
          </note>
          <note>
            (Applåder)
          </note>
          <note type="speaker">
            Anf. 7 MATZ HAMMARSTRÖM (mp):
          </note>
          <note>
            Fru talman! Den vårbudget som presenteras i dag innebär att Sverige
            tar ytterligare några steg i riktning mot ett ekologiskt hållbart
            samhälle. Budgeten har förhandlats fram i samarbete mellan regeringen,
          </note>
          <note>
            Vänsterpartiet och Miljöpartiet och är en fortsättning på det
            samarbete som inleddes direkt efter valet med budgetpropositionen
            för 1999 och som sedan har fördjupats på olika sätt.
          </note>
          <note>
            Prognoserna för den ekonomiska utvecklingen har försämrats något
            jämfört med statsbudgeten hösten
          </note>
          <note>
            1998. Det är framför allt exporten som nu inte bedöms växa lika
            snabbt, bl.a. beroende på låg ekonomisk aktivitet i flera för
            Sverige viktiga exportländer.
          </note>
          <note>
            Men något ras i världsekonomin som befarades i höstas tycks det
            inte bli. Tack vare en god hemmamarknad beräknas det bli en ganska
            normal ekonomisk tillväxt på 2,2 % 1999 och ungefär 2 ½ % årligen
            2000-2002. De ekonomiska utsikterna för de närmaste åren är goda.
            Statsfinanserna är sanerade, budgeten visar överskott, och inflation
            och räntor är låga.
          </note>
          <note>
            Trots att ekonomin ser bra ut på lite sikt krävs det ändå vissa
            besparingar och utgiftsbegränsningar i budgeten i år och nästa
            år för att man skall kunna hålla statens utgiftstak och nå det
            fastlagda överskottsmålet för de offentliga finanserna. Redan
            i höstbudgeten var marginalen liten, och läget har försämrats
            genom stora överskridanden på vissa områden, bl.a. ökad medlemsavgift
            till EU och ökade sjukförsäkrings- och läkemedelskostnader.
          </note>
          <note>
            Miljöpartiet står bakom budgetmålen av flera skäl.
          </note>
          <note>
            Det är etiskt nödvändigt att varje generation betalar sina egna
            skulder, både ekonomiska och miljömässiga, och inte vältrar över
            dem på kommande generationer. Det är också viktigt för den allmänna
            tilltron till samhällsekonomin att uppsatta mål hålls. Därigenom
            kan valutakursen stabiliseras, inflationen hållas nere och räntan
            hållas låg, och det är något som gynnar bl.a. miljöinvesteringar.
          </note>
          <note>
            Om ekonomin utvecklas enligt prognoserna skapas under åren efter
            år 2000 ett växande överskott i statsfinanserna utöver budgetmålet
            på 2 % av BNP.
          </note>
          <note>
            Det beror på att de offentliga inkomsterna utvecklas ungefär
            i takt med BNP, medan utgifterna ökar långsammare. Bl.a. beroende
            på att de lägre räntorna på statsskulden successivt slår igenom
            minskar det kostnaderna för räntebidragen, för försvaret och för
            annat.
          </note>
          <note>
            Därmed kommer det att finnas utrymme framöver, både för ökade
            utgifter och för lägre skatter. Miljöpartiet anser att vissa utgiftsökningar,
            framför allt inom vård, omsorg, skola och miljö och vissa skattesänkningar
            främst för låg- och medelinkomsttagare, är angelägna.
          </note>
          <note>
            Arbetstidsförkortning är ett tredje angeläget område. Arbetstidsfrågorna
            bereds för närvarande i en gemensam arbetsgrupp mellan Socialdemokraterna,
          </note>
          <note>
            Vänsterpartiet och Miljöpartiet som kommer att lämna ett underlag
            för politiskt ställningstagande nästa vår. Ordförande i arbetsgruppen
            är Inger Segelström, ordförande i det socialdemokratiska kvinnoförbundet
            och ivrig anhängare av förkortad arbetstid. Vi väntar oss därför
            mycket av detta arbete.
          </note>
          <note>
            Arbetet med att omvandla Sverige till ett ekologiskt hållbart
            samhälle måste bedrivas på många fronter där statsbudgeten bara
            är en. Jag skulle vilja lyfta fram tre viktiga områden i det ekologiska
            omställningsarbetet. Det första är lagar och ekonomiska styrmedel.
            Det andra är miljöanslag i budgeten. Occh det tredje är arbete
            för en ekologiskt anpassad infrastruktur. På de två första av
            dessa områden har det inledda samarbetet mellan Miljöpartiet,
            regeringen och Vänsterpartiet redan gett betydande resultat som
            accentueras ytterligare i vårbudgeten. På det tredje området förs
            diskussioner om ett fördjupat samarbete.
          </note>
          <note>
            Redan under den föregående mandatperioden kom
          </note>
          <note>
            Socialdemokraterna, Vänsterpartiet och Miljöpartiet överens om
            en ny miljöbalk som trädde i kraft den
          </note>
          <note>
            1 januari 1999. I och med denna har Sverige fått en modern lagstiftning
            på miljöområdet. Under våren tillsätts en uppföljningsutredning
            för att se över om miljöbalken tillämpas som det var tänkt. Den
            skall också se över om den gamla naturresurslagen, som har lagts
            in i balken oförändrad, behöver förbättras.
          </note>
          <note>
            Allt detta är krav från Miljöpartiet som vi nu förverkligat.
          </note>
          <note>
            På vårt initiativ införs också s.k. gröna nyckeltal i vårbudgeten.
            Syftet är att viktiga indikatorer på miljötillståndet skall synas,
            inte bara i traditionella miljöpublikationer utan också i centrala
            ekonomiska dokument. Som exempel kan nämnas belastningen på haven
            av fosfor och kväve där de redovisade nyckeltalen visar på en
            ökning under senare år. Och det är en viktig varningsklocka. Att
            kunna se konsekvenserna av den ekonomiska politiken för miljön
            skall vara lika viktigt som att kunna se konsekvenserna för arbetslöshet
            och inflation. Den här gången är det ett första försök som bara
            omfattar historiska nyckeltal.
          </note>
          <note>
            Men avsikten är att vidareutveckla dessa nyckeltal till att även
            visa prognoser för framtiden. I vårens budget finns nyckeltalen
            dels i finansplanen, dels ännu mer utvecklade i en bilaga. Sverige
            är det första land i världen som inför gröna nyckeltal i statsbudgeten.
          </note>
          <note>
            Miljöpartiet har också krävt en utredning som skall klarlägga
            sambandet mellan tillväxt och miljö och möjligheterna till naturresurseffektivisering.
            Den utredningen har nu kommit i gång, och Miljöpartiet är representerat
            med en sakkunnig.
          </note>
          <note>
            Grön skatteväxling har varit den mest centrala delen av Miljöpartiets
            ekonomiska politik. Vi har nu i vårbudgeten fått med en skrivning
            som innebär att arbetet med skatteväxling skall inledas i de pågående
            skattesamtalen. Och vi förväntar oss att den nye finansministern
            tar tag i den frågan redan vid nästa möte. Skatteväxling innebär
            ökade skatter på miljöförstöring och energi och lägre skatter
            på arbete, både i betydelsen lägre skatter på arbetsinkomster
            och sänkta arbetsgivaravgifter. Växlingen bör ske i minst den
            takt som Skatteväxlingskommittén förordade, dvs. drygt 3 miljarder
            kronor per år.
          </note>
          <note>
            Redan i höstbudgeten för 1999 fick Miljöpartiet igenom betydande
            förbättringar för bl.a. inköp av naturskogar och miljöövervakning.
            Nu fullföljs satsningarna även år 2002 och kompletteras med kraftigt
            utökade anslag för biotopskydd, marksanering, kalkning, miljöforskning
            och miljöbrottsbekämpning.
          </note>
          <note>
            Flera av dessa satsningar har efterfrågats i många år av en samlad
            miljörörelse och är ytterst angelägna. Vi är mycket glada över
            att vi i så stor utsträckning lyckats få igenom det som vi lovat
            arbeta för före valet inom detta område. Miljöforskningspengarna
            skall komplettera den satsning som finns inom stiftelsen
          </note>
          <note>
            MISTRA. De skall användas av Naturvårdsverket för snabba projekt
            och projekt som faller utanför MIST-
          </note>
          <note>
            RAS:s direktiv men som kan vara mycket viktiga för miljön.
          </note>
          <note>
            Biotopskyddspengarna kompletterar naturskogssatsningarna på ett
            nödvändigt sätt. Och tack vare medlen till miljöbrottsbekämpning
            kommer det nu att finnas resurser och kompetens att omsätta miljöbalken
            i praktiken och åtala miljöbrottslingar.
          </note>
          <note>
            Strategiskt har vi arbetat med att kräva stegvisa ökningar av
            miljöanslagen. På det sättet låser vi i praktiken anslagen på
            en hög nivå, vilket innebär att vi ser möjligheter att inom en
            överskådlig framtid betala av en stor del av miljöskulden.
          </note>
          <note>
            Samtidigt som arbetet fortsätter när det gäller lagar, styrmedel
            och budgetanslag, blir det enligt Miljöpartiets mening allt viktigare
            att också inleda och fortsätta arbetet med att utveckla ny teknik
            och infrastruktur för ökad ekologisk hållbarhet. Det kan handla
            om sådant som havsbaserad vindkraft, solceller, bioförgasning
            och spårbilar. I budgetförhandlingarna har vi varit överens om
            att utveckling och inplementering av ny miljöteknik bör vara ett
            viktigt samarbetsområde framöver.
          </note>
          <note>
            Fru talman! Vi har fortfarande lång väg att gå, men sammanfattningsvis
            har vi en stark vårbudget som leder Sverige ytterligare några
            steg i riktning mot ett långsiktigt hållbart samhälle.
          </note>
          <note>
            (Applåder)
          </note>
          <note type="speaker">
            Anf. 8 Finansminister BOSSE RINGHOLM (s) replik:
          </note>
          <note>
            Fru talman! När regeringen presenterar vårpropositionen gör vi
            det framför allt mot bakgrund av att vi står inför en oerhört
            spännande utveckling under
          </note>
          <note>
            2000-talet. Jag försökte i mitt huvudanförande föra in perspektivet
            2000-talet och hur viktigt det är att vi kan få till stånd ett
            samförstånd i Sverige om hur vi kan ordna de nya jobben, vår tillväxt
            och en rättvisare fördelning och, naturligtvis klara hela den
            ekologiska omställningen under 2000-talet.
          </note>
          <note>
            När jag lyssnar till många av talarna här, inte minst de två
            högerpartiernas företrädare Mats Odell och Bo Lundgren, känner
            jag mig ibland förflyttad till för drygt 15 år sedan när jag senast
            hade tillfälle att under en kort period arbeta i riksdagen. Jag
            tycker jag hör en repetition av argumenten från gång till gång;
          </note>
          <note>
            inte mycket nytt har tillförts.
          </note>
          <note>
            Bakgrunden till vårpropositionen är ju att vi i dag har en annan
            ekonomisk situation som ger oss nya möjligheter för framtiden.
            Vi har ett utgiftstak som ligger fast. Vi har en stark ambition
            att överskottsmålen skall klaras. Vi har en låg inflation som
            är bra för tillväxten och sysselsättningen och som det är oerhört
            angeläget att vidmakthålla.
          </note>
          <note>
            Bo Lundgren sade redan från början i sitt anförande att det fanns
            inga förslag till åtgärder för nya jobb. Jag ser det mera som
            ett uttryck för ett slags politisk retorik där man inte försöker
            lyssna till varandras förslag. Det kan säkerligen vara så att
            Bo
          </note>
          <note>
            Lundgren i långa stycken inte gillar de förslag som den socialdemokratiska
            regeringen har fört fram. Men det är mycket bättre att i så fall
            diskutera varför vi har olika uppfattningar om de förslag som
            finns än att använda sådana generella angrepp och påhopp som att
            säga att det inte finns några förslag över huvud taget.
          </note>
          <note>
            Hela vårpropositionens inriktning handlar ju om tillväxt, om
            den ekologiska omställningen och om rättvisefrågorna. Låt mig
            bara ge några exempel.
          </note>
          <note>
            När det gäller de nya jobben - detta naturligtvis kopplat till
            en skattediskussion - finns det en mycket kraftig rabatt för företagen
            som ger möjligheter att anställa långtidsarbetslösa, personer
            som har varit utan jobb i mer än tre år på arbetsmarknaden. Det
            är en kombination av ett stöd till näringslivet - inte minst till
            de små företag som vill ta chansen och ge långtidsarbetslösa en
            möjlighet att komma in på arbetsmarknaden. Det är ett sätt att
            stärka både näringslivet och de arbetslösa och att just höja den
            kompetens som vi kommer att behöva för att klara framtiden. Detta
            är ett exempel.
          </note>
          <note>
            Ett annat viktigt exempel i vårpropositionen är den idé som diskuterades
            för något år sedan mellan parterna på arbetsmarknaden där parterna
            på arbetsmarknaden var oerhört eniga och angelägna om att tillsammans
            med staten försöka bygga upp ett system för kompetensutveckling
            av anställda i företagen. Nu tar vi det första steget på vägen
            mot att bygga ut ett reellt system för en bra kompetensutveckling
            i företagen. Det förutsätter att staten skjuter till pengar och
            att vi kan använda våra EU-resurser. Men det förutsätter naturligtvis
            att företagen också medverkar i det arbetet.
          </note>
          <note>
            Jag ser det som mycket glädjande att det finns en så stor samstämmighet
            mellan arbetsmarknadens parter och staten om hur viktig kompetensutvecklingen
            är i framtiden.
          </note>
          <note>
            Det här är två exempel - det ena är alltså den sänkta skatten
            och de förbättrade möjligheterna för företagen att anställa långtidsarbetslösa
            och det andra är kompetensutvecklingen i företagen. Detta är således
            två konkreta, mycket handgripliga exempel på hur vi kan öka möjligheterna
            att få fler människor i jobb för framtiden.
          </note>
          <note>
            Det som mycket karakteriserar de borgerliga talarnas diskussion
            om våra arbetslöshets- och sysselsättningsmål är att man har en
            mycket pessimistisk hållning till målen. Att vi inte klarar av
            det här går som ett slags väckelsesång genom kammaren när
          </note>
          <note>
            Odell, Lundgren eller Pilsäter går upp i talarstolen -
          </note>
          <note>
            vi klarar inte av målen. Nej, det är klart om man inte har några
            ambitioner att klara av målen kan man ha den här pessimistiska
            ambitionen.
          </note>
          <note>
            Regeringens mycket bestämda hållning är att arbetslöshetsmålen
            och sysselsättningsmålen ligger fast. De prognoser som nu finns
            visar att det behöver göras ytterligare insatser. Det har också
            mycket tydligt markerats i vårpropositionen att det inte är de
            sista åtgärderna som behöver sättas in för att nå de här målen.
          </note>
          <note>
            Det är viktigt att i det sammanhanget väga in vad det finns för
            ekonomiska förutsättningar för oss att göra någonting när det
            gäller de fortsatta insatserna för att nå arbetslöshets- och sysselsättningsmålen.
          </note>
          <note>
            Där måste vi naturligtvis ständigt bedöma våra möjligheter utifrån
            den ekonomiska utvecklingen.
          </note>
          <note>
            Som jag tidigare sade är det oerhört centralt för oss att vi
            kan klara utgiftstak, överskottsmål, inflationsmål och alla andra
            viktiga mål för vår stabila ekonomi som vi har satt upp. Men det
            är klart att när vi inför budgetpropositionen i höst kan väga
            av de förutsättningar som finns för den framtida ekonomiska utvecklingen
            i landet ger det oss också en möjlighet att ta ställning till
            vilket utrymme som kan finnas för ytterligare insatser.
          </note>
          <note>
            Jag tycker att det skorrar lite falskt när Bo Lundgren talar
            om sänkta skatter på det vanliga moderata sättet, dvs. utan några
            som helst krav och villkor på att hålla en fast stabil ekonomisk
            kurs, utan det är ofinansierade skattesänkningar och det är skattesänkningar
            som egentligen är till för att riktas mot vår välfärd - dvs. för
            att ta bort resurser från vård, omsorg och skola, själva kärnan
            i vår välfärd, för att nå helt andra syften med skattesänkningar
            än när det gäller de skattesänkningar som en socialdemokratisk
            regering vill göra för att åstadkomma tillväxt, en rättvis fördelning
            och ett annat samhälle.
          </note>
          <note>
            Bo Lundgren tog upp frågan om maxtaxan i barnomsorgen. Det tycker
            jag är ett utomordentligt exempel på hur fördelningspolitiken
            i det här läget kan spela en stor roll för att förbättra för barn
            och ungdomar. Jag tror att den aversion som Bo Lundgren riktar
            mot själva idén om maxtaxan mera får ses som ett uttryck för Moderaternas
            avoghet mot den offentliga sektorn över huvud taget och mot en
            gemensam välfärd.
          </note>
          <note>
            Bo Lundgren ställde två frågor till mig som jag gärna skall besvara
            ännu mera konkret än jag alldeles nyss gjorde.
          </note>
          <note>
            Den första frågan var varför vi inte har några konkreta åtgärder
            för att nå arbetslöshets- och sysselsättningsmålen. Jag nämnde
            två exempel tidigare och skulle kunna fortsätta med hela raden
            av exempel som finns strängt taget sida upp och sida ned i vårpropositionen.
            Det gäller på olika områden, allt - från miljöområdet, skatteområdet,
            arbetsmarknadsområdet och utbildningsområdet till det sociala
            området. Hela vårpropositionen är fylld av olika uppslag, idéer
            och konkreta förslag för att stärka sysselsättningen och minska
            arbetslösheten.
          </note>
          <note>
            Den andra frågan som Bo Lundgren ställde handlade om förutsättningar
            för en skattereform. Jag hoppas naturligtvis att på det sammanträde
            som inom kort är utsatt - om drygt en vecka - kunna fortsätta
            samtalen med partierna om den framtida skattepolitiken. Men villkoren
            är desamma som de som funnits tidigare: Det gäller naturligtvis
            att hålla fast vid de förutsättningar vi har om utgiftstak, överskottsmål
            och andra villkor som måste uppfyllas för att det över huvud taget
            skall vara meningsfullt att diskutera skattereformer för framtiden.
          </note>
          <note>
            Sedan kan det mycket väl handla om att Moderaterna vill ändra
            skatterna av helt andra skäl än de tillväxt- och rättviseskäl
            och de fördelningspolitiska skäl som vi socialdemokrater vill
            ha. Då har vi delade meningar och då kan vi konstatera det i stället
            för att beskylla varandra för att inte ha några förslag.
          </note>
          <note>
            Jag vill gärna säga till Johan Lönnroth att det även för Socialdemokraterna
            har varit en svår fråga och ett mycket tufft avgörande att föreslå
            de förändringar som gjorts när det gäller högkostnadsskyddet.
            Till en del kunde vi möta det genom de förbättringar som sker
            för de allra sämst ställda pensionärerna genom ytterligare ett
            pensionstillskott på 509 kr. Jag har väldigt stor förståelse för
            att det är en svår avvägningsfråga där man måste hitta en balans
            hela tiden för att å ena sidan försöka få ned de kostnader som
            har vuxit kraftigt på läkemedelsområdet och å andra sidan ha ett
            rimligt socialt skydd.
          </note>
          <note>
            Mats Odell beskrev diskussionen om att skapa ett företagsklimat
            i världsklass som att det i vårpropositionen inte tillkommer särskilt
            mycket på företagsområdet. Jag skulle kunna nöja mig med att säga
            att mycket av det som jag alldeles nyss sade till Bo
          </note>
          <note>
            Lundgren naturligtvis också gäller som ett svar till
          </note>
          <note>
            Mats Odell.
          </note>
          <note>
            Mats Odell hade svepande formuleringar om de handikappade. Låt
            mig gärna redovisa att det i vårpropositionen finns ytterligare
            resurser om 240 miljoner kronor nästa år på handikappområdet,
            190 miljoner år 2001 och 60 miljoner 2002. Det finns förslag om
            personligt ombud för psykiskt funktionshindrade år 2000 som kostar
            ytterligare ett antal miljoner kronor.
          </note>
          <note>
            Jag tror att förutsättningarna för att kunna bygga ut den sociala
            välfärden är starkt kopplade till våra möjligheter att klara vår
            ekonomi och den ekonomiska politiken och tillväxten i framtiden.
            Jag tycker att det finns anledning att påminna både Mats Odell
            och
          </note>
          <note>
            Bo Lundgren om att ofinansierade reformer och skattesänkningar
            inte är något som den socialdemokratiska regeringen är intresserad
            av att diskutera.
          </note>
          <note>
            Lena Ek efterlyste konkreta förslag för småföretagen. Det finns
            många sådana konkreta förslag i vårpropositionen. Småföretagsdelegationens
            förslag är på väg att genomföras successivt. Det finns konkreta
            förslag om nya pengar för att stödja en kooperativ företagsutveckling.
            Det finns förslag om förbättrad information om småföretagsamheten.
            Det görs nu i
          </note>
          <note>
            Näringsdepartementet en översyn av möjligheterna till statliga
            insatser på riskkapitalområdet. Självfallet kan småföretagen som
            andra företag utnyttja möjligheten att anställa långtidsarbetslösa
            med ett kraftigt samhällsstöd och kraftiga skatterabatter. De
            kan utnyttja möjligheterna till en kompetensutveckling.
          </note>
          <note>
            Lena Ek tog också upp våra miljösatsningar. På samma sätt som
            Matz Hammarström påminde om kan man säga att det inte bara varit
            ett genombrott genom att vi har redovisat de gröna nyckeltalen
            i vårpropositionen, utan det är ett genombrott också på så vis
            att vi har avsatt betydande resurser för ett stort antal insatser
            som kommer att skydda vår miljö och bidra till att vi kan gå in
            i ett 2000-tal med en ekologisk omställning som ställer oerhört
            stora anspråk på oss.
          </note>
          <note>
            Vi har sedan tidigare, som regeringen i ett tidigare sammanhang
            presenterat och som riksdagen beslutat om, ett oerhört stort program
            för omställningen av
          </note>
          <note>
            Sverige inom ramen för det hållbara Sverige. Det handlar om miljardbelopp
            som nu sätts ut i den praktiska verkligheten. I vårpropositionen
            finns pengar i storleksordningen 370 miljoner kronor för markinköp,
            i storleksordningen 390 miljoner kronor för marksanering. Där
            finns 250 miljoner för miljöforskning, 180 miljoner för biotopskydd
            och ytterligare några hundra miljoner kronor för andra insatser,
            bl.a.
          </note>
          <note>
            kalkning.
          </note>
          <note>
            Jag tror att vi kan se ett 2000-tal framför oss där miljön kommer
            att kunna förbättras om vi kan fortsätta på den inslagna vägen
            och kombinera de utomordentligt goda insatser som kommuner och
            många andra aktörer gör inom programmet för det hållbara
          </note>
          <note>
            Sverige.
          </note>
          <note>
            Till sist vill jag säga jag nu lämnat mitt uppdrag som chef för
            Arbetsmarknadsstyrelsen. Under knapp två år har jag varit chef
            gör AMS och har haft glädjen att under den tiden se en fantastisk
            utveckling på arbetsmarknaden. Arbetslösheten har sjunkit från
            8 %
          </note>
          <note>
            till 6 ½ %, som den var i genomsnitt 1998. Arbetslösheten är
            i dag runt 6 %. Den fortsätter att minska.
          </note>
          <note>
            Tillskottet av nya jobb totalt sett var 58 000 förra året. Det
            var ett av våra allra bästa år sedan mycket lång tid tillbaka.
            Vi kan bara hitta något enstaka år på
          </note>
          <note>
            80-talet som var ett så fantastiskt bra sysselsättningsår som
            1998. Vi har goda utsikter även för kommande år för en bra arbetsmarknadsutveckling.
          </note>
          <note>
            Det gläder mig särskilt att det just är inom det privata området
            som de många nya jobben kommer och framför hos de små och mindre
            företagen.
          </note>
          <note>
            Långtidsarbetslösheten har halverats. Långtidsarbetslösheten
            bland framför allt ungdomar har i det närmaste raderats ut. 1994
            fanns det över 40 000
          </note>
          <note>
            långtidsarbetslösa ungdomar. I dag handlar det om några hundra
            som inte har kunnat erbjudas arbete, utbildning eller praktik.
            Det en fantastisk utveckling som skett under en mycket kort tid.
          </note>
          <note>
            Jag hoppas att vi i de fortsatta samtalen - jag vill gärna mer
            samtala än debattera på det gammaldags sättet - skall kunna prata
            om vår vision om hur 2000-
          </note>
          <note>
            talet skall se ut, vår vision om hur jobben skall se ut på 2000-talet
            och hur det skall se ut i arbetslivet, vår skola, vård, omsorg
            och hur vi skall klara den ekologiska omställningen på 2000-talet.
            Jag tycker att det är ett spännande perspektiv. Jag vill gärna
            hålla undan det pessimistiska perspektiv som Lundgren,
          </note>
          <note>
            Odell och andra står för och där man hela tiden säger att det
            inte går att genomföra programmen och att målen inte går att uppfylla.
            Jag tycker att vi har stor anledning att i stället på ett spännande
            sätt försöka ta upp en diskussion om hur vi gemensamt kan nå målen.
            Jag tror att politiken för svenska folket skulle kännas mycket
            mer spänstig och framåtriktad om vi lade lite grann åt sidan den
            rätt konventionella politikerjargongen och i stället försökte
            resonera om hur vi skall kunna åstadkomma och skapa nya resurser,
            hur vi skall fördela resurserna och hur vi skall kunna göra det
            under hänsynstagande till den ekologiska omställningen. Jag tror
            att det finns ett utrymme för ett mycket stort samförstånd, kanske
            inte alltid mellan alla partier eftersom vi har olika ideologiska
            utgångspunkter. När jag träffar företagare och löntagare ute på
            fältet känner jag en oerhörd entusiasm och ett engagemang. Man
            tycker att vi som politiker måste ta oss samman och föra ett gemensamt
            samtal som kan ge oss ett bättre 2000-tal än det 1990-tal som
            vi snart lägger bakom oss.
          </note>
          <note type="speaker">
            Anf. 9 BO LUNDGREN (m) replik:
          </note>
          <note>
            Fru talman! Jag deltar gärna i samtal om Sveriges framtid. Det
            som är viktigt är dock att de samtalen syftar någonstans och att
            de leder fram till någonting som kan göra förutsättningarna för
            Sverige bättre i flera avseenden. Det är så att regeringen, innan
            Bosse
          </note>
          <note>
            Ringholm trädde in i den, under ett stort antal månader ägnat
            sig åt att föra det ena samtalet efter det andra. Jag tror att
            de flesta opartiska bedömare menar att det har kommit väldigt
            lite ut av de samtalen, för att uttrycka det milt. Men, gärna
            konkreta bra samtal.
          </note>
          <note>
            Jag skall börja med att säga att det självklart inte är fråga
            om några ofinansierade skattesänkningar. De enda sådana som har
            genomförts under de senaste åren och som inte har finansierats
            är fastighetsskattesänkningarna och den tillfälliga reduktion
            som skall förlängas. Den socialdemokratiska regeringen har ägnat
            sig åt ofinansierade skattesänkningar. Det var också det som gjorde
            att Erik Åsbrink avgick som finansminister, dvs. de utfästelser
            som han upplevde att statsministern gav om ofinansierade skattesänkningar.
          </note>
          <note>
            Det är roligt att höra Bosse Ringholm säga att han känner igen
            lite grann debatten från 15 år sedan i riksdagen. Om den debatten
            då hade fått fullt uttryck, om man hade lyssnat på oss, hade vi
            kanske sluppit väldigt mycket av dagens problem. I mitten av 80-
          </note>
          <note>
            talet kunde vi fortfarande hindra spekulationsbubblan från att
            blåsas upp. Då kunde vi ha sänkt marginalskatterna och dämpat
            inflationen. Då kunde vi ha gjort fastighetsspekulationerna omöjliga.
            Hade man då vidtagit åtgärder hade Sverige i dag varit i ett mycket
            bättre läge än vad det kom att bli till följd av
          </note>
          <note>
            80-talets spekulationer.
          </note>
          <note>
            Det socialdemokratiska problemet är att man har väldigt svårt
            att frigöra sig från det gamla. Man har låsningar i industrisamhället,
            i det som byggdes upp inte under 50- och 60-talen så mycket som
            under 70-
          </note>
          <note>
            talet, det starka offentliga samhället som satte medborgaren
            på undantag och politikern på piedestalen.
          </note>
          <note>
            Det är där problemet ligger. Globaliseringen, den ökade rörligheten
            och det oberoende som framför allt kanske den unga generationen
            kräver står i bjärt kontrast mot detta, och det skapar de problem
            vi ser i många avseenden, inte minst kunskapsflykt och annat.
            Det kräver en förnyelse av Sverige och en förnyelse politiken
            som innebär mindre politik men starkare politik när det verkligen
            behövs gemensamma åtaganden. Den stora frågan är: Är socialdemokratin
            beredd att delta i sådana samtal, och kan det komma någonting
            ur sådana samtal när man nu har valt
          </note>
          <note>
            Vänsterpartiet och Miljöpartiet som partner parlamentariskt?
            Det påverkar den ekonomiska politiken och förutsättningarna.
          </note>
          <note>
            Jag är inte pessimistisk om Sveriges möjligheter.
          </note>
          <note>
            Jag är pessimistisk om möjligheterna med den politik som bedrivs
            i dag. Det är faktiskt två och ett halvt år sedan regeringen började
            lägga fram prognoser som innebar att man inte skulle klara sitt
            eget mål om en halverad öppen arbetslöshet. Det har funnits gott
            om tid att vidta åtgärder. Det finns några marginella åtgärder.
            Man kan ifrågasätta om åtgärderna för långtidsarbetslösa verkligen
            ger bra effekter eller om det bara innebär att en får ett jobb
            som någon annan skulle ha fått. Det är möjligt att det blir så.
            GAS och
          </note>
          <note>
            RAS var inte så bra, som en del har sagt tidigare i debatten.
          </note>
          <note>
            Det som behövs är stora generella åtgärder som river hindren.
            De åtgärderna lyser ju med sin frånvaro. Det är desto märkligare
            som både Johan Lönnroth och Bosse Ringholm själva i sina anföranden
            säger att vi moderater har haft rätt. Sänk skatten på arbete så
            blir det fler arbeten. Då har ju den höjda skatt på arbete som
            ni har genomfört under flera år slagit ut jobb. Var finns då de
            finansierade skattesänkningar som vi föreslår och gärna samtalar
            om? Jag kan ju ställa frågan konkret till Bosse Ringholm när vi
            ses nästa vecka. Vi har lagt fram förslag, och vi kan lägga fram
            dem igen, om finansierade skattesänkningar för nästa år på arbete
            för låg- och mellaninkomsttagare och för företagande för att skapa
            förutsättningar för nya jobb. Är finansministern beredd att resonera
            om våra förslag på skattesänkningar för 2000?
          </note>
          <note type="speaker">
            Anf. 10 Finansminister BOSSE RINGHOLM (s) replik:
          </note>
          <note>
            Fru talman! Det är naturligtvis lätt att ställa frågan till Bo
            Lundgren, som har varit skatteminister, om de skatter som man
            eventuellt sänkte verkligen var finansierade. Han lämnade ju efter
            sig ett moras när det gäller den statliga ekonomin och den statliga
            budgetverksamheten. Jag vill inte ägna tid åt historien.
          </note>
          <note>
            Jag konstaterar bara att leva och lära bör hänga ihop på något
            sätt.
          </note>
          <note>
            Jag är naturligtvis oerhört intresserad av att veta om Moderaterna
            har en finansiering av skattepolitiken och skatteförändringarna
            som inte tär på välfärden. Det jag hittills har sett har ju ofta
            handlat om sådana inskränkningar i den gemensamma välfärden på
            olika områden som inneburit att utsatta grupper har fått betala
            för bättre ställda gruppers skattesänkningar.
          </note>
          <note>
            Jag skulle också vilja påminna Bo Lundgren om att det i dag finns
            ett stort antal pågående aktiviteter ute i det svenska samhället
            som medverkar till att skapa många nya jobb. De har diskuterats
            och beslutats här i kammaren tidigare.
          </note>
          <note>
            Låt mig bara ta ett exempel där strängt taget hela
          </note>
          <note>
            Sverige är engagerat. I varje län diskuterar arbetsmarknadens
            parter, företag, fackliga organisationer, kommuner, landsting,
            länsstyrelser och politiker just nu de s.k. regionala tillväxtavtalen.
            I många län har de satt i gång en oerhörd offensiv för att skapa
            nya jobb och möta framtiden. Jag tycker att det är spännande om
            vi kan mötas i en diskussion om hur just tillväxten skall kunna
            se ut i hela Sverige på 2000-
          </note>
          <note>
            talet.
          </note>
          <note type="speaker">
            Anf. 11 BO LUNDGREN (m) replik:
          </note>
          <note>
            Fru talman! Låt mig klara ut det förgångna. Under den tid som
            jag hade ansvaret för skattefrågorna i regeringen sänktes skatterna
            netto med ungefär 5
          </note>
          <note>
            miljarder. Det är Thomas Östros bedömning. Vi kan kanske hålla
            oss till den. Samtidigt genomförde regeringen ett stort antal
            besparingar på utgiftssidan för att inleda den budgetsanering
            som sedan har fullföljts på skattesidan - knappt visserligen,
            men ändå - av
          </note>
          <note>
            Socialdemokraterna.
          </note>
          <note>
            Den största enskilda besparingen under den borgerliga regeringens
            tid var de förändringar av räntebidragssystemet till boende som
            jag själv som statsråd hade ansvar för att lägga fram för den
            här kammaren. Den frågan kan vi därmed lämna därhän. Jag tänker
            inte heller ta upp diskussionen om 80-
          </note>
          <note>
            talsspekulationer och annat. Låt oss lämna den bakom oss och
            se framåt i stället.
          </note>
          <note>
            Den stora frågan är ju just om det behövs skattesänkningar eller
            inte. Behövs det andra åtgärder eller inte för att få fram jobben.
            Vi har kommit så långt nu efter valet att vi är överens om att
            vi borde sänka skatten på arbete. Dessutom borde vi sänka skatten
            för de människor som har det svårt. Skatterna är så höga att deras
            oberoende hotas. Så långt har vi kommit.
          </note>
          <note>
            Men då säger Bosse Ringholm - och då är vi tillbaka i traditionalismen
            - att om man sänker skatten hotas ju välfärden. Vad är välfärd?
            Vad är det som hotas? Sverige har världens högsta skatter. Det
            är oomtvistat. Vi har världens högsta skatter, och ändå har vi
            inte världens bästa välfärd. Vi har problem i sjukvården, äldreomsorgen
            och skolan. Vi har problem med att hantera vårt yttre och inre
            försvar och rättstryggheten. Det är någonting som inte stämmer.
          </note>
          <note>
            Människorna är lurade. Politiken har tagit för sig så många uppgifter
            att den inte klarar dem. Det har huvudsakligen skett på socialdemokratiskt
            initiativ. Det är detta vi måste bort ifrån.
          </note>
          <note>
            Vi skall självfallet se till att ta hand om de människor som
            behöver vårt gemensamma stöd. Det var därför vi moderater avvisade
            Socialdemokraternas neddragning av stödet till handikappade och
            försämringen för änkorna. De kan inte kompenseras med skattesänkningar.
            Men för den som arbetar kan man kompensera besparingar genom att
            sänka skatten i motsvarande eller större mån, vilket vi föreslår,
            genom att spara på sådant som inte påverkar hushållens förutsättningar
            och ekonomi.
          </note>
          <note>
            Framför allt gäller det för oss att koncentrera politiken på
            det som verkligen måste lösas politiskt så att det fungerar. Men
            misslyckandet gäller ju både skatterna och välfärden i den traditionella
            meningen.
          </note>
          <note>
            Vi har världens högsta skatter och ändå stora problem. Det visar
            ju att det är grundläggande systemfel som måste rättas till i
            första hand.
          </note>
          <note>
            Det är därför vi kritiserar den här förslaget om maxtaxa. Bosse
            Ringholm säger att detta skall vara fördelningspolitiskt riktigt.
            Inte ens en socialdemokrat i valrörelsen har väl varit med om
            annat än att det är rätt besvärligt att försvara någonting som
            innebär att höginkomsttagare tjänar allra mest på att man går
            ned till en enhetlig taxa. Jag kan se det problemet.
          </note>
          <note>
            Det finns ekonomiska skäl, minskade marginaleffekter, som talar
            för en enhetstaxa.
          </note>
          <note>
            Men det viktiga för låg- och medelinkomsttagarna är att den generella
            skatten sänks så att de inte behöver vara beroende av subventionerna.
            Då kan de välja andra alternativ i barnomsorgen och få ett inflytande.
          </note>
          <note>
            Maxtaxa är ytterligare ett utslag för det gamla och förgångna
            inom socialdemokratin som Vänstern säkert stöttar med all kraft.
            Men Miljöpartiet är lite ambivalenta och känner tveksamhet, liksom
            de borgerliga partierna. Det är där problemet ligger, och det
            är därför frågorna kvarstår.
          </note>
          <note>
            Vi har två avgörande stora problem i ekonomin, och det finns
            mycket annat att diskutera i framtiden.
          </note>
          <note>
            Det ena är jobben. Det gäller arbetsmarknadsregleringar, och
            det gäller skatter. Det andra är människornas oberoende. Det handlar
            om att skapa förutsättningar för att de skall kunna försörja sig
            på sina egna arbetsinkomster. Då kvarstår frågorna till Bosse
          </note>
          <note>
            Ringholm.
          </note>
          <note>
            Givet att vi kan få fram de finansieringar som jag har efterlyst
            i varje skattesamtal hittills, är finansministern då beredd att
            redan nästa år sänka skatten på företagande och arbete för de
            nya jobben och för att man skall kunna leva på sin lön?
          </note>
          <note type="speaker">
            Anf. 12 Finansminister BOSSE RINGHOLM (s) replik:
          </note>
          <note>
            Fru talman! Den här debatten och det här samtalet skall ju inte
            bara klargöra våra ståndpunkter utan också de skillnader som finns
            mellan partierna. Jag tycker att Bo Lundgren är utomordentligt
            tydlig när det gäller vilka skillnader som finns mellan den moderata
            och den socialdemokratiska politiken.
          </note>
          <note>
            För Socialdemokraterna, som vill bygga ut välfärden på olika
            områden, är det orimligt att tänka sig att genomföra skattesänkningar
            som för det första inte är finansierade, som det för det andra
            inte finns ekonomiska förutsättningar för, vilket Bo Lundgren
            egentligen inte diskuterar, och som för det tredje, i den mån
            de skall finansieras, skall finansieras genom ytterligare revor
            i välfärden.
          </note>
          <note>
            Bo Lundgrens och Moderaternas förslag är ju att låta de sjuka
            betala skattesänkningar genom fler karensdagar. Man vill låta
            dem som nu kan få ta del av en bättre skola, en bättre utbyggd
            sjukvård, en bättre utbyggd hemtjänst och en bättre utbyggd äldreomsorg
            betala. Att hela det arbetet skall stanna av eller stoppas upp
            därför att kommuner och landsting skall få mindre pengar till
            sitt förfogande är moderaternas förslag till finansiering av en
            skattereform. Där har vi helt enkelt olika uppfattningar, Bo Lundgren.
            Vi socialdemokrater vill inte låta de sjuka, barnen, de äldre,
            skolan och alla andra väsentliga välfärdsområden betala en sådan
            skattesänkning.
          </note>
          <note>
            Bo Lundgren säger att han under sin tid som skatteminister sänkte
            ett antal skatter. Alla sänkningar var ofinansierade. Allt var
            ofinansierat. Det tillhör nu historien. Det behöver vi inte träta
            om. Det är belagt så många gånger att vi kan lämna det därhän.
          </note>
          <note>
            Jag ser framför mig ett 2000-tal där vi kan lägga fast en ekonomisk
            kurs som kan hålla lång tid framöver med låg inflation, låg ränta,
            goda villkor för byggandet, som nu börjar komma i gång, och goda
            villkor för en expansion på arbetsmarknaden med många nya jobb.
            Då kan vi naturligtvis diskutera både grundfrågan, hur denna tillväxt
            skall åstadkommas, och nästa fråga, nämligen hur vi sedan skall
            fördela resultatet av den tillväxt som vi alla hoppas få se under
            åren framöver.
          </note>
          <note>
            Det skall finnas ett stort utrymme för samförstånd och samtal
            partierna och olika parter emellan. Men det finns skillnader i
            de grundläggande synsätten mellan Socialdemokraterna och Moderaterna
            om vilken gemensam välfärd som vi skall svara för i samhället.
            Det handlar om hur den gemensamma sektorn skall utformas när det
            gäller barnomsorg, maxtaxa och mycket annat.
          </note>
          <note>
            Då kan vi konstatera att det finns en viss grund för gemensamt
            hanterande, och därefter skiljer sig våra uppfattningar åt. Det
            tycker jag kanske inte är något konstigt i en politisk demokrati.
          </note>
          <note>
            Men jag tror att vi skall anstränga oss så långt det går att
            tillsammans med företag, fackliga organisationer och allt annat
            försöka avgöra hur stor den gemensamma spelplanen kan vara för
            den framtida tillväxten.
          </note>
          <note type="speaker">
            Anf. 13 MATS ODELL (kd) replik:
          </note>
          <note>
            Herr talman! Om det är högerpolitik att gå emot att gamla, sjuka
            och handikappade skall slippa att drabbas av nedskärningar så
            uthärdar vi det epitetet.
          </note>
          <note>
            Om det är högerpolitik att inte låta sig imponeras av en biståndsnivå
            på 0,74 %, skammens gräns, så uthärdar vi också det.
          </note>
          <note>
            Sedan vill jag gärna säga att jag uppskattade Bosse Ringholms
            lågmälda fina samtalston. Jag hoppas också att vi kan fortsätta
            en dialog. Men den dialogen måste ju också leda fram till svåra
            beslut. Bosse
          </note>
          <note>
            Ringholm sade nyligen, som AMS-general, att regeringen har satt
            mycket tuffa mål och att om man skall klara dem krävs det exceptionella
            åtgärder. Vilka exceptionella åtgärder är detta? Kommer de att
            kunna nås i samförstånd med alla partier?
          </note>
          <note>
            Skattesamtalen skall fortsätta. Det är bra. Tror
          </note>
          <note>
            Bosse Ringholm verkligen att skattepolitiken kan nås i konsensus
            mellan samtliga i riksdagen representerade partier och ideologier?
            Är det inte så att skattepolitiken bara är det fysiska utflödet
            av just olika ideologiers sätt att vilja forma samhället - hur
            stort det personliga ansvarstagandet skall vara, hur stort statens
            ansvar skall vara? Finns det inte här en motsättning? Måste man
            inte någonstans våga fatta beslut?
          </note>
          <note>
            Det skall bli intressant att höra vilka åtgärder det här är.
          </note>
          <note>
            Bosse Ringholm sade något som förvånade mig mycket. Han sade:
            Som AMS-general har jag sett en mycket bra utveckling. Även framöver
            ser det bra ut.
          </note>
          <note>
            Jag visar här inför kammarens ledamöter upp ett dokument. Jag
            vill gärna att Bosse Ringholm senare till protokollet vidimerar
            sin egen namnteckning i det dokumentet: Bosse Ringholm, den 26
            februari 1999.
          </note>
          <note>
            Jag läser några rubriker: Arbetsmarknaden under
          </note>
          <note>
            1999 - försvagad industrikonjunktur, dämpad tillväxt.
          </note>
          <note>
            Sysselsättningsökningen avtar. Fortsatt hög arbetslöshet. Ökad
            polarisering.
          </note>
          <note>
            Herr talman! Vem är det som är dysterkvist? Är det jag eller
            är det Bosse Ringholm? Det skulle vara intressant att få en kommentar
            till den stora diskrepansen mellan den nya rollen och den gamla.
            Karin
          </note>
          <note>
            Pilsäter sade att man får ta finansplanen dit man kommer. Ja,
            men kan man springa från ett dokument där bläcket knappt har hunnit
            torka? Vilken bild är det, Bosse Ringholm, som gäller? Vilka åtgärder
            är det?
          </note>
          <note>
            Tror inte Bosse Ringholm att det kommer att behövas strukturella
            åtgärder? Kan vi vara överens om att den svenska massarbetslösheten
            inte är konjunkturell? Vi kan inte vänta på att konjunkturen ytterligare,
            som förr i världen, skall lösa problemen åt oss. Är det inte så
            att man måste ta tag i lönebildningen, arbetsmarknadens funktionssätt,
            med ganska svåra instrument? Vi måste lägga patienten på operationsbordet,
            annars hamnar den ju till slut på obduktionsbordet.
          </note>
          <note>
            Vi måste alltså göra någonting, det går inte att prata sig fram.
            Det krävs beslut. Vilka strukturella reformer tror Bosse Ringholm
            leder till både tillväxt och rättvisa? Det tycker jag skulle vara
            ett bra sätt att komma in, från det allmänna välvilliga talet
            om samtal och samförstånd, till den business som vi faktiskt gemensamt
            måste ta oss an för att få Sverige i arbete igen.
          </note>
          <note type="speaker">
            Anf. 14 Finansminister BOSSE RINGHOLM (s) replik:
          </note>
          <note>
            Herr talman! 1998 var ett exceptionellt gott år på arbetsmarknaden
            - 58 000 nya jobb, en sänkt arbetslöshet från 8 % till 6,5 %.
            Det året kan bara överträffas av något enstaka år i tidigare ekonomisk
            historia under efterkrigstiden. Det är mot den bakgrunden som
            Mats Odell korrekt citerar Arbetsmarknadsstyrelsens anslagsunderlag
            till regeringen. Bedömningen där är densamma som regeringen gör
            i vårpropositionen, nämligen att 1999 också kommer att bli ett
            mycket gott år, om än inte lika starkt på arbetsmarknaden som
            1998. Därför sätts det in ett antal olika förslag till åtgärder
            i vårpropositionen.
          </note>
          <note>
            Vi har naturligtvis all anledning att se hur konjunkturutvecklingen
            kommer att se ut tiden framöver.
          </note>
          <note>
            Det handlar om att på arbetsmarknaden måste man bedriva både
            konjunkturpolitik och strukturpolitik.
          </note>
          <note>
            Det handlar om att både kunna parera det som händer internationellt
            konjunkturmässigt och det vi kan komma överens om när det gäller
            strukturförändringar på vår egen arbetsmarknad.
          </note>
          <note>
            Det är i det sammanhanget man skall se näringspolitiken och hela
            den ekonomiska politikens stöd för sysselsättningsutvecklingen.
            Skattepolitiken är också en bit av det här. Jag ger gärna Mats
            Odell rätt i att man säkerligen kommer till en punkt i skattesamtalen
            där det handlar om ideologiska skillnader mellan partier och synsätt
            som också måste få slå igenom.
          </note>
          <note>
            Det går naturligtvis inte att hitta en utsuddad kompromissartad
            lösning om man inte längre kan se vart skattepolitiken skall leda
            någonstans.
          </note>
          <note>
            För socialdemokraterna som parti är värnandet om de grupper som
            har farit illa under de senaste åren oerhört viktigt. Därför måste
            naturligtvis skattepolitiken ha en mycket tydlig fördelningspolitisk
            profil för framtiden. Men det är lika viktigt att skattepolitiken
            också har en tillväxtpolitisk profil eftersom det är oerhört viktigt
            - som jag har sagt i många sammanhang de här två dagarna - att
            tillväxt och rättvisa inte ses som varandras fiender utan som
            ett samverkande par.
          </note>
          <note>
            Jag vill i sammanhanget också gärna säga att när vi talar om
            2000-talets näringsliv och arbetsmarknad handlar det ju om att
            vi när det gäller industrin och näringslivet står inför en oerhört
            stor kunskapsutmaning. Alla länder i Europa jobbar med det tema
            som vi jobbar med, nämligen att man måste kompetenshöja arbetskraften
            ordentligt. Om man inte kan få en högre kompetens på arbetskraften
            kommer man inte att klara den internationella konkurrensen.
          </note>
          <note>
            Det är mot den bakgrunden som regeringen har lagt förslaget att
            få till stånd just ett samarbete mellan arbetsmarknadens parter
            och staten om ett system för kompetenshöjning i företagen i framtiden.
            Det ser jag som en oerhört viktig nyckel för att lyckas i vårt
            näringsliv på 2000-talet. Omställningen av industrin, omställningen
            av näringslivet, IT-utvecklingen, datautvecklingen och mycket
            annat måste vi möta med en högre kompetens.
          </note>
          <note>
            Då är det oerhört intressant att diskutera vad det är för nya
            branscher, nya näringsgrenar som vi kan stärka och som vi kan
            utveckla under åren framöver.
          </note>
          <note>
            Många av oss tror ju att det framför allt är de mindre företagen
            som är nycklar till de framtida jobben på arbetsmarknaden. Frågan
            är vad det är för branscher de mindre företagen sysslar med, vad
            det är för områden som är utvecklingsbara. Där ser jag att det
            finns ett oerhört gott utrymme bl.a. i de regionala tillväxtavtalen
            för att få till stånd ett bra samarbete mellan samhälle, arbetsmarknadens
            parter och alla andra aktörer.
          </note>
          <note type="speaker">
            Anf. 15 MATS ODELL (kd) replik:
          </note>
          <note>
            Herr talman! Det är mycket av den gamle AMS-
          </note>
          <note>
            chefen som lever kvar. Det är förstås ganska naturligt.
          </note>
          <note>
            Det skall avtalas fram tillväxtförutsättningar. Politikerna skall
            stärka vissa branscher, som vi skall välja ut. Måste vi inte,
            Bosse Ringholm, skapa generellt goda villkor?
          </note>
          <note>
            Jag blir lite oroad när jag hör Bosse Ringholm tala om 1998 som
            ett gott år. Det var ett gott år i den meningen att sysselsättningen
            ökade, men från en historiskt låg nivå. 1997 var det sämsta året.
            Man får gå tillbaka ända till 1973 för att hitta något motsvarande.
          </note>
          <note>
            1998, Bosse Ringholm, var sysselsättningen, efter den här remarkabla
            ökningen, fortfarande lika låg som den var det morasår som nämndes
            tidigare, nämligen det absolut djupaste i lågkonjunkturen, 1993.
            Vi hade samma sysselsättning i Sverige 1998 som 1993.
          </note>
          <note>
            Man kan då inte tala om ett gott år och invänta någon sorts fortsatt
            konjunkturanpassning. Det finns massvis med åtgärder som är helt
            oberoende av hur konjunkturen ser ut. Jag skulle snarare vilja
            säga att många strukturella åtgärder är lättare att genomföra
            när konjunkturen är svag.
          </note>
          <note>
            Vi behöver nu t.ex. på lönebildningens område förbereda oss för
            att klara en förstärkning av sysselsättningen. Det är nu som vi
            måste göra det. Jag är på den punkten fortfarande oklar över var
            Bosse Ringholm står. Ett antal utredningar har försökt att gemensamt
            lyfta sig i håret på det här området. Den ene ordföranden efter
            den andre har förbrukats. För inte så länge sedan var det Tony
            Hagström som gick i väggen; nu är det Svante Öberg.
          </note>
          <note>
            Kommer regeringen att lämna samtalsgrupperna och börja att fatta
            beslut, även om det börjar mullra nere vid Norra Bantorget? Alltså:
            Var går gränserna för samtal och för att våga fatta beslut?
          </note>
          <note>
            Bosse Ringholm talar om åtgärderna i vårpropositionen. Jag skulle
            vilja ställa en fråga. Jag var i mitt anförande inne på att värnskatten
            faktiskt är en straffskatt på högre utbildning. Hur är det med
            den? Bidrar den till ökad rättvisa och ökad tillväxt? Hur ser
            Bosse
          </note>
          <note>
            Ringholm på värnskatten? Är det ett mål att kunna ta bort den,
            eller är det ett mål att ha denna straffskatt på högre utbildning
            kvar och så att säga förstärka den?
          </note>
          <note>
            Hur är det med dubbelbeskattningen av risksparande, som nu driver
            mycket av sparandet ur landet?
          </note>
          <note>
            Bidrar den till rättvisa, som Johan Lönnroth menar, eller hämmar
            den tillväxten? Jag tror att socialdemokratin här måste börja
            reda ut begreppen och kanske också börja tala till sina egna om
            att dubbelbeskattningen är ett hot mot fortsatt välfärd i vårt
            land. Därvidlag behöver Bosse Ringholm och hans parti faktiskt
            precisera sig.
          </note>
          <note type="speaker">
            Anf. 16 Finansminister BOSSE RINGHOLM (s) replik:
          </note>
          <note>
            Herr talman! Mats Odell sade i sin förra replik att man i skattedebatten
            säkert kommer till en punkt där de ideologiska skiljelinjerna
            kommer fram, och jag gav honom rätt i det. Det är klart att några
            av de frågor som Mats Odell nu ställer kommer att framöver ställas
            på sin spets i skattesamtalen. Svaren på de frågorna kommer väl
            också att visa hur mycket av samförstånd som finns och var de
            ideologiska skiljelinjerna går.
          </note>
          <note>
            Skattepolitiken har många uppgifter både i tillväxtperspektivet
            och när det gäller fördelningspolitiken. I sista hand måste alltid
            skattepolitiken och framför allt möjligheterna att bedriva skattepolitik
            ses mot bakgrund av vårt ekonomiska tillstånd. Jag är oerhört
            angelägen att än en gång markera att den ekonomiska utveckling
            som vi haft under senare tid är oerhört lovande, om vi kan hålla
            fast vid de budgetmål och den låga inflation och räntenivå som
            vi haft under senare tid. Vi kan ha en fortsatt stabil ekonomisk
            utveckling om vi upprätthåller den ekonomiska politik som vi haft
            under senare tid.
          </note>
          <note type="speaker">
            Anf. 17 LENA EK (c) replik:
          </note>
          <note>
            Herr talman! Jag skulle vilja beröra några av de punkter som
            finansministern tog upp i sitt andra anförande. Den första punkten
            gäller småföretagen. Småföretagen hade hoppats på en sänkt arbetsgivaravgift
            och på justeringar av arbetsrätten. Detta finns inte med. Man
            har lämnat de viktigaste åtgärderna för småföretagarna åt sidan
            och svikit dem i vårpropositionen.
          </note>
          <note>
            Kompetensutveckling i företagen är naturligtvis jättebra, men
            för de vuxenstuderande som det handlar om finns det inga studiemedel
            som fungerar, eller hur? Vuxna människor kan inte studera om de
            åtminstone inte kan låna pengar för att försörja sig.
          </note>
          <note>
            Strypningen av kunskapslyftet förstärker den bilden.
          </note>
          <note>
            Dessutom förändras studiemedelssystemen inte förrän alldeles
            för sent.
          </note>
          <note>
            Inför i stället hälften lån, hälften bidrag! Det gynnar kompetensutvecklingen
            i landet och därmed företagen.
          </note>
          <note>
            Den andra punkt som jag skulle vilja ta upp är personliga assistenter
            för de handikappade. Handikappet upphör ju inte när man fyller
            65 år. Två gånger har riksdagen gett regeringen till känna att
            denna fråga måste lösas, men båda gångerna har regeringen svikit.
            Detta är tredje gången som man sviker de äldre handikappade, och
            jag tycker att det är beklämmande.
          </note>
          <note>
            Om de miljösatsningar som nu skall göras är sensationella, vet
            jag inte hur man räknar. Totalt sett spenderas under nästa år
            i statsbudgeten 761 miljarder. Nästa år avsätts för nya miljösatsningar
            150
          </note>
          <note>
            miljoner. Jag måste säga att det inte är särskilt sensationellt.
          </note>
          <note>
            Finansministern nämner upprepade gånger de regionala tillväxtavtalen.
            Centerkvinnorna, som är landets största politiska kvinnoorganisation,
            har undersökt dessa. I vissa län finns t.ex. 13 beslutsgrupper,
            där en av ordförandena är kvinna och där 5 % av deltagarna är
            kvinnor. De regionala tillväxtavtalen riskerar att bli det största
            bakslaget för jämställdheten på åratal. Vad anser finansministern
            om det?
          </note>
          <note type="speaker">
            Anf. 18 Finansminister BOSSE RINGHOLM (s) replik:
          </note>
          <note>
            Herr talman! Jag tar fasta på det som Lena Ek sade i ett tidigare
            anförande, att det är oerhört viktigt att vi kan bringa ned statsskulden
            och att vi kan hålla en fast ekonomisk kurs. Om många partier
            kan hjälpas åt med det, tror jag att vi får större förutsättningar
            att bygga ut välfärden på ett stort antal områden. Det handlar
            då naturligtvis om vilka prioriteringar som man gör och vilka
            resurser som man har råd att sätta in på olika områden. Om vi
            exempelvis kan åstadkomma de stora miljösatsningar som nu annonseras
            i vårpropositionen - det handlar faktiskt om långt över en miljard
            som de närmaste åren tillförs ytterligare genom den ekologiska
            omställningen - är det utomordentligt bra.
          </note>
          <note>
            Jag kan till sist bara hålla med Lena Ek vad gäller de regionala
            beslutsgrupper som finns i varje län. Om de innehåller så få kvinnor,
            instämmer jag gärna i en stark uppfordran till de parter som finns
            lokalt - länsstyrelser, kommuner, fackliga organisationer, företag
            m.fl. - att bättra sig på jämställdhetsområdet. En sådan fördelning
            som Lena Ek beskriver är inte acceptabel.
          </note>
          <note type="speaker">
            Anf. 19 LENA EK (c) replik:
          </note>
          <note>
            Herr talman! Det sistnämnda var trevligt. Om de regionala tillväxtavtalen
            skall gälla hela befolkningen, inte bara hälften av den, måste
            länsstyrelserna få reda på att de jämställdhetsdirektiv som finns
            skall följas även när det gäller tillväxtavtalen.
          </note>
          <note>
            Det är självklart att miljösatsningar ger jobb, men då krävs
            det nog mer än 145 miljoner till nästa år, varav 100 miljoner
            är forskningspengar. Problemet är att de få förslag som förs fram
            förläggs långt bort i framtiden, när det är nu som de här lösningarna
            behövs. Sverige halkar ned på de ekonomiska topplistorna konstant
            hela tiden. Vi ligger nu i nivå med
          </note>
          <note>
            Grekland. Vi kan fortsätta att halka ned fram till
          </note>
          <note>
            2002, men jag tycker att det är synd. Det borde vara mer av konkreta
            åtgärder nu. Tyvärr innehåller den här propositionen för lite
            av sådana förslag.
          </note>
          <note type="speaker">
            Anf. 20 KARIN PILSÄTER (fp) replik:
          </note>
          <note>
            Herr talman! Vårpropositionen är helt inriktad på tillväxt, och
            hela budgeten är full med förslag, sade
          </note>
          <note>
            Bosse Ringholm. Jag vet inte om vi har fått samma version av
            den här budgeten. Alla här har haft kort tid på sig att läsa på,
            men vi känner inte riktigt igen oss i den här beskrivningen.
          </note>
          <note>
            Jag tror absolut att stödet till långtidsarbetslösa visar på
            en god vilja, men det är fel metod. Jag tycker att det visar att
            regeringen inte särskilt väl förstår hur det fungerar ute i de
            små företagen och vilka villkor de behöver för att kunna satsa,
            expandera och ta in folk på en anställning som kan ge lön på längre
            sikt.
          </note>
          <note>
            De övriga förslagen är antingen helt svävande eller också skall
            de bara eventuellt genomföras eller utredas eller också är de
            ytterst begränsade, som stoppreglerna. Det sistnämnda förslaget
            är bra, men det är ungefär som att spotta en törstig kamel i halsen.
          </note>
          <note>
            Möjligen borde Björn Rosengren vara den minister som skulle avgått,
            eftersom han sade att det skulle bli djupa avtryck av tillväxtåtgärder
            i vårbudgeten.
          </note>
          <note>
            Jag skulle vilja ställa några frågor till finansministern. Johan
            Lönnroth sade förut att vi måste ha råd att arbeta när han talade
            om statsfinanserna i ett makroekonomiskt sammanhang. Som jag ser
            det kostar jobb naturligtvis inte. Tvärtom är det arbetslösheten
            som kostar. Men den höga skatten på arbete gör att jobb kostar
            mycket för den som skall betala lönen. Vi har här i landet gjort
            oss själva för dyra för varandra. Skillnaden mellan nettolönen
            och den bruttolön arbetsgivaren måste betala är stor, dvs. vi
            har höga skattekilar. Jag skulle därför vilja veta vilken syn
            finansministern har på skattevillkoren i tjänstesektorn i allmänhet
            och den hushållsnära tjänstesektorn i synnerhet. Vi liberaler
            säger att vi kan genomföra kraftiga skattereduktioner på de hushållsnära
            tjänsterna. Då kan vi - utan att det blir något skattebortfall
            för staten, eftersom det inte finns några skatteinkomster på området
            - få i gång tiotusentals nya jobb som vi så väl behöver. Vad tycker
            finansministern om det?
          </note>
          <note>
            En annan intressant fråga gäller arbetsdelning. Det blir alltfler
            äldre. Vi går allt längre tid i skolan. Det blir allt färre människor
            som skall försörja alla andra.
          </note>
          <note>
            Vi som liberaler tycker att det är viktigt att alla som kan och
            vill skall kunna ha ett jobb. Man skall inte lösa arbetslösheten
            med jobbransonering. Min fråga till finansministern är hur han
            ser på arbetsdelning.
          </note>
          <note>
            Skall jobben delas eller skall de skapas?
          </note>
          <note>
            Den tredje frågan gäller Europapengarna. Vi vet att regeringen
            inte har någon åsikt om EMU för närvarande. Finansministern har
            sagt att han gärna vill stimulera debatten. Hur skulle finansministern
            vilja stimulera debatten om den monetära unionen, EMU?
          </note>
          <note>
            Kommer Bosse Ringholm själv som finansminister att ha någon åsikt
            i den debatten?
          </note>
          <note>
            Detta är några frågor som jag skulle vilja ha svar på.
          </note>
          <note type="speaker">
            Anf. 21 Finansminister BOSSE RINGHOLM (s) replik:
          </note>
          <note>
            Herr talman! Jag skall svara på de tre frågor som
          </note>
          <note>
            Karin Pilsäter har ställt. När det gäller skattepolitiken skall
            alla olika uppslag kunna prövas. De skall prövas både mot bakgrund
            av ett tillväxtperspektiv och ett fördelningspolitiskt perspektiv.
            Som jag har sagt vid flera tillfällen tidigare är det alltid en
            fråga om vilka förutsättningar det finns över huvud taget för
            skatteförändringar i konjunktursituationen framöver. I det sammanhanget
            får man väga in positiva och negativa effekter av olika enskilda
            förslag, antingen det gäller hushållsnära tjänster eller någonting
            annat.
          </note>
          <note>
            När det gäller arbetsdelning bedrivs ett utredningsarbete. Det
            finns mycket spännande material.
          </note>
          <note>
            Men det finns också delade meningar om vilka effekter arbetsdelning
            kan ge när det gäller arbetstider.
          </note>
          <note>
            Därför är det viktigt att få till stånd en gemensam beredning
            av arbetstidsdiskussionen, för att se den mot bakgrund av tillväxt
            och jobb inför framtiden.
          </note>
          <note>
            När det gäller frågan om EMU vill jag säga att det är oerhört
            väsentligt att vi politiker inte driver på det man på fackspråk
            kallar för det demokratiska underskottet. Det innebär att människor
            känner att de är utanför dialogen i samhället. De får inte vara
            med och diskutera EU, EMU och andra svåra frågor. Därför är det
            viktigt att det folkbildningsarbete som nu har inletts får ordentligt
            stöd, så att så många människor som möjligt kan vara med i en
            diskussion om EMU:s för- och nackdelar. När man kommer till en
            tidpunkt då man känner att alla har fått vara med tillräckligt
            mycket, finns det utrymme för att säga att det varit en sådan
            demokratisk process att alla fått ge sin syn till känna. Då kan
            vi i lugn och ro fatta ett beslut om
          </note>
          <note>
            Sveriges förhållande till EMU i framtiden.
          </note>
          <note>
            Det arbete som nu har inletts skall understödjas.
          </note>
          <note>
            Jag ser gärna att folkrörelsediskussionen kring EMU
          </note>
          <note>
            växer snabbt och omfattar många. Jag kan se många fördelar med
            EMU. Jag kan också se de invändningar som riktas mot EMU. Det
            gäller framför allt diskussionen om att det skall finnas en demokratisk
            förankring i frågan.
          </note>
          <note type="speaker">
            Anf. 22 KARIN PILSÄTER (fp) replik:
          </note>
          <note>
            Herr talman! Jag ställde tre frågor och finansministern svarade
            på dem. Han svarade att han inte hade någon åsikt om skattesituationen
            i tjänstesektorn. Han har ingen åsikt om EMU. Han har ingen åsikt
            om arbetstidsförkortning. Det är också ett svar, men det är inte
            speciellt klargörande. Detta är inte alldeles nya frågor. Det
            finns mycket material. En samhällsdebatt pågår. Med tanke på det
            vore det bra för den allmänna debatten om finansministern inte
            bara tyckte att det var bra om alla andra diskuterar och bildar
            sig en uppfattning utan också kunde vara med själv. Som politiker
            gäller det inte bara att segla efter som en jolle. Man måste också
            kunna driva på och visa ledarskap, att man själv har förmåga att
            ta ställning som den som har hand om frågorna.
          </note>
          <note>
            Vi folkpartister blir ibland anklagade av er socialdemokrater
            för att vara dysterkvistar. Men det är faktiskt precis tvärtom.
            År ut och år in säger ni att det inte kan bli sämre. Då brukar
            vi optimistiskt säga att det visst kan det. Just därför att det
            inte skall bli sämre vill vi ha mer konkreta satsningar på strukturförändringar
            för jobb och tillväxt. Man kan inte bara lita till konjunkturen.
            Vi måste få ett samhällsklimat och förutsättningar i Sverige så
            att tillväxt och jobb kommer även när konjunkturerna inte riktigt
            går i vår riktning.
          </note>
          <note>
            Man skall alltid se det positiva i saker och ting, om man kan.
            Det gör jag. Därför tycker jag att det är positivt att regeringen,
            i alla fall i min version av vårbudgeten, skriver att en central
            utgångspunkt för skattereformen är principerna bakom 1990 års
            skattereform och att huvuddragen skall vara inkomstskattesänkningar
            med tyngdpunkt på låg- och medelinkomsttagare, att marginaleffekterna
            minskar och att arbetskraftsdeltagande utbildning uppmuntras.
            Det tolkar jag som att det finns utrymme för en skattereform som
            betyder: Bort med värnskatten, hälften kvar, höjd brytpunkt så
            att de allra flesta bara betalar kommunalskatt - som vi sade 1990
            - och att den vanliga skatten sänks för alla. Det kan också bli
            förändringar när det gäller skatten för företagande och tjänstesektor
            så att fler kan få jobb. En sådan reform kräver mer än lösa inriktningar.
            Jag hoppas verkligen att Bosse Ringholm kan ta tag i det tillsammans
            med oss andra, så att det händer någonting och inte bara blir
            prat.
          </note>
          <note type="speaker">
            Anf. 23 BO LUNDGREN (m):
          </note>
          <note>
            Herr talman! Öppna samtal mår allra bäst av att man strävar efter
            att undvika felaktiga påståenden, även om man har olika utgångspunkter
            och värderingar. Man kan alltid diskutera om besparingar på 90
          </note>
          <note>
            miljarder räcker till att finansiera skattesänkningar på
          </note>
          <note>
            5 miljarder. Den diskussionen kan vi lämna därhän.
          </note>
          <note>
            Allvarligare än så är påståendet att jag och mitt parti skulle
            se det som en politisk uppgift att göra det svårare för vanliga
            människor. Det är tvärtom. Vi har, liksom människor i gemen, noterat
            att vi har världens högsta skatter i Sverige. Trots att vi skulle
            kunna begära valuta för skattepengarna har vi problem med äldreomsorgen,
            skolan, rättstryggheten och lite varstans. Det är där den stora
            svårigheten för socialdemokraterna ligger. Vi måste både skapa
            utrymme för att sänka skatten och koncentrera politiken till de
            viktiga områdena. Det var därför vi avvisade tanken på besparingar
            för handikappade och änkor, för att ta ett exempel.
          </note>
          <note>
            Det farliga med det finansministern säger är bristen på förmåga
            till nytänkande. Den gör att han tar upp regionala tillväxtavtal,
            som om det var det bästa sättet att skapa förutsättningar för
            nya jobb. I stället måste vi se till att de företagare som finns
            i Sverige -
          </note>
          <note>
            och kommer att kunna finnas - får bra arbetsförutsättningar.
            De måste få lägre skatt på sitt företagande.
          </note>
          <note type="speaker">
            Anf. 24 JOHAN LÖNNROTH (v):
          </note>
          <note>
            Herr talman! Nu har varken Mats Odell eller Bo
          </note>
          <note>
            Lundgren någon talartid kvar, och då får jag ändra lite grann
            i mitt slutanförande.
          </note>
          <note>
            Jag tänkte berätta om ett seminarium jag var med på. Också partikamrater
            till Bo Lundgren och Mats
          </note>
          <note>
            Odell var där. Jag tror att det var Per Bill och Per
          </note>
          <note>
            Landgren som var med. Det handlade om den mångomtalade civilingenjörsflykten
            från Sverige, som under seminariets gång till mycket stor del
            visade sig vara en myt. Det var också ett antal företagsledare
            från Västsverige med. Det samlade resultatet av seminariet, i
            varje fall som jag tolkade det, var att vi har ett ganska gott
            företagsklimat i Sverige.
          </note>
          <note>
            Det mest intressanta inlägget gjordes av en fransman som arbetade
            i Sverige på en av de större svenska industrierna. Han sade: Det
            som är orsaken till att det är så mycket roligare att arbeta i
            Sverige jämfört med hemma i Frankrike är att det är en helt annan
            anda här i Sverige av jämlikhet och demokrati. Det är inte den
            hierarki som finns i Frankrike där högste chefen bor på ett radikalt
            annat ställe och där det är mycket stora nivåskillnader mellan
            vanliga löntagare och chefer. Det är därför som den borgerliga
            argumentationen är så märklig. Man skall ytterligare stärka arbetsgivarnas
            och kapitalägarnas ställning på arbetsmarknaden för att skapa
            ett bättre företagsklimat. Det är precis tvärtom.
          </note>
          <note>
            Jag vill också säga något om förslaget att ta bort värnskatten
            och ge pengar till vården. Det finns egentligen bara en skillnad
            mellan kd:s och Moderaternas politik när det gäller vården, och
            det är att kd talar om vården medan Moderaterna inte talar om
            vården. Annars är substansen likadan. Det är inte så att Mats
            Odell kan göra under. Jag har varit inne på det tidigare. Han
            kan inte dela fiskarna och brödet på det sättet som Jesus kunde
            göra. Han kan inte växla en hundralapp i tre femtiolappar. Därför
            går det helt enkelt inte ihop för Kristdemokraterna.
          </note>
          <note>
            Om man läser den kristdemokratiska motionen och utskottsbetänkandet
            från i höstas ser man att de totalt sett har mindre pengar till
            vården än vad vi har i det i dag liggande förslaget. Jag är återigen
            medveten om att Mats Odell inte har replikrätt. Vi får återkomma
            till den här diskussionen. Mats Odell kommer att få möjlighet
            att diskutera det här i denna talarstol, i finansutskottet, och
            jag skall gärna ta debatter med honom i andra offentliga sammanhang.
          </note>
          <note>
            Jag ställer inga frågor till Mats Odell, och inte heller till
            Bo Lundgren. Jag bara konstaterar detta enkla faktum. Skall ni
            ha pengar till att ta bort värnskatten, ta bort dubbelbeskattningen,
            ta bort förmögenhetsskatten - det betyder faktiskt kronor och
            ören, flera tiotals tusen kronor i skattesänkning för de allra
            högst avlönade här i Sverige - och skall ni samtidigt se till
            att den totala ekonomin går ihop så att ni t.o.m.
          </note>
          <note>
            skall åstadkomma större överskott i de offentliga finanserna
            jämfört med regeringen - Bo Lundgren antydde ju det - får ni acceptera
            faktum att ni får se till att utgifterna blir lägre. Då klarar
            ni inte att dels anslå mer pengar till försvaret, som både Bo
            Lundgren och Mats Odell vill, dels ge mer pengar till vården,
            vilket i och för sig inte Mats Odell gör. Men man ger ett intryck
            av att man ger mer pengar till de äldre och till vården och omsorgen.
          </note>
          <note>
            Jag skall gärna instämma med finansministern att vi skall försöka
            få till stånd ett samtalsklimat där vi också kan tala med de borgerliga.
            Visst skall vi det.
          </note>
          <note>
            Men tills vidare är den enkla sanningen att det bara finns ett
            alternativ om vi skall få sunda statsfinanser, en god utveckling
            av sysselsättningen och rimlig grad av jämlikhet. Det är att de
            tre partierna som har tagit ansvar för denna vårproposition håller
            ihop. Vi har naturligtvis, och skall också ha, åsiktsskillnader.
            Det blir säkerligen tuffa diskussioner också mellan oss.
          </note>
          <note>
            Men jag är övertygad om att vi skall klara av det och få det
            att hålla över hela mandatperioden.
          </note>
          <note>
            Jag tror också att vi skall diskutera möjligheterna att få ett
            ännu tätare samarbete där vi inte hamnar i de situationer som
            vi har gjort några gånger nu under förhandlingarna där vi har
            tvingats sitta uppe på nätterna för att slutföra det hela, utan
            att det blir långsiktigt och stabilt. Alternativet är faktiskt
            förfärande. Det finns bara en konstellation som kan skapa stabilitet
            och ökad sysselsättning, och det är den goda rödgröna rörelsen.
          </note>
          <note type="speaker">
            Anf. 25 FÖRSTE VICE TALMANNEN:
          </note>
          <note>
            Mats Odell äger icke rätt till replik eftersom han har förbrukat
            sin talartid. Johan Lönnroth har också förbrukat sin talartid.
          </note>
          <note type="speaker">
            Anf. 26 LENA EK (c) replik:
          </note>
          <note>
            Herr talman! Johan Lönnroth avslutade sitt sista anförande med
            att säga att det bara finns en kombination som kan stå för stabilitet
            och sysselsättning.
          </note>
          <note>
            Då konstaterar jag att Vänsterpartiet vill minska amorteringarna
            på statsskulderna när statsskuldsräntorna under det utgiftsområdet
            kostar 77 405 miljoner. Så mycket för stabilitet!
          </note>
          <note>
            Jag konstaterar också att Johan Lönnroth säger att
          </note>
          <note>
            Vänsterpartiet gick till val på demokrati, och han talar så vackert
            om att dela resurserna. Då kan man fråga sig varför inte personer
            som har fyllt 45 år får möjlighet att låna till studier och vidareutveckling
            för att ta sig ur arbetslöshet, varför beloppsgränsen för högkostnadsskyddet
            höjs, varför man lämnar stora grupper av pensionärer med så dålig
            livskvalitet på grund av att de har låga pensioner och varför
            man framför allt lämnar handikappade pensionärer åt sitt öde.
          </note>
          <note>
            Trots majoritetsbeslut i kammaren vid två tillfällen har de inte
            rätt till personlig assistent efter 65 års ålder. Det kan vi också
            fortsätta att diskutera vidare vid något tillfälle.
          </note>
          <note type="speaker">
            Anf. 27 MATZ HAMMARSTRÖM (mp):
          </note>
          <note>
            Herr talman! Ett antal förslag för ökad sysselsättning presenterades
            i vårbudgeten, även om representanterna för gnällbältet i svensk
            politik inte vill se dem. Förutom sänkta arbetsgivaravgifter för
            långtidsarbetslösa tillskjuts medel för kompetensutveckling i
            arbetslivet, och arbetet med regelförenklingar framför allt för
            småföretag går vidare. Dessutom kommer statliga anordnare av arbetspraktik
            inom natur-, skogs- och kulturmiljövårdsområdet att få ersättning
            för kringkostnader, vilket innebär ungefär 3 000 arbetstillfällen.
            Särskilt glädjande från Miljöpartiets synpunkt är att vårt krav
            på en ytterligare satsning på den kooperativa företagsformen har
            gått igenom med ett ökat stöd på 3,5 miljoner årligen till lokala
            kooperativa utvecklingscentrum.
          </note>
          <note>
            När det gäller situationen inom vården och skolan, som bl.a.
            Mats Odell tog upp, finns det stora problem.
          </note>
          <note>
            Det är just därför kommuner och landsting tillförs 4
          </note>
          <note>
            miljarder extra under år 2000. Utöver det kommer också 200 kr
            i statlig skatt att tillfalla kommunsektorn, dvs. 1,3 miljarder
            till. För år 2001 och år 2002
          </note>
          <note>
            tillförs ytterligare 2 respektive 3 miljarder utöver de 2
          </note>
          <note>
            miljarderna extra som utlovades i höstas. De utökade resurserna
            ger naturligtvis kommuner och landsting goda möjligheter till
            en värdig vård och en bra skola.
          </note>
          <note>
            Får vi sedan fart på skatteväxlingen kommer de sänkta arbetsgivaravgifterna
            också att gynna kommuner och landsting.
          </note>
          <note>
            Lena Ek påstod tidigare att det inte finns några miljösatsningar
            att tala om. Det är bara 150 miljoner nästa år, sade hon. Men
            vårpropositionen anger, som
          </note>
          <note>
            Lena Ek vet, riktlinjer för politiken fram till nästa val
          </note>
          <note>
            - t.o.m. år 2002. Som jag sade i mitt inledningsanförande har
            Miljöpartiets strategi varit en stegvis ökning av miljöanslagen.
            Det är riktigt att det inte finns några stora extrapengar till
            miljön nästa år, men 2001
          </note>
          <note>
            och 2002 trappas miljöanslagen upp avsevärt - med
          </note>
          <note>
            560 miljoner 2001 och 2,4 miljarder 2002.
          </note>
          <note>
            I sitt inledningsanförande avfärdade Lena Ek också kalkningsanslagen
            som otillräckliga. Faktum är att
          </note>
          <note>
            Miljöpartiet har sett till att anslagsnivån ökar med 30
          </note>
          <note>
            miljoner kronor per år och därmed hamnar på en godtagbar nivå.
          </note>
          <note>
            Tyvärr har både Mats Odell och Bo Lundgren slösat bort sin tid,
            och de kan därför inte delta vidare.
          </note>
          <note>
            Men det är en sak jag måste säga till Odell. Jag måste bemöta
            ett av hans falska favoritpåståenden - den påstådda massflykten
            av välutbildade från Sverige.
          </note>
          <note>
            Jag tror inte att det har kommit några senare siffror än de vi
            hade när vi diskuterade tillväxt här för någon månad sedan. Då
            visade siffrorna att 15 % av de nyutexaminerade akademikerna och
            ungefär 6 %
          </note>
          <note>
            av de forskarutbildade söker jobb utomlands. Ungefär hälften
            kommer tillbaka. Det är knappast någon massflykt, Mats Odell.
          </note>
          <note type="speaker">
            Anf. 28 LENA EK (c) replik:
          </note>
          <note>
            Herr talman! Ja, Matz. Långt fram i tiden finns det miljöpengar.
            Men nästa år finns bara 150 miljoner, och det är mycket lite i
            relation till statsbudgetens omfattning.
          </note>
          <note>
            Dessutom är det så att Miljöpartiet som regeringsunderlag lutar
            sig mot de stillastående skatteöverläggningarna och hoppas paradoxalt
            nog på vad som kan uppnås genom EU-samarbete när det gäller att
            förbättra miljön. Ursäkta mig, men jag trodde att
          </note>
          <note>
            Miljöpartiet var emot den europeiska unionen. Det finns t.o.m.
            de i partiet som arbetar för ett utträde.
          </note>
          <note>
            När det sedan gäller utflyttningen kan jag säga att vi i dagens
            läge har en situation där storindustrin flyttar ut och de små
            och mellanstora företagen förlägger produktionen till andra länder.
            3 000 underleverantörsjobb har försvunnit sedan Volvoaffären.
          </note>
          <note>
            Det svenska folkets privatsparande sker nu nästan uteslutande
            i utländska fonder. Vanliga människor som sitter hemma och handlar
            på Internet handlar ofta från företag som inte är svenska.
          </note>
          <note>
            Vi har faktiskt en utflyttning. Civilingenjörerna har berörts,
            men det som sker nu är att andra yrkesgrupper flyttar i ökande
            utsträckning. Internationell rörlighet är väl bra, men när vi
            undersöker hur många människor med examina som försvinner ur Sverige
            räknat över alla yrkeskategorier ser vi att det är både dyra och
            förskräckande framtidsutsikter för våra svenska företag.
          </note>
          <note type="speaker">
            Anf. 29 MATZ HAMMARSTRÖM (mp) replik:
          </note>
          <note>
            Herr talman! Miljöpengarna för 2000 har sin förklaring i att
            vi måste ta ansvar för att klara de budgetmål som finns för 1999
            och 2000, Lena Ek. Det är först 2001 och 2002 det finns utrymme
            för kraftiga ökningar av miljöanslagen, och det är också då ökningarna
            kommer.
          </note>
          <note type="speaker">
            Anf. 30 MATZ HAMMARSTRÖM (mp):
          </note>
          <note>
            Herr talman! Jag skulle avslutningsvis bara vilja sammanfatta
            vad jag betraktar som konkreta gröna framgångar i vårpropositionen.
          </note>
          <note>
            Vi lyckades få in gröna nyckeltal i finansplanen och lyckades
            avvärja socialdemokraternas idé om ett tillväxtmål i budgeten.
            Vi har lyckats få mer pengar till kommuner och landsting och minskat
            anslagen till motorvägsbyggen. Biståndet kommer att öka, och militärutgifterna
            kommer att minska. Skattereduktionen för låginkomsttagare ligger
            kvar. Arbetsgivaravgifterna för långtidsarbetslösa sänks, och
            vi får en inriktning mot grön skatteväxling.
          </note>
          <note>
            En allmän förskola kommer att införas, där alla barn har rätt
            till en plats oavsett om föräldrarna arbetar, studerar, är arbetslösa
            eller hemma med yngre syskon. Barnbidraget kommer att höjas, och
            de sämst ställda pensionärerna får högre pension.
          </note>
          <note>
            En stor satsning görs på miljöforskning, miljöbrottsbekämpning
            och stora inköp av ur- och naturskogar. Dessutom görs en satsning
            på biotopskydd och marksanering.
          </note>
          <note>
            Slutligen sker avbetalningen av statsskulden på det sätt som
            vi vill, med inriktningen att varje generation skall betala sina
            egna skulder och inte vältra över miljöskuld eller statsskuld
            på kommande generationer och därmed inskränka våra barns och barnbarns
            frihetsutrymme.
          </note>
          <note>
            Överläggningen var härmed avslutad.
          </note>
          <note>
            Propositionen bordlades.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1998/99:84 till skatteutskottet
          </note>
          <note>
            1998/99:101 till bostadsutskottet
          </note>
          <note>
            1998/99:106 till socialutskottet
          </note>
          <note>
            Motioner
          </note>
          <note>
            1998/99:Sk24 och Sk25 till skatteutskottet
          </note>
          <note>
            Meddelande om samlad votering
          </note>
          <note>
            Förste vice talmannen meddelade att konstitutionsutskottets betänkande
            KU22 samt skatteutskottets betänkanden SkU14 och SkU15 skulle
            avgöras i ett sammanhang efter avslutad debatt.
          </note>
          <note>
            3 § Tryck- och yttrandefrihetsfrågor
          </note>
          <note>
            Föredrogs
          </note>
          <note>
            Konstitutionsutskottets betänkande 1998/99:KU22
          </note>
          <note>
            Tryck- och yttrandefrihetsfrågor
          </note>
          <note type="speaker">
            Anf. 31 PER-SAMUEL NISSER (m):
          </note>
          <note>
            Herr talman! Detta ärende gäller konstitutionsutskottets betänkande
            angående tryck- och yttrandefrihetsfrågor, som omfattar ca 20
            motioner. Det är motioner som tar upp olika frågor kring det för
            vår demokrati så viktiga området tryck- och yttrandefrihet.
          </note>
          <note>
            Jag tänker inte ta upp alla de områden som finns i detta betänkande.
            Det gäller yttrandefrihet, hets mot folkgrupp, åtgärder mot våldsskildringar
            i medier, tobaksreklam och pornografi. I de ärendena står Moderata
            samlingspartiet bakom majoriteten i utskottet. I
          </note>
          <note>
            flera av dessa fall finns det pågående utredningar eller parlamentariska
            kommittéer.
          </note>
          <note>
            Jag skall endast ta upp den del som Moderata samlingspartiet
            har lämnat en reservation om. Det gäller frågan om jurysystem.
            Bakgrunden är vår moderata motion, som handlar om behovet av en
            förändring av jurysystemet.
          </note>
          <note>
            Ett utslag i Europadomstolen har visat att det svenska jurysystemet
            i tryckfrihetsmål måste ändras.
          </note>
          <note>
            Svenska jurymedlemmar utses av en politiskt sammansatt församling.
            Som regel är det landstingsfullmäktige som utser medlemmarna.
            Jurymännen utses i varje län för en tid av fyra år. De är utsedda
            av politiska partier.
          </note>
          <note>
            Oftast är det medlemmar i de politiska partierna som blir jurymän.
            När denna jury skall behandla bl.a.
          </note>
          <note>
            tryckfrihetsmål är juryn i vissa fall inte opartisk.
          </note>
          <note>
            Om ett tryckfrihetsmål eller yttrandefrihetsmål handlar om en
            skrift eller en ansvarig utgivare som är knuten till eller har
            kopplingar till ett politiskt parti uppstår det problem. Man kan
            då inte hävda att juryn är opartisk.
          </note>
          <note>
            Jag kan ta ett fall som har varit uppe som exempel i denna fråga.
            Det är det s.k. Holmmålet. Där ansåg käranden sig vara förtalad
            i en bok utgiven av ett bokförlag som hade nära koppling till
            ett politiskt parti. Juryn var sammansatt av jurymedlemmar som
            hade anknytning till samma politiska parti. Europadomstolen fann
            att det hade skett en kränkning av artikel 6:1 i Europakonventionen
            i fråga om rätten till prövning av en oavhängig och opartisk domstol.
          </note>
          <note>
            Domstolen konstaterade att det fanns kopplingar mellan svarandena
            och de fem jurymännen som kunde ge upphov till farhågor beträffande
            dessa jurymäns oavhängighet och opartiskhet.
          </note>
          <note>
            Regeringen har hittills valt att inte komma med förslag till
            ändring av lagen i detta sammanhang.
          </note>
          <note>
            Det finns, kan man konstatera, brister även när det gäller möjligheterna
            att överklaga i sådana här ärenden. Här borde möjlighet ges att
            överklaga jävsfrågan till Högsta domstolen.
          </note>
          <note>
            Nuvarande sätt att utse jurymedlemmar måste därför ändras så
            att det partipolitiska inslaget försvinner.
          </note>
          <note>
            Regeringen bör ges i uppdrag att återkomma med förslag till lagstiftning
            i denna riktning.
          </note>
          <note>
            Herr talman! Jag vill avsluta med att yrka bifall till den moderata
            och kristdemokratiska reservationen
          </note>
          <note>
            4 under mom. 5 angående jurysystemet.
          </note>
          <note type="speaker">
            Anf. 32 MATS EINARSSON (v):
          </note>
          <note>
            Herr talman! Jag skall börja med att yrka bifall till reservation
            1, en reservation som stöds av Vänsterpartiet, Centerpartiet,
            Folkpartiet och Miljöpartiet.
          </note>
          <note>
            Jag står självfallet även bakom reservation 7 men avstår från
            att yrka bifall.
          </note>
          <note>
            Reservation 1 innebär förslag om att i tryckfrihetsförordningen
            och brottsbalken kriminalisera hets mot folkgrupp med anspelning
            på sexuell läggning.
          </note>
          <note>
            Detta är inget nytt krav. Redan 1984 föreslog utredningen om
            de homosexuellas situation i samhället en sådan lagändring, men
            den dåvarande regeringen vågade inte fullfölja. Det är beklämmande
            att det fortfarande, 15 år senare, inte har fattats beslut om
            denna självklara lagändring.
          </note>
          <note>
            Detta är en tryckfrihetsfråga i författningsteknisk mening, men
            det innebär inte att hets mot folkgrupp är en åsikt. Hets mot
            folkgrupp är en handling - en handling som innebär hot och kränkning,
            som syftar till förföljelse, misshandel och mord, en handling
            var yttersta konsekvens är den industriella utrotningen av människor.
          </note>
          <note>
            Vi accepterar inte hets mot grupper av människor med anspelning
            på ras, hudfärg, nationellt eller etniskt ursprung eller trosbekännelse.
            Vilka skäl finns det att tolerera hets mot människor med anspelning
            på deras sexuella läggning?
          </note>
          <note>
            I betänkandet refereras några av de skäl som tidigare har anförts.
            De är inte speciellt imponerande.
          </note>
          <note>
            Man har sagt att det inte finns underlag för någon bedömning
            av i vad mån kränkning av homosexuella förekommer. I dag torde
            ingen kunna använda det argumentet. Nazisternas hets mot homosexuella
            är omfattande och väl dokumenterad.
          </note>
          <note>
            Sedan förekommer det kuriösa argumentet att en sådan här lagstiftning
            skulle kunna drabba framställningar med religiös bakgrund. Det
            finns oerhört många religiöst grundade uppfattningar. En del av
            dessa uppfattningar kan vi finna underliga eller t.o.m.
          </note>
          <note>
            bisarra, men var och en får ju bli salig på sin fason.
          </note>
          <note>
            Men tryckfriheten och religionsfriheten innebär inte att vi accepterar
            rasistisk hets bara den motiveras i religiösa termer. Vi bör heller
            inte acceptera hets mot människor på grund av deras sexuella läggning
            bara därför att någon udda sekt har fått för sig att "Gud hatar
            bögar".
          </note>
          <note>
            Sedan har man försökt sig på en annan variant för att undvika
            lagstiftning. Lagstiftning kan "leda till att de homosexuella
            på ett sätt som många av dem inte önskar pekas ut som en speciell
            grupp i samhället".
          </note>
          <note>
            Det är ju en rörande omtanke. Borde vi då inte av omtanke om
            t.ex. judarna, de mörkhyade eller sverigefinnarna helt avskaffa
            lagstiftningen om hets mot folkgrupp för att undvika att dessa
            pekas ut som en särskild grupp i samhället?
          </note>
          <note>
            Det skall noteras som ett framsteg att utskottets majoritet denna
            gång inte upprepar och instämmer i dessa något pinsamma argument.
            I stället hänvisar man till att frågan utreds och att man inte
            vill föregripa utredningen. Detta kan i många fall vara ett helt
            legitimt skäl för att inte ta ställning till konkreta förslag.
            Men i det här fallet kan det knappast tolkas som annat än den
            obotfärdiges förhinder. Frågan är utredd.
          </note>
          <note>
            Det finns icke några lagtekniska svårigheter. Det som saknas
            är en proposition från regeringen och ett beslut i denna kammare.
          </note>
          <note>
            Varför kan vi reservanter då inte ge oss till tåls?
          </note>
          <note>
            Jo, därför att vi vill att Sveriges riksdag skall ge ett klart,
            entydigt besked till dem som ännu hoppas att det går att stoppa
            utvecklingen mot ett samhälle där sexuell läggning har lika liten
            betydelse för människors trygghet, rättigheter och skyldigheter
            som ifall de är höger- eller vänsterhänta. Det beskedet lyder:
          </note>
          <note>
            Ni kommer inte att lyckas!
          </note>
          <note type="speaker">
            Anf. 33 INGVAR SVENSSON (kd):
          </note>
          <note>
            Herr talman! Den första punkt som diskuteras i betänkandet gäller
            yttrandefrihetslagstiftningen och synen på denna framöver. Vi
            kristdemokrater har skrivit en kommittémotion i ärendet där vi
            menar att det vore dags för regeringen att tillsätta en utredning
            för att åstadkomma en enhetlig yttrandefrihetslagstiftning. I
            dag har vi två grundlagar. Utvecklingen på medieområdet gör att
            områdena text, bild och ljud flyter samman. Vi står inför en stor
            förändring på den här sidan, och det borde vara riktigt med en
            teknikoberoende yttrandefrihetslagstiftning.
          </note>
          <note>
            När vi skrev motionen hade vi inte ordentligt tagit reda på att
            det redan getts ett tillkännagivande med denna inriktning från
            riksdagens sida. I dagarna har regeringen också gett direktiv
            till en sådan utredning.
          </note>
          <note>
            Vi har inte funnit anledning att reservera oss, eftersom denna
            utredning nu är under tillsättande. Vi vill påpeka att det hade
            varit bra om de skrivna direktiven till utredningen hade varit
            mer allmänna än de nu är, att man kunde ha haft en mer förutsättningslös
            utredning, men vi har inte velat reservera oss på den punkten
            eftersom utredningen nu är tillsatt.
          </note>
          <note>
            Per-Samuel Nisser argumenterade för reservation
          </note>
          <note>
            4, och jag skall be att få instämma i yrkandet om bifall till
            den reservationen. Det är viktigt att få jävsfrågorna ordentligt
            utredda och att förslag föreläggs riksdagen som gör att vi slipper
            den här typen av jävsproblematik i framtiden.
          </note>
          <note>
            Till sist vill jag säga något litet ord till Mats Einarsson.
            Han talade när det gällde reservation 1 om den obotfärdiges förhinder
            och sade att frågan var utredd. Men i den reservation ni har skrivit
            under står det att den utredning som är tillsatt och som jobbar
            med den här frågan snarast skall återkomma med förslag. Här kan
            man säga att det finns en nyansskillnad mellan utskottsmajoriteten
            och oppositionen, och det gäller ordet "snarast". Det är egentligen
            inte så mycket att orda om. Utredningar bör ju bedrivas skyndsamt
            - och med stor noggrannhet, givetvis.
          </note>
          <note type="speaker">
            Anf. 34 MATS EINARSSON (v) replik:
          </note>
          <note>
            Herr talman! Skillnaderna mellan utskottsmajoriteten och reservanterna
            kan tyckas subtila, men inte desto mindre är de ganska viktiga.
            Den ena skillnaden är naturligtvis detta med "snarast". Vi vill
            att riksdagen sätter ned foten och säger: Här går det bra, och
            här vill vi ha ett förslag snarast. Den andra är att vi tar ställning
            i sakfrågan. Vi säger att vi vill ha ett lagförslag av den här
            innebörden. Detta gör icke majoriteten.
          </note>
          <note type="speaker">
            Anf. 35 INGVAR SVENSSON (kd) replik:
          </note>
          <note>
            Herr talman! Det kan väl i och för sig diskuteras.
          </note>
          <note>
            Utredningen jobbar ju med vissa direktiv för att granska den
            här frågan, och det är väl rimligt att man låter den arbeta i
            lugn och ro. Det är egentligen kutym i alla andra sammanhang:
            Man låter utredningarna fullgöra sin uppgift innan man ger dem
            bannor.
          </note>
          <note>
            I en annan motion som vi har skrivit om översyn av regeringsformen
            har vi pekat på att det där behövs ett diskrimineringsskydd. Det
            bör också kunna ge anledning till följdförändringar, t.ex. i yttrandefrihetslagstiftningen.
            Det är ganska rimligt.
          </note>
          <note>
            Däremot kan man diskutera, och det har gjorts av och till, om
            homosexuella skall betraktas som folkgrupp eller inte. Det finns
            en bra fråga att ställa sig:
          </note>
          <note>
            Är heterosexuella en folkgrupp? Då förstår alla att homosexuella
            inte är en folkgrupp i sig.
          </note>
          <note type="speaker">
            Anf. 36 MATS EINARSSON (v) replik:
          </note>
          <note>
            Herr talman! Jag instämmer i att begreppet folkgrupp är något
            malplacerat. Men nu är lagtexten skriven på detta sätt, så man
            får ändå acceptera att sexuell läggning förs in i detta sammanhang.
          </note>
          <note>
            Jag skulle vilja få ett förtydligande av Ingvar
          </note>
          <note>
            Svensson. Innebär det som Ingvar Svensson nyss sade att kd kommer
            att stödja en förändring av tryckfrihetsförordningen som innebär
            kriminalisering av hets mot människor på grundval av sexuell läggning?
          </note>
          <note type="speaker">
            Anf. 37 INGVAR SVENSSON (kd) replik:
          </note>
          <note>
            Herr talman! Innebörden av vår motion när det gäller översyn
            av regeringsformen är just att det skall finnas ett diskrimineringsskydd,
            och det bör givetvis också gälla yttrande.
          </note>
          <note>
            Nu har inte Einarsson någon replikmöjlighet, men han kan återkomma
            senare. Jag anser att en bra fråga att ställa sig är vad ordet
            snarast har för innebörd. Här handlar det om en grundlagsförändring
            och en sådan kan inte genomföras förrän år 2002. Av allt att döma
            bör den utredning som sitter i god tid hinna få fram ett förslag
            på det här området. Genomförandet kan inte bli snarast i den meningen,
            utan det kommer tidigast 2002.
          </note>
          <note type="speaker">
            Anf. 38 ÅSA TORSTENSSON (c):
          </note>
          <note>
            Herr talman! Jag skall börja med att yrka bifall till reservation
            1, som har gjorts även tidigare.
          </note>
          <note>
            Respekten för människors lika värde och rättigheter är grunden
            för ett samhälle byggt på demokratins och humanismens grund. Varje
            människa bär på sina unika, individuella egenskaper. De ger tillsammans
            människans okränkbara värde. Det finns ingen människa som uppfyller
            en förutbestämd och utstakad norm. Alla människor är olika. Intolerans
            mot olikheter bland enskilda människor och grupper av människor
            riskerar till sist att bli en intolerans som kan vändas mot vem
            som helst. Det undergräver demokratins jordmån och förråar hela
            samhällsklimatet.
          </note>
          <note>
            Därför är tolerans ett livsavgörande värde för alla människor
            i samhället och ett gemensamt värde att försvara.
          </note>
          <note>
            Många starka krafter bidrar till att öka förståelsen och toleransen
            i vårt samhälle. Ett exempel är att inställningen till homosexualitet
            i många avseenden blivit alltmer självklar, öppen och positiv.
            Samtidigt finns det dock tendenser till att angreppen mot homosexuella
            blivit allt råare i vårt land, precis som i många andra länder.
            Det är extrema grupper - främst nazistiska - som allt oftare riktar
            sina attacker mot homosexuella. Det finns ett flertal exempel,
            både i
          </note>
          <note>
            Sverige och i andra länder, på att nazister mördar eller förföljer
            människor på grund av homosexualitet.
          </note>
          <note>
            Säpos kartläggning av den politiskt motiverade brottsligheten
            i Sverige 1997 visar att homosexuella är utsatta för en stor mängd
            riktade brott, vars motiv är att kränka den enskilda människan
            för hennes sexuella läggning. Brotten varierar i allvar från förolämpning
            och olaga hot till misshandel och mord.
          </note>
          <note>
            Dessa uppgifter stämmer väl överens med den kriminologiska studie
            som publicerades på initiativ av
          </note>
          <note>
            Folkhälsoinstitutet 1996. Resultatet pekade på att var fjärde
            homosexuell man eller kvinna hade blivit utsatt för brott på grund
            av sin sexuella läggning.
          </note>
          <note>
            Inom den nazistiska rörelsen publiceras mängder av material som
            på olika sätt hetsar mot homosexuella och förnekar homosexuella
            deras existensberättigande. Personer som dömts till fängelse för
            mord på homosexuella betraktas som hjältar och martyrer i kampen
            för den nazistiska ideologin. Det är denna koppling mellan hat
            och brott, mellan ord och handling som är det verkligt allvarliga
            med den nazistiska hetsen mot homosexuella. Genom att homosexuella,
            som de enda av nazisternas ideologiska hatobjekt, inte är nämnda
            i bestämmelsen om hets mot folkgrupp kan denna bestämmelse sägas
            fungera som en signal åt nazisterna om vart de bör rikta sina
            aggressioner för att undgå straff.
          </note>
          <note>
            Den statliga utredning som nu tillsats för att arbeta med frågan
            bör, vilket Centerpartiet återigen vill upprepa, snarast återkomma
            med ett förslag till lagstiftning som gör att även homosexuella
            skyddas av bestämmelsen om hets mot folkgrupp. Centerpartiet har
            tagit ställning och anser att utredningen skall återkomma med
            ett förslag till lagstiftning.
          </note>
          <note>
            Tack!
          </note>
          <note type="speaker">
            Anf. 39 HELENA BARGHOLTZ (fp):
          </note>
          <note>
            Herr talman! Jag vill i mitt inlägg ta upp tre frågor som enligt
            min och Folkpartiets mening är av särskild betydelse i samband
            med detta KU-betänkande. Det handlar om hets mot homosexuella,
            avskaffande av vuxencensuren och jurysystemet.
          </note>
          <note>
            Förtrycket mot homosexuella tar sig många uttryck, alltifrån
            nedsättande omdömen till våld, ja, t.o.m. mord. En undersökning
            gjord av kriminologiska institutionen vid Stockholms universitet
            visar att var fjärde homosexuell någon gång blivit utsatt för
            våld eller hot om våld. Detta är enligt Folkpartiet mycket allvarligt
            och måste motverkas på olika sätt.
          </note>
          <note>
            Att vara invandrare och homosexuell i Sverige är att vara utsatt
            för dubbelt förtryck. Den intolerans, rasism och främlingsfientlighet
            som människor i
          </note>
          <note>
            Sverige visar alla invandrare drabbar också de homosexuella.
            De homosexuella möter också den rådande inställningen till homosexualitet
            i det f.d. hemlandet bland sina landsmän i Sverige. Det gör situationen
            dubbelt svår. Till detta kommer att det ofta är samma personer
            som har fördomar mot invandrare som också visar intolerans mot
            homosexuella.
          </note>
          <note>
            Homosexuella är en av de huvudsakliga målgrupperna för flera
            nynazistiska grupper. Sedan 1994 är det en försvårande omständighet
            om syftet med brottet är att kränka en person grundat på dennes
            tillhörighet till folkgrupp. Det är ytterst angeläget att både
            tryckfrihetsförordningens och brottsbalkens bestämmelser om hets
            mot folkgrupp utvidgas till att omfatta hets mot homo- och bisexuella.
          </note>
          <note>
            Nazistiska och andra extremistiska grupper sprider i dag fullt
            lagligt hatpropaganda som går ut på att homosexuella inte har
            rätt att leva och att den som mördar en homosexuell är hjälte.
            Homosexuella har varit en av nazismens främsta måltavlor ända
            sedan den nazistiska ideologin uppstod. Därför bör den statliga
            utredning som arbetar med frågan få i uppdrag att skyndsamt återkomma
            med ett förslag till lagstiftning. Det brådskar. Ordet snarast
            borde alltså bytas ut mot skyndsamt. Det är en mycket stark markering
            för att visa hur brådskande den här frågan är.
          </note>
          <note>
            Den här valörförändringen borde hela utskottet ha kunnat ställa
            upp på.
          </note>
          <note>
            Folkpartiet anser att censuren av vuxenfilmer skall avskaffas
            och att det enda skälet till granskning skall vara att sätta en
            åldersgräns för den granskade filmens publik. Det skulle innebära
            att en biofilm som inte har granskats inte heller får visas för
            barn och ungdom. En ny åldersgräns på 18 år bör införas. Utskottet
            skriver i sitt betänkande att man anser att medievåldet skall
            angripas främst genom information och frivilliga åtgärder, inte
            i första hand genom förbudslagstiftning och censuråtgärder. Det
            är mycket förnuftigt skrivet. Utskottets majoritet förklarar sig
            i princip ha förståelse för Folkpartiets uppfattning, men man
            vågar ändå inte föreslå någon ändring när det gäller vuxencensuren.
            Det är mycket beklagligt.
          </note>
          <note>
            Ibland måste man ju våga för att åstadkomma förändringar.
          </note>
          <note>
            Herr talman! Slutligen några ord om jurysystemet i tryck- och
            yttrandefrihetsmål. Europadomstolen har i fallet Holm - som Per-Samuel
            Nisser tog upp i sitt inlägg - inte dömt ut det svenska jurysystemet
            som sådant. Men för att svensk rätt skall överensstämma med Europakonventionen,
            borde - enligt Folkpartiets mening - jävsreglerna i rättegångsbalken
            ändras så att det klart framgår att jäv av politisk natur faller
            in under lagen. Även klagoförbudet borde ändras, dvs.
          </note>
          <note>
            man skall kunna överklaga hovrätts beslut om jäv mot domare i
            tingsrätt. Vi i Folkpartiet menar att antalet jurymän som utses
            i varje län bör öka. Det skulle minska jävsproblemet.
          </note>
          <note>
            Herr talman! Jag står självfallet bakom samtliga
          </note>
          <note>
            Folkpartiets reservationer, men jag nöjer mig med att yrka bifall
            till reservation nr 1.
          </note>
          <note type="speaker">
            Anf. 40 PER LAGER (mp):
          </note>
          <note>
            Herr talman! I detta betänkande där motioner från allmänna motionstiden
            behandlas, representeras Miljöpartiet av sex motioner varav en
            är gemensam med fem andra partier. Motionerna har resulterat i
            för vår del fyra reservationer.
          </note>
          <note>
            Den första reservationen handlar om hets mot homosexuella, och
            den har vi gemensamt med v, c och fp. Yvonne Ruwaida kommer att
            ta upp den reservationen i sitt anförande. Jag nöjer mig med att
            yrka bifall till reservation 1 under mom. 2.
          </note>
          <note>
            Herr talman! Barnen är i dag utsatta för ett ofantligt våldsutbud
            via TV, video och dataspel. Det sker i hemmen, på nätterna, ofta
            när föräldrarna eller andra vuxna inte är med. Givetvis sker det
            också i vuxnas sällskap, men kanske många gånger okritiskt och
            utan förklarande kommentarer - något som barn behöver när de inte
            kan värja sig mot det de själva inte har möjlighet att förstå.
            Det behövs en inventering, en utvärdering och förslag på sanering
            av det explosionsartade våldsutbudet för barn och ungdomar.
          </note>
          <note>
            Detta är utskottet i stort överens om. I betänkandet hänvisas
            också till Nordiska Dokumentationscentralen för Masskommunikationsforskning,
            Nordicom, och dess arbete med att informera och samla in uppgifter
            om forskning kring medievåld och dess inverkan på barn och ungdomar.
          </note>
          <note>
            En sexpartimotion har inte lett till någon särskild reservation.
            Men Miljöpartiet vill gå ett steg längre och vill skärpa den granskning
            som sköts av Statens
          </note>
          <note>
            Biografbyrå när det gäller film och videogram. Vad beträffar
            videogrammen är kontrollen i dag frivillig.
          </note>
          <note>
            För att minska våldsutbudet för barn och ungdomar anser vi i
            Miljöpartiet att granskningen skall vara obligatorisk både för
            all film och samtliga videogram.
          </note>
          <note>
            Utskottets majoritet anser att det räcker att angripa medievåldet
            genom information och frivilliga åtgärder, inte obligatorisk förhandsgranskning.
            Ändå försvarar samma majoritet att den s.k. vuxencensuren skall
            vara fortsatt obligatorisk för biograffilmer.
          </note>
          <note>
            Det är svårt att få detta att gå ihop. Här gäller det att i första
            hand skydda våra barn och ungdomar från ett våld de inte har möjlighet
            att förstå och hantera, ett våld som skapar trauman, ett våld
            så lätt att efterapa och leva ut. Man gör vad vuxna gör, inte
            vad vuxna säger. Det är givetvis extra svårt när det är fråga
            om skildringar av råa övergrepp mot andra barn.
          </note>
          <note>
            Om vi skulle göra barnkonsekvensbeskrivningar av effekterna av
            videoutbudet skulle en obligatorisk granskning framstå som alldeles
            självklar. Jag yrkar härmed bifall till reservation 2 under mom.
            3.
          </note>
          <note>
            Herr talman! En annan av våra reservationer handlar om tobaksreklam.
            Vi anser att all tobaksreklam skall förbjudas. Det gäller såväl
            direkt som indirekt reklam oavsett till vilka reklamen i första
            hand riktar sig.
          </note>
          <note>
            Det finns ingen anledning att göra skillnad på sådan reklam som
            riktar sig till konsumenter och sådan som riktar sig till näringsidkare.
            Reglerna är så svaga att Konsumentverket i dag inte kan stoppa
            helsidesannonser med tobaksreklam i facktidningarna ICA
          </note>
          <note>
            Nyheter, 30 000 exemplar, eller Fri Köpenskap,
          </note>
          <note>
            16 000 exemplar. Det är tidningar som når ut till uppskattningsvis
            100 000 personer, vuxna såväl som barn.
          </note>
          <note>
            Man kan undra varför regeringen tvekar och majoriteten inte ställer
            upp på ett totalförbud mot tobaksreklam. Vi vet alla vad tobaken
            orsakar för skador både för rökarna och för medmänniskorna i närheten
          </note>
          <note>
            - inte minst barnen. Vi vet också vilka enorma lidanden den skapar
            bland dem som utvecklat tobaksrelaterade sjukdomar - inte minst
            alla olika cancerformer.
          </note>
          <note>
            Vi vet vilka enorma samhällskostnader rökningen medför. Det måste
            väl ändå ur hälsosynpunkt och samhällsekonomisk synpunkt vara
            självklart att göra allt för att minimera användningen av tobak
            i alla former. Det handlar om livskvalitet och ett gemensamt samhällsansvar,
            framför allt för det växande släktet, våra ungdomar.
          </note>
          <note>
            I dag röker 25 % av alla 16-åriga flickor och 20 %
          </note>
          <note>
            av jämnåriga pojkar. För första gången i Sveriges historia röker
            fler kvinnor än män - 22 % respektive
          </note>
          <note>
            19 %.
          </note>
          <note>
            Tobaksindustrin satsar sina kampanjer på ungdomar, eftersom det
            är få som börjar röka efter 20 års ålder. Man satsar också på
            light-cigaretter för flickor och kvinnor. I Sverige röker 75 %
            av kvinnorna just sådana light-cigaretter, trots att de enligt
            flera studier inte är hälsosammare eller mindre sjukdomsframkallande
            än andra cigaretter.
          </note>
          <note>
            Utskottsmajoriteten hänvisar i den frågan till Europaparlamentets
            och rådets direktiv om reklam för och sponsring till förmån för
            tobaksvaror. Införandet av direktivet innebär att indirekt tobaksreklam
            förbjuds, men förbudet gäller inte reklam och varuinformation
            som uteslutande riktar sig till fackfolk inom tobaksbranschen,
            presentation av tobaksvaror som försäljs och anslag om deras pris
            vid tobaksförsäljningsställen. Man hänvisar till att socialutskottets
            uppfattning är att det inte finns skäl att utvidga reklamförbudet
            till att omfatta även sådana marknadsföringsåtgärder.
          </note>
          <note>
            Men som jag nämnde nyss handlar det om att stävja tobaksutnyttjandet
            ur hälsosynpunkt, ur livskvalitetssynpunkt och ur samhällsekonomisk
            synpunkt. Tänk bara, herr talman, att applicera ett slags nollvision
            på tobaken eller att tobaksbolagen fick betala för allt mänskligt
            lidande de åstadkommer och alla samhällskostnaderna. De cigaretterna
            skulle inte gå att köpa för pengar. Därför bör alla former av
            tobaksreklam, direkt, s.k. smygreklam och indirekt reklam, i affärer,
            i facktidningar, överallt, förbjudas.
          </note>
          <note>
            Tobak är ett gift vi måste hjälpas åt att fasa ut ur vårt samhälle
            - så fort vi mäktar med!
          </note>
          <note>
            Folkhälsoinstitutet har en målsättning att alla under 18 år skall
            vara rök- och snusfria år 2015. Jag tror att vi kan gå snabbare
            fram med insatser på alla fronter, i skolan, med hjälp av upplysningskampanjer,
            genom att göra det självklart med rökfria restauranger och andra
            gemensamma utrymmen, t.ex. rökfri riksdag, och med hjälp av skärpt
            reklamförbud m.m.
          </note>
          <note>
            Om tobaken inte hade varit så utvärderad och utredd vad gäller
            skador för de aktiva och de passiva rökarna, för barnen, hade
            kravet för barnkonsekvensanalyser varit på sin plats. Vad tror
            ni att slutsatsen i sådana analyser skulle bli? Jag yrkar bifall
            till reservation 6 under mom. 6.
          </note>
          <note>
            Herr talman! Nakenhet är något vackert. Nakna människor är naturligt.
            Vi är alla nakna under kläderna.
          </note>
          <note>
            Pornografin kan också vara vacker. Den kan gestaltas av självständiga,
            likvärdiga och medvetna människor. Den kan vara ett uttryck för
            något fint i livet, räknas som en livskvalitet och gestaltas i
            god konst, litteratur och kvalitetsfilm.
          </note>
          <note>
            Men det vi i dagligt tal kallar porr är något helt annat. Det
            budskapet förmedlar ofta en snedvriden, förråande och förnedrande
            bild av både mäns och kvinnors sexualitet, ett objektifierande
            av oss både kännande och själfulla människor.
          </note>
          <note>
            Vi i Miljöpartiet vill att utbudet av denna typ av pornografi
            i samhället skall minska genom att exponeringen av pornografi
            förbjuds på samma sätt som reklam för tobak och alkohol. Inte
            heller här vill majoriteten i utskottet ha någon form av förbud,
            utan nöjer sig med förhoppningen om opinionsbildningens betydelse
            med insatser av TV, radio, tidningar, politiska partier, offentliga
            personer och privatpersoner.
          </note>
          <note>
            Det låter alltid bättre med frivilliginsatser, och självklart
            är sådana att föredra. Men ofta fungerar de tyvärr inte, i varje
            fall inte hittills vad gäller pornografins utbredning.
          </note>
          <note>
            Jag tror att det i botten handlar om att vårda relationer, att
            kommunicera med varandra på ett jämställt vis, om allas våra behov
            av att vara uppskattade subjekt, inte utnyttjade sex- och våldsobjekt.
            Det är en mänsklig rättighet att bli betraktad med respekt och
            mänsklig värdighet. Om vi gjorde barnkonsekvensanalyser på effekterna
            av porrutbudet skulle jag bli förvånad om resultatet blev att
            porrexponeringen var bra för våra barn och könsmognande tonårsungdomar,
            att den fostrade till förståelse, varsam kärlek, jämställdhet
            och respekt för det andra könet.
          </note>
          <note>
            Alla påverkas vi av bilderna, men till skillnad från vuxna är
            barnen totalt försvarslösa.
          </note>
          <note>
            Herr talman! Jag står givetvis bakom Miljöpartiets reservation
            nr 8, men för tids vinnande yrkar jag inte särskilt bifall till
            den.
          </note>
          <note type="speaker">
            Anf. 41 INGVAR SVENSSON (kd) replik:
          </note>
          <note>
            Herr talman! Av Per Lagers anförande kan man tro att det är bara
            Miljöpartiet som är intresserat av våldsskildringarnas negativa
            verkningar och folkhälsoproblematiken när det gäller tobaken,
            men så är det inte i verkligheten. Vi har redan i dag en lagstiftning
            mot utdraget och närgånget våld i skildringar av det här slaget.
            Det finns alltså en lagstiftning på det här området. Man kan säga
            att det möjligen är så att tilllämpningen av lagstiftningen inte
            är riktigt effektiv.
          </note>
          <note>
            Jag bara undrar hur Per Lager har tänkt sig lösa den obligatoriska
            granskningen, som i och för sig kanske är ett intressant instrument
            men som praktiskt skulle betyda enorma problem. Det produceras
            ju oerhört många videogram bara i det här landet, och så småningom
            också dvd-skivor med film. Det är många filmer, t.ex. instruktionsvideor,
            som det egentligen är helt onödigt att granska, och det skulle
            bli väldigt svårt med gränsdragningen i fråga om att hantera detta.
          </note>
          <note>
            Får jag bara säga när det gäller tobaksreklamen att det har kommit
            ett EG-direktiv och att det kommer en proposition, och därför
            har vi nöjt oss med att invänta den. Även vi kristdemokrater vill
            skärpa reglerna när det gäller indirekt reklam.
          </note>
          <note type="speaker">
            Anf. 42 PER LAGER (mp) replik:
          </note>
          <note>
            Herr talman! Jag vet inte vad jag skall svara på
          </note>
          <note>
            Ingvar Svenssons frågor, som ju var retoriska. Vad gäller våldet
            och granskningen av videogram och de praktiska problemen med det
            anser jag att de inte är de stora problemen, utan de går att lösa.
            Problemet är hur våra barn utsätts för det här.
          </note>
          <note>
            När det gäller tobaken är det en skärpning vi vill ha. Nu säger
            Ingvar Svensson att ni i kd också vill ha en skärpning. Ni är
            då välkomna att stödja vår reservation. Vi menar att den här skärpningen
            måste till.
          </note>
          <note>
            Det är väldigt bra med direktivet och det som nu är på gång,
            men det går för långsamt och det gäller inte överallt och alla.
            Vi måste alltså ha ett heltäckande förbud när det gäller reklam
            för tobak om det skall vara effektivt.
          </note>
          <note type="speaker">
            Anf. 43 INGVAR SVENSSON (kd) replik:
          </note>
          <note>
            Herr talman! Om nu Per Lager tycker att det går för långsamt
            kan han ju försöka skynda på sin samarbetspartner, nämligen regeringen.
          </note>
          <note type="speaker">
            Anf. 44 PER LAGER (mp) replik:
          </note>
          <note>
            Herr talman! Det är precis vad vi tänker göra.
          </note>
          <note type="speaker">
            Anf. 45 BARBRO HIETALA NORDLUND (s):
          </note>
          <note>
            Herr talman! I betänkandet KU22 behandlas 19
          </note>
          <note>
            motioner inom tryck- och yttrandefrihetsområdet.
          </note>
          <note>
            Inledningsvis yrkar jag bifall till utskottets hemställan och
            därmed avslag på samtliga motioner och reservationer.
          </note>
          <note>
            Flera av motionerna har avstyrkts med hänvisning till pågående
            utrednings- och översynsarbete. Av tidsskäl begränsar jag mitt
            anförande i dag till ett par av de större frågeställningarna i
            betänkandet.
          </note>
          <note>
            Utskottsmajoriteten har t.ex. avstyrkt sex motioner som alla
            tar upp frågan om hets mot folkgrupp och kräver att homosexuella
            skall skyddas genom ändringar i tryckfrihetsförordningen. I utskottets
            bedömning välkomnar vi att frågan om kriminalisering av hets mot
            homosexuella nu är föremål för en utredning. Utskottet utgår från
            att frågan blir grundligt utredd, och som brukligt är vill vi
            inte föregripa kommitténs arbete.
          </note>
          <note>
            Begreppen "snarast", som det står i reservationen, och "skyndsamt"
            eller "brådskande", som har nämnts i debatten, är lite oprecisa,
            men jag förstår givetvis vad som avses. Mer precist är att den
            31 oktober år
          </note>
          <note>
            2000 förväntas utredningens förslag föreligga. Enligt den information
            jag har arbetar kommittén just nu med frågan om att straffbelägga
            hets mot homosexuella. Den frågan ligger alltså på bordet just
            nu, och det görs en ordentlig genomlysning och analys av frågan
            i hela dess vidd, inkluderat en tänkbar lagstiftningsmodell. Jag
            tycker att det är väldigt bra att så nu sker.
          </note>
          <note>
            Som har sagts från talarstolen tidigare har konstitutionsutskottet
            i flera betänkanden år efter år argumenterat emot en utvidgning
            av tryckfrihetsförordningens respektive brottsbalkens bestämmelser
            om hets mot folkgrupp. Var och en av utskottets ledamöter är väl
            införstådd med det grannlaga i att finna avvägningen mellan yttrandefrihetsintresset
            och enskildas och gruppers behov av skydd. Jag vill bara erinra
            om förra vårens debatt om barnpornografin och utdefinieringen
            ur grundlagarna, hur vi från alla partier talade om den s.k. smittoeffekten
            och allvaret i att ge sig på en grundlagsändring.
          </note>
          <note>
            Av reservanternas skrivning blir slutsatsen att de avser att
            utredningen snarast skall återkomma med förslag på beställd lagstiftning.
            Personligen kan jag förstå den otålighet som uttrycks i reservationen.
            Det har tagit lång tid och varit en lång process - 15 år nämndes
            - men samtidigt skall väl konstitutionsutskottets ledamöter om
            några beakta att grundlagsfrågorna och intressekonflikterna förtjänar
            en ibland tidsödande eftertanke. Utskottsmajoriteten förordar
            därför att utredningens hela arbete får slutföras utan medskick
            eller påskyndande från riksdagens sida i dag.
          </note>
          <note>
            Herr talman! I en rättsstat får naturligtvis aldrig hot, hets,
            våld eller förföljelse accepteras, inte mot någon av något som
            helst skäl. Nazistiska och andra extremistiska gruppers hat och
            trakasserier mot homo- och bisexuella är verklighet i Sverige.
            Den lagstiftning till skydd mot våld och hets som gäller i dag
            behöver förbättras för människor med homo- och bisexuell läggning.
            Jag tycker att vi trots allt är ganska samstämda där i dag. Processen
            fortgår nu, och vi lär få återkomma till frågan.
          </note>
          <note>
            Jag vill uppehålla mig lite vid pornografifrågan.
          </note>
          <note>
            Vänsterpartiet och Miljöpartiet har talat för sina motioner och
            respektive reservationer. I KU22, liksom i tidigare betänkanden
            då motioner med liknande innehåll har behandlats, har utskottet
            hänvisat till gällande lagstiftning, och då särskilt till straffbestämmelsen
            om olaga våldsskildring.
          </note>
          <note>
            Begreppet pornografi förekommer på flera ställen i lagstiftningen,
            t.ex. i brottsbalken, i ordningslagen, i tryckfrihetsförordningen
            och i yttrandefrihetsgrundlagen. Kvinnoförnedrande pornografi
            skall bekämpas.
          </note>
          <note>
            Skildringar som återger våld, hot och förnedring på bild eller
            i film är i lag förbjudet. Mot sådana uttryck måste samhället
            - vi alla - agera och reagera.
          </note>
          <note>
            Jag håller med om att kvinnoföraktet är förhärskande i den profiterande
            porrindustrin och i det sexualiserade våldet. Lagstiftningsinstrumentet
            skall självfallet användas här, men annat måste också till. KU
          </note>
          <note>
            skriver i sitt betänkande om opinionsbildningens betydelse.
          </note>
          <note>
            Och, herr talman, det handlar ytterst om människors, om mäns
            och kvinnors, sexualsyn, människosyn, förhållningssätt och värderingar.
            Det handlar också om kunskap och forskning om pornografins betydelse
            och påverkan på vår sexualitet och våra könsroller.
          </note>
          <note>
            I tidningen RFSU-Bullentinen läste jag nyligen ett par uttalanden
            av forskaren Kjell Svensson. Han sade:
          </note>
          <note>
            Jag är kritisk till porrfilmer just för att de befäster fördomar.
            Men att förbjuda dem tror jag inte löser något. I stället måste
            vi uppfostra våra unga människor så att de har självkänsla nog
            att utforska sin sexualitet på egna villkor. Ingen skall ha sex
            för någon annans skull.
          </note>
          <note>
            Samme forskare säger vidare: Inte förrän samhället är helt jämställt
            tror jag att sexualiteten också kan vara det. För att nå dit krävs
            politiska reformer, inte porrförbud.
          </note>
          <note>
            Herr talman! Det betänkande som vi nu debatterar innehåller som
            vi har hört en rad ställningstaganden i olika viktiga och intressanta
            frågor inom ämnesområdet. Det gäller åtgärder mot våldsskildringar,
            tobaksreklam, jurysystemet och filmcensuren.
          </note>
          <note>
            I utskottsmajoritetens bedömning finns det i mitt tycke bra motivskrivningar
            och argument som jag av tidsskäl vill hänvisa till.
          </note>
          <note type="speaker">
            Anf. 46 HELENA BARGHOLTZ (fp) replik:
          </note>
          <note>
            Herr talman! Jag vill fråga Barbro Hietala Nordlund om hur hon
            ser på frågan om vuxencensur. I mitt anförande tog jag upp den
            öppning som jag tyckte att utskottets majoritet hade. Man insåg
            att det är något skevt med att ha vuxencensur. Vore det inte läge
            nu att ta avstamp, gå ett steg längre och införa en modell med
            censur som bara baseras på ålder?
          </note>
          <note type="speaker">
            Anf. 47 BARBRO HIETALA NORDLUND (s) replik:
          </note>
          <note>
            Herr talman! Frågan om avskaffande av vuxencensur har återkommit
            i debatten med jämna mellanrum genom Folkpartiets motioner. Jag
            skall erkänna att jag har känt viss sympati för den diskussionen.
          </note>
          <note>
            Om det just nu är lämpligt att ta avstamp kan jag inte uttala
            mig om. Jag tror att det är tvärtom, att det just nu är mindre
            lämpligt att göra det. I debatten från förra året uttryckte Kenneth
            Kvist - som inte deltar i den här debatten - en ganska bra sak.
            Han sade att han personligen kände en viss sympati, men han pekade
            också på den miljö som vi lever i med det spekulationsartade våldet
            i filmer som snarare ökar och blir allt grövre.
          </note>
          <note>
            Det är det ställningstagandet som ligger i botten för utskottsmajoritetens
            diskussion. Vi tror nämligen
          </note>
          <note>
            - och det finns också fog för det - att filmcensuren kan ha en
            viss återhållande effekt.
          </note>
          <note type="speaker">
            Anf. 48 HELENA BARGHOLTZ (fp) replik:
          </note>
          <note>
            Herr talman! Men utskottet säger också - och det ställer jag
            upp på - att medievåld skall angripas främst genom information
            och frivilliga åtgärder, inte i första hand genom förbudslagstiftning
            och censuråtgärder.
          </note>
          <note>
            Dessa två resonemang hänger inte riktigt ihop. Å
          </note>
          <note>
            ena sidan vill man inte ha censuråtgärder för att motverka avarterna.
            Å andra sidan anser man att censuren har en viss avhållande effekt.
            Det är motsägelsefullt.
          </note>
          <note>
            Jag har lite svårt att förstå detta.
          </note>
          <note type="speaker">
            Anf. 49 BARBRO HIETALA NORDLUND (s) replik:
          </note>
          <note>
            Herr talman! Jag ser det inte som motsägelsefullt utan snarare
            som en nödvändig komplettering. Censursystemet är ett snart hundraårigt
            system. Enligt utskottets ställningstagande lär det fortleva ytterligare
            en tid, och diskussionen lär också återkomma.
          </note>
          <note>
            Det finns i dag tre åldersgränser. Folkpartiet föreslår i sin
            motion ytterligare en åldersgräns, en 18-
          </note>
          <note>
            årsgräns. Det låter snarare krångligt och bökigt.
          </note>
          <note type="speaker">
            Anf. 50 PER-SAMUEL NISSER (m) replik:
          </note>
          <note>
            Herr talman! Jag vill ställa en fråga till Barbro Hietala Nordlund
            angående jurysystemet.
          </note>
          <note>
            Det har visat sig att det blir jävsproblem och risk för partiskhet
            i tryckfrihetsmål på grund av att juryn är politiskt sammansatt.
            Jag vill då fråga: Vilka är då argumenten för att ni inte vill
            ändra på den här lagstiftningen?
          </note>
          <note type="speaker">
            Anf. 51 BARBRO HIETALA NORDLUND (s) replik:
          </note>
          <note>
            Herr talman! Efter 1993 års domarutredning och därpå följande
            remissbehandling gjorde Justitiedepartementet ett ordentligt arbete
            som senare presenterades i en promemoria. Det var en översyn och
            en analys med anledning just av Europadomstolens utslag i fallet
            Holm. Detta ställningstagande resulterade i att man ansåg att
            det inte behövdes något ingripande i svensk lagstiftning.
          </note>
          <note>
            Den 1 januari i år blev Europakonventionen implementerad i svensk
            lag. Rättegångsbalkens generella jävsregel täcker den brist som
            ni pekar på. Därför anser vi att det svenska jurysystemet överensstämmer
            med Europakonventionen.
          </note>
          <note type="speaker">
            Anf. 52 STEN ANDERSSON (m):
          </note>
          <note>
            Herr talman! Jag har väckt en motion under den allmänna motionstiden
            som behandlas i detta betänkande. Jag kommer inte att yrka bifall
            till motionen, även om jag står för den fullt ut, och jag skall
            förklara varför.
          </note>
          <note>
            Vi har av och till sett i denna kammare hur ledamöter begär att
            få avstå i voteringar. Ibland lyser det gult i länsbänkarna därför
            att det rör sig om en fråga som kan vara lokalt besvärlig. När
            det gäller enskilda ledamöter kan de ha motionerat i en helt annan
            riktning än vad partiets majoritet har kommit fram till. I
          </note>
          <note>
            den lokala pressen kan man då bli betraktad som en stor politiker
            medan man i pressen utanför det egna reviret kan bli kallad för
            bypolitiker.
          </note>
          <note>
            Jag tycker att man måste hålla sig till en linje. Om man inte
            har fått gehör för sin motion i sitt parti får man arbeta vidare
            för sina synpunkter, men man skall inte begära votering om sin
            motion i kammaren.
          </note>
          <note>
            När man, som nu, har en riksdag med två nästan lika stora block
            är det känsligt med avhopp. Men det var på gränsen till att jag
            skulle begära bifall till min motion, men jag har inte gjort det,
            eftersom jag åtminstone i den frågan vill leva upp till mina principer.
          </note>
          <note>
            I min motion tar jag upp att jag anser att yttrandefriheten i
            Sverige i vissa delar är begränsad.
          </note>
          <note>
            Under valrörelsen kunde man på nyhetsplats i medierna läsa -
            men det fanns ingen kommentar på ledarsidan - att ett parti som
            på olika ställen runtom i
          </note>
          <note>
            Sverige arrangerade torgmöten blev tydligt och klart trakasserat.
            Polisen fanns där men gjorde på många ställen ingenting. Det var
            ändå ett parti som hade sökt och fått torgmötestillstånd, och
            då är det polisens skyldighet att efter förmåga försöka värna
            om rätten att yttra sig.
          </note>
          <note>
            En annan händelse skedde för något år sedan. En doktorand i Umeå
            gjorde ju det mindre smarta att invitera en påstådd nazist att
            hålla en föreläsning vid
          </note>
          <note>
            Umeå universitet. Detta har hon senare blivit dömd för. Jag har
            inga barn med vare sig nazister eller kommunister, men jag undrar
            vem som skall tala om för andra vad de får lov att yttra.
          </note>
          <note>
            Det bör påpekas, herr talman, att vid samma universitet har företrädare
            för Nordkoreas ambassad tillåtits att hålla föreläsningar. Enligt
            min uppfattning handlar skillnaden mellan praktisk kommunism och
            nazism om grader i helvetet och ingenting annat. Att man förbjuder
            den ena extremvarianten men tillåter den andra förvånar mig mycket.
          </note>
          <note>
            Vi ser i dag runtom i samhället extrema kommunistgrupper som
            tillåts att ha torgmöten och demonstrera. När de får lov att göra
            det, förstår jag inte varför inte också andra får lov att göra
            det.
          </note>
          <note>
            Men, herr talman, denna tingens ordning är tydligen accepterad
            i Sveriges riksdag, från vänster till höger. Jag tycker att de
            har fel, men jag kan ju inte ändra på så mångas uppfattning. Jag
            tycker faktiskt att det är en skam för Sverige att vi skall sitta
            här och tala om vem som får lov att yttra sig och vem som inte
            får göra det.
          </note>
          <note>
            Herr talman! Förutom att detta självfallet är en skam för Sverige
            som demokrati, är det ett underkännande från oss i riksdagen och
            lagstiftarna av människors förmåga att ta till sig och avgöra
            bärigheten i olika budskap. Jag tycker att kriteriet för en demokrati
            skall vara att det är medborgarna själva som avgör om de vill
            attraheras av ett budskap eller ej.
          </note>
          <note>
            Det skall inte bestämmas uppifrån.
          </note>
          <note>
            Jag vill än en gång beklaga att utskottet inte kunde tillstyrka
            min motion.
          </note>
          <note type="speaker">
            Anf. 53 BARBRO HIETALA NORDLUND (s) replik:
          </note>
          <note>
            Herr talman! Vad är det som Sten Andersson så vill värna? Det
            är möjligt att det är så, som Sten Andersson själv uppfattar sin
            situation just nu, att han är i splendid isolation. Jag hoppas
            och tror att det är på det sättet. När motionen behandlades i
            utskottet sade inte de moderata ledamöterna i konstitutionsutskottet
            ett knäpp.
          </note>
          <note>
            Sten Andersson säger att yttrandefriheten i delar är begränsad.
            Sverige har en stark yttrandefrihet, som har en oerhört stark
            och fundamental ställning i det svenska samhällssystemet. De begränsningar
            som finns, och det vet Sten Andersson, handlar om rikets säkerhet,
            om folkförsörjning, om enskildas anseende och privatlivets helgd.
            Det handlar också om det som vi har talat så mycket om tidigare
            i dag, nämligen förebyggande och beivrande av brott. Denna begränsning
            måste väl anses godtagbar i ett demokratiskt samhälle.
          </note>
          <note>
            Jag vill bara få detta sagt i denna kammare och vill avvisa argumentationen
            om att det är ett antidemokratiskt samhälle. Den kraft som Sten
            Andersson vill värna är ju nazismen, och han nämner själv det
            som hände i Umeå. Den är ju ingen demokratisk kraft utan en antidemokratisk
            kraft i det svenska samhället.
          </note>
          <note type="speaker">
            Anf. 54 STEN ANDERSSON (m) replik:
          </note>
          <note>
            Herr talman! För att ta det sista först tycker jag att det var
            ett otäckt påstående: "De krafter som Sten
          </note>
          <note>
            Andersson vill värna". Jag vill värna allas rätt att yttra sig.
            Jag skall inte fresta på protokollet, men det är en mycket stor
            skillnad.
          </note>
          <note>
            Barbro Heitala Nordlund accepterar att extremkommunister skall
            ha rätt att yttra sig, men att en nazistisk doktorand talar inför
            sju åtta studenter i
          </note>
          <note>
            Umeå är förbjudet enligt svensk lagstiftning.
          </note>
          <note>
            Det är faktiskt så, herr talman, och det vet också den som ställde
            frågan till mig, att det i dag pågår en intensiv debatt i Sverige
            om vilken ideologi som var värst eller hemskast. Ser man till
            antalet offer är ju kommunismen med råge den absolut värsta ideologi
            som vi har upplevt under 1900-talet. Men den ideologin anses vara
            okej. Kommunisterna skall ha rätt att fritt framföra sina synpunkter
            och skapa opinion.
          </note>
          <note>
            Om mitt parti eller riksdagen inte delar min uppfattning i den
            här frågan, skadar det inte min nattsömn ett smack.
          </note>
          <note type="speaker">
            Anf. 55 BARBRO HIETALA NORDLUND (s) replik:
          </note>
          <note>
            Herr talman! Den svenska yttrandefriheten ger alla rätt att yttra
            sig och framföra åsikter. De inskränkningar som finns handlar
            om uttryckssätt som innehåller våld, förnedring och kränkning
            av människovärdet. Det är en begränsning som hör hemma i ett utvecklat
            demokratiskt samhällssystem.
          </note>
          <note type="speaker">
            Anf. 56 STEN ANDERSSON (m) replik:
          </note>
          <note>
            Herr talman! Jag höll på att säga Herre Gud. Att propagera för
            en ideologi som nazismen som är vedervärdig, vilket är visat i
            praktiken, vill man stoppa.
          </note>
          <note>
            Men man är helt inkonsekvent när det gäller en annan ideologi,
            som under samma tid har skapat t.o.m. värre elände för mänskligheten.
            Den tillåter man människor att propagera för deras budskap. Ursäkta,
            men jag fattar inte logiken i detta resonemang.
          </note>
          <note type="speaker">
            Anf. 57 INGVAR SVENSSON (kd) replik:
          </note>
          <note>
            Herr talman! Jag är lite oklar över konsekvenserna och logiken
            i Sten Anderssons argumentering. Eftersträvar Sten Andersson en
            total yttrandefrihet i alla frågor, eller skall det finnas några
            begränsningar? I
          </note>
          <note>
            dag finns ju begränsningar i yttrandefriheten reglerade i tryckfrihetsförordningen
            och i yttrandefrihetsgrundlagen, t.ex. när det gäller rikets säkerhet
            eller hets mot folkgrupp.
          </note>
          <note>
            Anser Sten Andersson att begränsningarna är befogade? Om inte,
            var skall man i så fall dra gränsen?
          </note>
          <note type="speaker">
            Anf. 58 STEN ANDERSSON (m) replik:
          </note>
          <note>
            Herr talman! Det var bra att den frågan dök upp.
          </note>
          <note>
            Givetvis kan man inte tillåta att ting som gäller rikets säkerhet
            eller personliga uppgifter om människor avslöjas. Men det som
            jag tog upp i min motion handlar om rätten att tala för en politisk
            ideologi. Det är här jag vill ha klartecken.
          </note>
          <note>
            Kommunister som tillåts att propagera kan ju inte vara en mindre
            säkerhetsrisk för Sverige, med tanke på vad de har uträttat, än
            några förskrämda nazister uppe i Umeå.
          </note>
          <note type="speaker">
            Anf. 59 INGVAR SVENSSON (kd) replik:
          </note>
          <note>
            Herr talman! Jag delar självfallet synpunkten att det skall vara
            riktig proportionalitet i rättstillämpningen. Men om t.ex. en
            ideologi i sig innebär hets mot folkgrupp, anser Sten Andersson
            då att den skall bekämpas med rättsmedel?
          </note>
          <note type="speaker">
            Anf. 60 STEN ANDERSSON (m) replik:
          </note>
          <note>
            Herr talman! Jag tror faktiskt att vi i denna kammare har kompetensen
            att offentligt bemöta dem som eventuellt står för en sådan ideologi.
            Jag tilltror ännu mer medborgarna utanför detta hus att avgöra
            bärigheten i en sådan ideologis attraktivitet. Jag tror att det
            räcker.
          </note>
          <note>
            Min motion handlar alltså om rätten att torgföra en politisk
            ideologi, och där tycker jag inte att det skall vara några inskränkningar.
          </note>
          <note type="speaker">
            Anf. 61 MATS EINARSSON (v) replik:
          </note>
          <note>
            Herr talman! Sten Andersson förnekar sig inte. En nazist och
            en doktorand blir dömda för hets mot folkgrupp, och då rycker
            Sten Andersson ut till försvar.
          </note>
          <note>
            Jag tror att det är viktigt att vi klargör en sak. Vi har i Sverige
            inte något förbud mot speciella ideologier. Vi har inte några
            förbud mot speciella åsikter.
          </note>
          <note>
            Däremot finns det ett förbud mot hets mot folkgrupp.
          </note>
          <note>
            Denna hets mot folkgrupp är förbjuden oavsett vilka ideologiska
            förtecken den förs fram med. Där finns strikt proportionalitet.
          </note>
          <note>
            Min fråga till Sten Andersson blir då mycket konkret: Anser Sten
            Andersson att de nuvarande regler om förbud mot hets mot folkgrupp
            som finns i tryckfrihetsförordningen och i brottsbalken skall
            avskaffas?
          </note>
          <note type="speaker">
            Anf. 62 STEN ANDERSSON (m) replik:
          </note>
          <note>
            Herr talman! Antagligen beror det på min skånska dialekt, men
            jag har inte försvarat. Det går bra att läsa i protokollet i morgon
            eller sent i kväll. Jag har inte för ett ögonblick försvarat det
            som man eventuellt framförde uppe i Umeå. Att bara stå och påstå
            något sådant från riksdagens talarstol! Det är en uppenbar lögn.
            Jag har försvarat rätten att tala. Det gjorde redan en känd fransk
            författare på 1600-talet. Jag tycker att det kanske vore lite
            övermaga om jag skulle agera i samma stil 350 år senare, men jag
            tycker att man skall hålla sig till saken i sina frågor.
          </note>
          <note>
            Om det är så att man på något politiskt möte, oavsett vilket
            parti det handlar om, uttrycker åsikter som innebär hets mot folkgrupp,
            då kan lagen träda i kraft.
          </note>
          <note>
            Men om man inte gör det skall man inte innan förbjuda något parti
            att yttra sig. Man kan ju säga att nazismen har inneburit hets
            mot folkgrupp. Men kommunismen har inneburit hets mot åsikter.
          </note>
          <note type="speaker">
            Anf. 63 MATS EINARSSON (v) replik:
          </note>
          <note>
            Herr talman! Klarheten ökar inte för varje inlägg, om man säger
            så. Jag har inte påstått att Sten Andersson har försvarat några
            nazister i sak. Däremot har jag sagt precis det som han själv
            säger; att han försvarar deras rätt att tala.
          </note>
          <note>
            Nu är det så att de dömdes inte för sina åsikter eller för att
            de hade talat. De dömdes för att de hade gjort sig skyldiga till
            brottet hets mot folkgrupp. Jag kan inte förstå annat än att Sten
            Andersson anser att de borde ha fått utöva den hets mot folkgrupp
            som domstolen anser att de gjorde sig skyldiga till. Han anser
            alltså att de borde ha fått göra detta utan straff.
          </note>
          <note>
            Är det rätt uppfattat?
          </note>
          <note type="speaker">
            Anf. 64 STEN ANDERSSON (m) replik:
          </note>
          <note>
            Herr talman! Om inte den som begärde svar av mig nu går ned och
            ändrar i protokollet står det klart och tydligt vilken ställning
            jag tog när det gäller de uppfattningar som framfördes uppe Umeå.
            Nu kan man så klart gå ned och ändra i protokollet och ta bort
            det. Men i ursprunget kommer det att stå exakt vad jag påstod.
          </note>
          <note type="speaker">
            Anf. 65 YVONNE RUWAIDA (mp):
          </note>
          <note>
            Herr talman! Det jag säger nu anknyter till den diskussion som
            har förts här innan. Jag tänkte nämligen prata om hets mot folkgrupp.
            Det är så att det i
          </note>
          <note>
            Sverige i dag är förbjudet att hetsa mot folkgrupp.
          </note>
          <note>
            Det är inte förbjudet att hetsa mot folkgrupp baserat på sexuell
            läggning, som vi brukar kalla det. Det tycker jag är en skandal.
            Det är en skandal att vi i
          </note>
          <note>
            Sverige inte har ändrat på lagstiftningen så att hets mot folkgrupp
            även omfattar homosexuella. Det borde det göra.
          </note>
          <note>
            Grupper sätts ibland mot grupper. Rädsla och hat används ibland
            som maktmedel, som politiska maktmedel. Vi har sett många exempel
            på hur politisk propaganda ibland inte baseras på sakskäl utan
            inriktar sig på ett destruktivt positionsspel mot dem som är annorlunda
            än den egna gruppen. I Sverige använder pronazistiska och prorasistiska
            grupper hatpropaganda och hatvåld mot homosexuella som medel för
            att föra ut sin politik och även satsa på nyrekrytering.
          </note>
          <note>
            I morgon skall jag åka till Fagersta, en av många städer i Sverige.
            Det är en stad som har stora problem med rasism och nazism. Problemen
            kommer sig av att vissa organiserade rasister och nazister åker
            runt i landet för att rekrytera ungdomar från skolor. I Fagersta
            har man använt just hatpropaganda där man riktar sitt hat mot
            homosexuella. Det här förekommer i dag i Sverige. Och det är,
            tycker jag, fel att hets mot folkgrupp inte omfattar homosexuella.
            Det borde det göra.
          </note>
          <note>
            Socialdemokraterna sade här innan att man håller med i sak, att
            det är ett problem och att man vill att något skall hända. Men
            man vill avvakta till oktober år 2000, till kommittén lägger fram
            sitt förslag. Sedan vill man naturligtvis avvakta att regeringen
            lägger fram förslaget. Det tycker jag är oacceptabelt. Det här
            är en fråga som har varit uppe under väldigt lång tid.
          </note>
          <note>
            Under alla år som jag har suttit i riksdagen har frågan varit
            uppe. Man har sagt att det här är viktigt och att vi skall göra
            någonting. Men man har aldrig kommit någonvart.
          </note>
          <note>
            Då vill jag ställa frågan varför. Jag tycker att argumentationen
            som man får höra ibland - att det här är en grundlagsfråga, den
            är så känslig och därför kan vi inte ta upp den - egentligen inte
            håller. Vi har i dag en lagstiftning om hets mot folkgrupp som
            omfattar vissa grupper. Det borde vara enkelt att införa ännu
            en grupp. Det borde inte vara något man väntar med.
          </note>
          <note>
            Att jobba mot nazism och rasism är något, tror jag, som man måste
            göra på många olika plan. Lagstiftningen är bara en del av detta.
            Men i mitt arbete mot rasism och nazism har jag haft mycket kontakt
            med polis och åklagare. Det finns de inom rättsväsendet som säger
            att det är en brist att homosexuella i dag inte ingår i hets mot
            folkgrupp. Det är en brist i deras arbete för att komma åt den
            organiserade nazismen i Sverige. Det är en brist t.ex. när det
            gäller att komma åt dem som anordnar vit makt-konserter och dem
            som har en hel butik med material som de distribuerar och säljer
            till ungdomar, T-shirtar och annat.
          </note>
          <note>
            När man finansierar nazismen kan man faktiskt delvis använda
            hatpropaganda mot homosexuella utan att polisen kan komma åt det
            på rätt sätt.
          </note>
          <note>
            Det finns signaler från t.ex. Brottsförebyggande rådet, som jag
            har jobbat med i den här frågan. Man har faktiskt begärt att homosexuella
            skall omfattas av hets mot folkgrupp. Jag var själv delaktig i
            en arbetsgrupp som jobbade med att ta fram förslag på hur man
            skall förebygga rasistisk och nazistisk nyrekrytering i Sverige.
            Vi i denna arbetsgrupp, där det ingick åklagare, forskare och
            polis, sade till regeringen att vi vill att regeringen lägger
            fram ett förslag om att homosexuella skall omfattas av hets mot
            folkgrupp.
          </note>
          <note>
            Ändå händer ingenting. Det här förslaget lades fram för ett tag
            sedan.
          </note>
          <note>
            Vi vet om att det är ett problem. Det borde hända något. Lagstiftning
            finns för likartade brott, de omfattas av hets mot folkgrupp.
            Men det gäller inte just den här gruppen. Vi tycker inte att det
            finns något att utreda. Det finns inga tveksamheter. Det finns
            ingenting som vi inte känner till. Egentligen är det skamligt,
            det är sorgligt, att man fortfarande förhalar den här frågan.
            Jag skulle ändå vilja ställa frågan igen:
          </note>
          <note>
            Varför vill man inte agera?
          </note>
          <note type="speaker">
            Anf. 66 BARBRO HIETALA NORDLUND (s) replik:
          </note>
          <note>
            Herr talman! Jag känner mig lite utmanad av den direkta fråga
            som Yvonne Ruwaida ställer: Varför vill man inte agera? Jag tycker
            att det är en fråga som är lite malplacerad. Det är förståeligt
            att otåligheten är stor nu, för det här är en fråga som har varit
            under debatt under så lång tid. Jag vet också att irritationen
            har varit stor när KU har formulerat sig genom åren i den här
            saken.
          </note>
          <note>
            Jag tycker dock att just nu är processen långt framskriden. Yvonne
            Ruwaidas egen motion föranstaltar ju en utredning och ett snabbt
            förslag. Då är vi tillbaka till den här frågan om tempot igen.
            Men just nu borde Yvonne Ruwaida kunna stå i talarstolen och säga
            att det är bra att det äntligen ser ut att vara något konkret
            på gång.
          </note>
          <note type="speaker">
            Anf. 67 YVONNE RUWAIDA (mp) replik:
          </note>
          <note>
            Fru talman! I den motion som vi lade fram hade vi inget konkret
            lagförslag. Det innebär inte att det är väldigt svårt att ta fram.
            Vi tyckte att den utredning som sitter snarast, dvs. nu så snart
            som möjligt, skall komma fram med ett förslag - inte om ett och
            ett halvt år.
          </note>
          <note>
            Det är en viss skillnad mellan att säga att det skall ske nu
            denna termin och att säga att det skall ske om ett och ett halvt
            år. Det handlar inte om irritation, utan det handlar faktiskt
            om att vi har väntat väldigt länge.
          </note>
          <note>
            Under sex år har man, såvitt jag vet, tagit upp detta i konstitutionsutskottet,
            och varenda gång har Socialdemokraterna sagt nej i denna fråga.
            Nu finns det från väldigt många håll i samhället mycket hårda
            krav på att man faktiskt kommer någonstans i denna fråga.
          </note>
          <note>
            Ändå tvekar man och avvaktar. Såvitt jag vet finns det ingenting
            speciellt att utreda. Vad är det som denna kommitté skall titta
            på och som är så känsligt och så svårt att ta fram? Enligt mig
            finns ingenting att utreda, utan utredningen kan faktiskt presentera
            ett förslag som vi kan ta ställning till i riksdagen så snart
            som möjligt.
          </note>
          <note type="speaker">
            Anf. 68 BARBRO HIETALA NORDLUND (s) replik:
          </note>
          <note>
            Fru talman! Hur svårt själva lagstiftningsarbetet är och diskussionen
            omkring detta kan Yvonne Ruwaida och jag ha olika uppfattningar
            om. Men jag tycker att det är rimligt att kommittén också i denna
            fråga får arbeta under den tid som den behöver och har fått till
            sitt förfogande och med all den integritet som en kommitté måste
            få ha.
          </note>
          <note>
            Som ledamot i konstitutionsutskottet har jag under de senaste
            fem åren verkligen fått lära mig att grundlagsfrågor tar tid.
            Och i det perspektivet tycker jag trots allt att denna fråga just
            nu hanteras på ett väldigt bra sätt.
          </note>
          <note type="speaker">
            Anf. 69 YVONNE RUWAIDA (mp) replik:
          </note>
          <note>
            Fru talman! Jag tycker att det är bra att grundlagsfrågor tar
            tid. Vi skall ha respekt för vår grundlag.
          </note>
          <note>
            Men detta är egentligen inte en grundlagsfråga. Denna lagstiftning
            finns nämligen, och olika grupper omfattas. Folkgrupper på grund
            av ras, hudfärg, etnisk tillhörighet eller religiös tillhörighet
            omfattas i dag av en lagstiftning. Det handlar om att införa en
            annan folkgrupp. Man kan diskutera om man skall kalla det för
            folkgrupp eller inte. Men skall man kalla muslimer för folkgrupp?
            Skall man kalla dem som har gul hud för en folkgrupp? Då kan vi
            diskutera varför vi över huvud taget har ordet folkgrupp i den
            lagstiftningen. Men denna lagstiftning fungerar. Polisen och åklagarväsendet
            har nytta av lagstiftningen.
          </note>
          <note>
            Men de kan inte använda den mot en grupp i samhället, nämligen
            homo- och bisexuella, därför att denna grupp inte finns med. Detta
            är ingen större grundlagsförändring. Då skulle jag ha respekt
            för ert förhållningssätt i denna fråga. Här känner jag tyvärr
            en viss rädsla för att det kanske är just för att det berör denna
            grupp som man är rädd.
          </note>
          <note type="speaker">
            Anf. 70 EWA LARSSON (mp):
          </note>
          <note>
            Fru talman! Jag vill ägna några minuter till att utveckla vår
            text kring en motion som heter Åtgärder mot våldsskildringar.
            Det handlar främst om medievåld.
          </note>
          <note>
            Jag skulle önska att riksdagens ledamöter, Sveriges lagstiftande
            församling, såg på samma videogram som våra 15- och 16-åringar
            ser på, dvs. de videogram som är mest uthyrda. Efter det kunde
            vi ha en debatt här i kammaren om det som vi har sett. Då skulle
            vi ha samma kunskapsbas. Då kunde vi debattera gruppvåldtäkt,
            analsex och närbilder på våldsamma samlag. Om riksdagens ledamöter
            tycker att det är pinsamt att gå in och låna videogram med porr
            som våra 15- och 16-åringar lånar kan jag göra det och visa dem
            i ett rum här i riksdagen för dem som vill skaffa sig mer kunskap.
            Jag tror att det vore synnerligen bra främst för konstitutionsutskottets
            ledamöter. Så säg bara till så skall jag ordna det, annars går
            det bra för ledamöterna att själva göra det. Det är alltså genom
            dessa filmer som de unga männen - det är främst unga män som lånar
            dem - skaffar sig sina första sexuella erfarenheter, sina bilder
            på vad sexualitet är. Det är där de lär sig.
          </note>
          <note>
            Sedan vill jag tala lite grann om den motion som flera partier
            har gemensamt om medievåldets konsekvenser. Jag vill påstå att
            det finns tillräckligt med forskning i dag för att vi skall kunna
            säga att vi blir påverkade. Alla blir självklart inte påverkade
            på samma sätt. Så är det med allting i samhället. Många blir påverkade.
            Jag säger många. Och vi blir olika påverkade beroende på hur gamla
            vi är. Verkligheten är ibland mycket värre än dikten, och det
            våld som vi får se som finns i verkligheten och som vi får se
            på nyheterna kan vara svårt för femåringar att ta till sig.
          </note>
          <note>
            Verkligheten är värre än en del filmer. Och här är det extra
            viktigt att de olika nyhetskanalerna tänker på vilka tider som
            de visar vad i TV. Och när de anser att de behöver visa våldsamma
            nyheter är det viktigt att de verkligen går ut och varnar för
            dem.
          </note>
          <note>
            Jag skall också säga något om den lagstiftning som finns i dag
            och som någon här har läst upp. Det finns en lagstiftning i vilken
            det sägs att man kan dömas om man visar olaga våldsskildringar
            och om man skildrar närgångna bilder av sexuellt våld eller tvång.
            Men, och nu hoppas jag att det finns någon journalist på alerten
            som hör detta förutom riksdagens ledamöter, ingen kan i dag säga
            vad som visas på TV.
          </note>
          <note>
            Ingen kan i dag säga om lagstiftningen följs, därför att ingen
            sitter och granskar vad som körs nattetid i våra kanaler. Det
            finns i dag ingen samlad bedömning.
          </note>
          <note>
            Vad vi kan göra när vi själva som riksdagsledamöter granskar
            utbudet - det skall vi ju göra - är att själva ringa till Granskningsnämnden,
            eftersom det är den som har ansvar för att följa upp detta.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 5 §.)
          </note>
          <note>
            4 § Riksdagens revisorers förslag angående resursförstärkning
            till skattemyndigheternas kontrollverksamhet
          </note>
          <note>
            Föredrogs
          </note>
          <note>
            Skatteutskottets betänkande 1998/99:SkU14
          </note>
          <note>
            Riksdagens revisorers förslag angående resursförstärkning till
            skattemyndigheternas kontrollverksamhet (förs. 1998/99:RR3)
          </note>
          <note type="speaker">
            Anf. 71 PER ROSENGREN (v):
          </note>
          <note>
            Fru talman! Skatteutskottets betänkande 14 handlar om Riksdagens
            revisorers förslag angående resursförstärkning till skattemyndigheternas
            kontrollverksamhet.
          </note>
          <note>
            Betänkandet har faktiskt en hemställanspunkt i detta sammanhang
            där man går revisorerna delvis till mötes och där man ger revisorerna
            delvis rätt i deras iakttagelser. De iakttagelser som de har gjort
            handlar väldigt mycket om resurstilldelningen till skattemyndigheterna,
            de extra 200 miljonerna som gavs för riktade verksamheter och
            som också var anledningen till att utskottet begärde att revisorerna
            skulle titta på detta, huruvida detta extra resurstillskottet
            på 200
          </note>
          <note>
            miljoner kronor förra året innebar att granskningen blev bättre
            och att man fick de effekter som man ville få.
          </note>
          <note>
            När revisorerna går igenom detta visar det sig -
          </note>
          <note>
            det visste vi också om från skatteutskottets sida - att samtidigt
            som de fick dessa extra pengar lades besparingar på den ordinarie
            kontrollverksamheten under en fyra-femårsperiod på 11 %.
          </note>
          <note>
            Man har i rapporten kommit fram till att ordinarie kontrollverksamhet
            har blivit lidande i sammanhanget.
          </note>
          <note>
            När man gav de 200 miljoner kronorna innebar det också att man
            ställde krav på att de pengarna skulle förränta sig i princip
            tio gånger - varje revisionsobjekt skulle ge tio gånger pengarna.
            Även det statistikbeteende som då förekom för att motivera de
            här pengarna, insatserna, har lett till att statistikbeteendet,
            som sagt, gjort att man inte har kontrollerat hur mycket pengar
            som kommit in. Snarare har man tittat på vilka taxeringshöjningar
            man fått. Man har varit mindre intresserad av vilka uppbördsintäkter
            som det blivit.
          </note>
          <note>
            Även detta påpekar revisorerna, precis som Riksrevisionsverket
            gör i en rapport, dvs. att man kanske inte i första hand skall
            vara så fixerad vid avkastningen, utan att man i större utsträckning
            skall titta på hur mycket pengar man får in. Det är ett svårare
            betraktelsesätt och det är svårare att analysera, för det tar
            en viss tid från det att man har en taxering och det sedan blir
            överklagat och går till domstol fram till sluteffekten. Det kan
            ta fem, sex eller sju år. Ändå är det nödvändigt. Också Riksrevisionsverket
            anser att det gäller att ta till sig det sättet att analysera
            det hela.
          </note>
          <note>
            I samband med statistikbeteendet tar man upp s.k.
          </note>
          <note>
            periodiseringsfel. När det blir positivt i en utredning räknas
            det nämligen som plus. Men när det i nästa skede går in som en
            minuspost tas det inte upp som en minuspost. Därför är det egentligen
            inte ens taxeringspengar som har tillkommit, utan det är fråga
            om ett rent statistikbeteende.
          </note>
          <note>
            Den stora nyttan med de granskningar som gjorts
          </note>
          <note>
            - dels Riksrevisionsverkets, dels Riksdagens revisorers - är
            att man konstaterar att med de resurser som i dag finns för skattemyndigheten
            klarar man faktiskt inte kontrollen på det sätt som man säger
            sig vilja göra.
          </note>
          <note>
            I betänkandet står det: "Utskottet har tagit intryck av dessa
            varningar och även av andra oroande signaler från flera håll på
            att besparingarna och personalminskningarna inte har kunnat mötas
            upp i tillräcklig omfattning av rationaliseringar och effektiviseringar.
            Det är därför välkommet att RSV gjort en analys både av hur stora
            resurser som behövs för att upprätthålla skattemyndigheternas
            verksamhet på den nivå som uppnåddes 1997 och vilken verksamhetsnivå
            som kan uppnås med den anslagsnivå som angavs i den senaste budgetpropositionen.
            Analysen innehåller även den av revisorerna efterlysta redovisningen
            av anslagssparandets utveckling och program för dess avveckling
            under olika förutsättningar."
          </note>
          <note>
            Fr.o.m. år 2001 kommer skattemyndigheten i princip att behöva
            uppemot 250 miljoner kronor per år för att man skall befinna sig
            på samma nivå som man gjorde 1997 och för att klara de behov som
            finns.
          </note>
          <note>
            I dag kan vi se att man i Malmö varslar 75 personer. Trots att
            man har varslat ganska mycket i Västra
          </note>
          <note>
            Götalands län är ytterligare neddragningar på gång.
          </note>
          <note>
            Det leder till att man faktiskt inte ens i dag klarar de granskningar
            som man vill göra.
          </note>
          <note>
            Just inriktningen på granskningen har också varit ett problem
            och kritiseras, liksom det här med statistikbeteendet. Men när
            det gäller de bitarna kan man konstatera att Riksskatteverket
            genom en ny granskningspolicy faktiskt redan nu har ändrat sitt
            beteende och mindre tittar på statistiken och i större utsträckning
            går mot en årlig granskning - dvs. man kommer att lägga mer resurser
            på den årliga taxeringen och granskningen i samband med det.
          </note>
          <note>
            Fru talman! Med detta yrkar jag bifall till hemställan i skatteutskottets
            betänkande 1998/99:SkU14.
          </note>
          <note>
            Jag hoppas att detta leder till att regeringen inser att om vi
            skall ha en skattemyndighet som i fortsättningen skall kunna granska
            och generera pengar till statskassan - det är nämligen fortfarande
            på det sättet att skattemyndigheten genererar betydligt mer pengar
            per insatt krona; jag tror att det handlar om minst tre eller
            fyra gånger de insatta pengarna - är de besparingar som görs på
            skattemyndigheten, vilket också konstateras i rapporterna, troligen
            ganska kontraproduktiva.
          </note>
          <note type="speaker">
            Anf. 72 HOLGER GUSTAFSSON (kd):
          </note>
          <note>
            Fru talman! Också jag yrkar bifall till hemställan i detta betänkande.
            Jag kan glädja mig åt att det, med anledning av Riksdagens revisorers
            förslag och den kristdemokratiska motionen, är ett enigt utskott
            i det här sammanhanget. Det gläder oss kristdemokrater mycket
            att det är på det sättet.
          </note>
          <note>
            Det är inte första gången som vi lyfter fram den här typen av
            frågor från vårt håll. Vi vill gärna se en väl fungerande kontroll,
            av flera skäl. En självklarhet för oss är att rätt skatt skall
            betalas i alla avseenden.
          </note>
          <note>
            Vi vill gärna sänka skatter där så är möjligt men där vi har
            beslutat om en skatt skall den gälla alla som skall drabbas av
            den. Kontrollen skall fungera effektivt.
          </note>
          <note>
            Inte mindre viktigt är att driva de här frågorna för att bekämpa
            den svarta sektorn i samhället. Den svarta sektorn är naturligtvis
            bekymmersam av flera skäl dels därför att vi inte får in de pengar
            som vi rimligen borde ha till statskassan, dels, och inte minst,
            därför att det sätter seriösa företagare i en ohållbar situation
            när det finns aktörer på marknaden som inte betalar det som skall
            betalas.
          </note>
          <note>
            Den kvalificerade kontroll som de här pengarna kan användas till
            - vi kristdemokrater har länge i vår budget haft pengar för sådan
            här verksamhet - är också viktig för stora företag och för företag
            som ligger i framkanten när det gäller att testa det skattesystem
            som vi har. Det händer ju alltid nyheter. Kanske ligger då företagen
            före myndigheterna och gör sina tolkningar. Det är inte något
            fel i det men det är viktigt att skattemyndigheterna har resurser
            på olika sätt för att också å sin sida kontrollera att det stämmer
            med lagens intentioner. I den mån det inte gör det skall det finnas
            möjligheter och resurser för att korrigera detta.
          </note>
          <note>
            Om så inte vore fallet skulle dessa företag, som så att säga
            får gå före, väldigt länge kunna göra sina tolkningar och kanske
            också dra konkurrensmässiga fördelar av det. Det är alltså viktigt
            att myndigheterna har resurser att kontrollera effektivt. Detta
            är viktigt för marknaden.
          </note>
          <note>
            Därför gläder vi oss i dag åt att utskottet är enigt i det här
            sammanhanget. Tack så mycket!
          </note>
          <note type="speaker">
            Anf. 73 PER ERIK GRANSTRÖM (s):
          </note>
          <note>
            Fru talman! I skatteutskottets betänkande nr 14, som vi nu debatterar,
            föreligger ingen reservation, utan det är ett enigt betänkande
            från utskottet. Därför hade jag inte anmält mig till talarlistan.
            Men när nu
          </note>
          <note>
            Per Rosengren och Holger Gustafsson har använt talartid känner
            jag mig manad att markera mitt instämmande i utskottets ställningstagande.
            Jag vill också markera att vi, genom ett tillkännagivande här,
            säger att regeringen i det pågående arbetet med att se över skattemyndigheternas
            kommande behov och skattekontrollens inriktning bör beakta utskottets
            överväganden utifrån såväl riksdagsrevisorernas förslag som rapporterna
            från Riksrevisionsverket och
          </note>
          <note>
            Riksskatteverket.
          </note>
          <note>
            Jag håller helt med Per Rosengren och Holger
          </note>
          <note>
            Gustafsson om att det, som de sade i sina anföranden här, är
            angeläget att vi har en väl fungerande skattekontroll. Det är
            angeläget för att upprätthålla respekten för skyldigheten att
            betala skatt. Det är lika nödvändigt att vi har en fungerande
            skattekontroll så att vi också kan hålla nere det s.k. skattefelet
            på en mycket låg nivå.
          </note>
          <note>
            I det sammanhanget vill jag erinra om att regeringen i den senaste
            budgetpropositionen aviserat att den avser att återkomma till
            riksdagen med en redovisning av skatteförvaltningens långsiktiga
            resursbehov och avvägningen mellan kontrollverksamhet och serviceverksamhet.
            Det jag sade när vi i höstas debatterade skatteförvaltningen var
            att vi inte då kunde göra några ställningstaganden om mera resurser,
            utan vi ville invänta de nu framlagda rapporterna för att utifrån
            dem skapa en bild av vilka åtgärder som skall sättas in.
          </note>
          <note>
            Skatteutskottet säger att man, utöver vad regeringen säger i
            sin budgetproposition, skall väga in kontrollverksamhetens inriktning.
            I det underlag som regeringen har att bedöma bör de nu framlagda
            rapporterna från Riksdagens revisorer och RRV och analysen från
            RSV ingå.
          </note>
          <note>
            Från dessa tre parter finns en samstämmighet om behovet av att
            man skall kunna ställa tillförlitliga prognoser beträffande värdet
            av kontrollverksamheten. Det är också viktigt att man skall kunna
            göra bra uppföljningar och utvärderingar för att se att besluten
            verkligen följs. Samtidigt varnas det för en alltför stark fokusering
            på de beloppsmässiga effekterna av enskilda kontrollinsatser.
            Det är viktigare att se till att kontrollen på lång sikt bidrar
            till ett så litet skattebortfall som möjligt. Utskottet anser
            att dessa aspekter bör tänkas igenom noga i samband med de överväganden
            som nu skall genomföras.
          </note>
          <note>
            När det gäller skatteförvaltningens resursbehov förutsätter utskottet
            att ett ställningstagande skall kunna stå sig över en flerårsperiod
            så att skattemyndigheterna ges rimliga möjligheter till en långsiktig
            planering.
          </note>
          <note>
            Med de analyser som nu gjorts av kontrollverksamheten och den
            uppmärksamhet som riktats på besparingskraven bör det, som utskottet
            ser det, finnas en grund för regeringen att i nästa budgetproposition
            återkomma med överväganden om resursbehov och skattekontrollens
            inriktning.
          </note>
          <note>
            Fru talman! Med vad jag har framfört yrkar jag bifall till skatteutskottets
            hemställan i betänkande nr 14.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 5 §.)
          </note>
          <note>
            5 § Skattefrågor och investerarskydd
          </note>
          <note>
            Föredrogs
          </note>
          <note>
            Skatteutskottets betänkande 1998/99:SkU15
          </note>
          <note>
            Skattefrågor och investeringsskydd (prop.
          </note>
          <note>
            1998/98:48)
          </note>
          <note type="speaker">
            Anf. 74 CARL ERIK HEDLUND (m):
          </note>
          <note>
            Fru talman! Rubriken på betänkandet är Skattefrågor och investerarskydd,
            men det skulle också ha kunnat ha en underrubrik, som var brukligt
            förr i världen: En studie i komplexitet och skillnader i attityder
            gentemot myndigheter och medborgare.
          </note>
          <note>
            Det är två frågor som behandlas i det här betänkandet. Den första
            handlar om vad som händer om investerarskyddet utlöses så att
            en person som haft aktier hos en kommissionär som sedan har försnillat
            dem får ersättning. Vad händer då? Förslaget är att det utlöses
            en realisationsvinst, den eventuella vinst som skulle ha funnits
            om personen i fråga hade sålt aktierna. Så långt kan det verka
            rimligt och riktigt.
          </note>
          <note>
            Ovedersägligen har det gjorts en form av vinst, men det är en
            ofrivillig realisation som har ägt rum. Vi tycker därför att en
            person som har utsatts för det missbruket från kommissionären/förvaltaren
            borde få respit att återanskaffa värdepapperen - Volvoaktier eller
            vad det nu kan vara. När en villa brinner upp krävs det inte att
            den omedelbart skall byggas upp, utan det finns en respit. Detsamma
            borde gälla här.
          </note>
          <note>
            Men så tycker inte regeringen och inte heller utskottets majoritet.
            Det står i betänkandet: "Detta skulle dock kräva en omfattande
            och relativt komplicerad reglering för bl.a. beräkning av anskaffningskostnad.-
          </note>
          <note>
            - - det knappast är rimligt att belasta skattesystemet med en
            sådan reglering för det relativt få fall" där detta kommer hända.
            Tja, det nuvarande regelverket för att deklarera realisationsvinst
            är för oss skattebetalare redan ganska komplicerat. Om man har
            haft aktier ett tag och det har skett emissioner och fusioner
            får man gå ganska långt tillbaka i tiden och slå i gamla luntor
            för att få fram ett rimligt värde. Med andra ord är det rätt stor
            komplexitet redan för medborgare.
          </note>
          <note>
            Investerarskyddet hoppas vi inte skall utlösas alltför ofta och
            att det, precis som det står i propositionen och betänkandet,
            kommer att bli relativt få fall. Då tycker vi för vår del att
            så väldigt komplicerat för myndigheterna är det dock inte. Vi
            anser därför att regeringen bör återkomma med ett förslag i den
            här riktningen så att det, när lagen skall börja tillämpas, finns
            en bestämmelse som innebär att medborgaren får möjlighet att inom
            en rimlig tid, möjligen ett år, kompensera de värdepapper som
            har försnillats och som man har fått ersättning för från investerarskyddet.
          </note>
          <note>
            Den andra frågan är av en helt annan karaktär. Det gäller en
            förändring av en av de mest komplicerade regelverken i skattelagstiftningen.
            Det gäller lättnader i ägarbeskattningen i onoterade företag i
            kombination med tillämpning av fåmansbolagsreglerna. När lättnadsreglerna
            ursprungligen infördes frågade jag, eftersom jag hade den debatten,
            Finansdepartementet och Riksskatteverket via Riksdagens utredningstjänst
            om man kunde göra utföra beräkningar på ett tänkt fall. Men varken
            Finansdepartementet eller Riksskatteverket ansåg sig ha kompetens
            att utföra detta.
          </note>
          <note>
            Det säger, fru talman, lite om den underliggande komplexiteten.
            Sedan har jag själv i det praktiska livet erfarit hur svårt det
            är i många mindre företag som får lägga ut ganska så stora revisionsarvoden
            för att kunna räkna fram lättnadsbeloppet.
          </note>
          <note>
            Även om det här i dag är mycket komplicerat skapar det naturligtvis
            sysselsättning för just skattejurister, men det kan väl inte riktigt
            vara avsikten. Om riksdagen i stället hade följt våra förslag
            om ett generellt avskaffande av dubbelbeskattning av vinster i
            aktiebolag och om riksdagen dessutom hade följt vår motion om
            avskaffande av fåmansbolagslagstiftningen hade vi inte behövt
            det här mycket komplicerade regelverket.
          </note>
          <note>
            Fru talman! Det är från regeringens och därmed också från riksdagsmajoritetens
            sida en avsevärd attitydskillnad när det gäller komplexiteten
            för myndigheten - då vill man inte göra rimliga lagändringar
          </note>
          <note>
            - respektive för oss medborgare. Detta om detta.
          </note>
          <note>
            Fru talman! Avslutningsvis yrkar jag bifall till reservation
            1 under mom. 1
          </note>
          <note type="speaker">
            Anf. 75 PER ROSENGREN (v):
          </note>
          <note>
            Fru talman! Det aktuella betänkandet heter som sagt Skattefrågor
            och investerarskydd. Det som betänkandet egentligen handlar om
            är investerarskyddet.
          </note>
          <note>
            Frågan är alltså huruvida det som en investerare fått i ersättning
            i pengar för ett förlorat finansiellt instrument skall vara skattepliktigt
            eller ej. Denna ersättning kan naturligtvis likställas med en
            försäljning och skall då också beskattas.
          </note>
          <note>
            Det finns argument både för och emot i propositionen och även
            i betänkandet, och framför allt i propositionen. Men för oss står
            det helt klart att detta skall beskattas.
          </note>
          <note>
            För investerare finns det också ett visst intresse av att beskattas.
            Det innebär ju också att man har rätt att yrka avdrag om man gör
            en förlust. Det kan naturligtvis vara positivt i sammanhanget.
          </note>
          <note>
            I det här betänkandet finns det också lite förändringar när det
            gäller lättnader i beskattning av utdelning i fåmansföretag. Utskottet
            säger att förändringarna innebär en viss förenkling. Det är en
            viss förenkling, men det är inte särskilt mycket. Redan när det
            här lättnadsunderlaget debatterades första gången då det infördes
            var vi väldigt kritiska till det sätt som det kom fram på.
          </note>
          <note>
            Jag tror att det var totalt 2 miljarder som skulle användas.
            Man skapade ett kapitalbaserat underlag i lättnadsbeskattningen.
            Men då gick inte de här pengarna åt, utan man var tvingad att
            sätta sig ned och diskutera hur man skulle göra av med dessa pengar
            på bästa sätt. Man skapade ett löneunderlagsbaserat enkelbeskattat
            utrymme ovanpå det hela. Detta handlar alltså om att de som har
            satsat pengar i ett företag skall få ett enkelbeskattat utrymme.
            Vi tycker att det är oerhört långsökt att då blanda in lönesumman
            i det sammanhanget för att konstruera fram ett enkelbeskattat
            utrymme. Vi kritiserade det redan då.
          </note>
          <note>
            Nu går man ett steg längre. Reglerna begränsades av de s.k. 3:12-reglerna
            om man hade ett stort inflytande över företaget osv., dvs. fåmansreglerna.
            Nu säger man att 3:12-reglerna inte skall gälla om en aktiv ägare
            kan visa att aktier i betydande omfattning ägs av en utomstående
            som har rätt till utdelning. Nu börjar man alltså dela upp de
            olika småföretagarna.
          </note>
          <note>
            De som har en icke obetydlig andel aktier utanför skall inte
            omfattas av 3:12-reglerna, men de som inte har det på detta sätt
            skall omfattas av 3:12-reglerna.
          </note>
          <note>
            Detta är fullkomligt groteskt. Skall man skapa dessa skillnader
            mellan olika typer av företagare beroende på om det finns utomstående
            ägare eller ej? Att det finns ägare utanför av en icke obetydlig
            omfattning som har rätt till utdelning förhindrar ju inte automatiskt
            att ägaren tar ut mer pengar än vad som är marknadsmässigt.
          </note>
          <note>
            Detta är naturligtvis ett totalt tankefel av regeringen. Jag
            förstår inte hur man kan motivera detta. Det står nämligen i betänkande,
            som jag sade förut, att det är en viss förenkling. Den är oerhört
            liten. Man lägger fram detta förslag i nuvarande läge, när man
            dessutom håller på att se över hela fåmansregleringen.
          </note>
          <note>
            Vore det inte bättre att ta fram en helhetslösning i den här
            frågan direkt och definiera vad som är aktivt riskkapital? Vore
            det inte bättre att säga att den utdelning som hör till ett definierat
            riskkapital skall vara enkelbeskattad?
          </note>
          <note>
            Den här typen av konstruktioner innebär att man nu får göra ytterligare
            en konstruktion som gör att det blir ännu mer orättvist. Jag tycker
            att det är väldigt märkligt. Det skall bli intressant att höra
            hur Socialdemokraterna förklarar detta, inte minst ur ideologisk
            synpunkt.
          </note>
          <note>
            Fru talman! Jag yrkar bifall till reservation 3.
          </note>
          <note type="speaker">
            Anf. 76 HOLGER GUSTAFSSON (kd):
          </note>
          <note>
            Fru talman! Det här betänkandet handlar om skatteregler, investerarskydd,
            finansiella instrument och annat. Jag vill börja med att yrka
            bifall till reservation nr 1. Vi står naturligtvis också bakom
            reservation nr 2, men yrkar endast bifall till reservation 1.
          </note>
          <note>
            Det har kanske argumenterats alldeles tillräckligt.
          </note>
          <note>
            Situationen för de som kan förlora s.k. finansiella instrument
            har beskrivits. Jag tycker att det är märkligt att regeringen
            och majoriteten i utskottet vill lägga fram ett förslag nu. Jag
            tycker att ett sådant förslag är ett uttryck för att man betraktar
            skattebetalarna som en skattebas. Man glömmer att det finns enskilda
            medborgare bakom som naturligtvis själva skall avgöra när de har
            sålt eller vill sälja och därmed också skatta.
          </note>
          <note>
            Det borde vara en självklarhet att man får en chans att återanskaffa
            sina förlorade aktier eller andra papper och fortsätta sitt innehav
            utan att man skall bli beskattad. Men här betraktar regeringen
            detta som en chans, ett tillfälle, att hugga till så snabbt som
            möjligt. Det ges ingen respit. Pengarna skall in till statskassan
            med en gång. Detta är ju väldigt lite pengar.
          </note>
          <note>
            Jag vill inte använda uttrycket förakt mot medborgarna, men det
            är bra nära att man vill göra det.
          </note>
          <note>
            Rosengren säger att det finns ett värde i att få göra avdrag
            för eventuella förluster. Då kan man ju också bestämma sig för
            att sälja. Den valfriheten borde man ha. Det behöver inte regeringen
            skriva någon på näsan och i praktiken sälja detta för medborgarens
            räkning. Jag tycker att det är en attitydfråga. Jag beklagar detta
            djupt, och därför reservation nr 1.
          </note>
          <note>
            Lättnad i beskattningen av utdelning har gåtts igenom ordentligt
            här. Jag vill bara säga att vi för vår del i reservation nr 2
            tycker att detta bör föras tillbaka till regeringen för att man
            skall kunna komma med ett bättre förslag. Detta är ett typiskt
            exempel på besvärliga skatteregler som man inte skall ha. Det
            är besvärligt för medborgarna att klara ut detta och ha en överblick
            i sådana här regelsystem.
          </note>
          <note>
            I dag på förmiddagen under debatten om vårpropositionen har det
            i flera varv och omgångar talats om överläggningar och samtal.
            Jag skulle vilja rekommendera majoriteten att ta ett samtal. Jag
            tror att
          </note>
          <note>
            Socialdemokraterna kan ta ett samtal med Rosengren.
          </note>
          <note>
            Det skulle säkert förbättra situationen något. Sedan kan man
            komma igen med ett bättre förslag så småningom.
          </note>
          <note>
            Fru talman! Med det vill jag återigen yrka bifall till reservation
            nr 1.
          </note>
          <note type="speaker">
            Anf. 77 PER ROSENGREN (v) replik:
          </note>
          <note>
            Fru talman! Jag hoppas att det var mig Holger
          </note>
          <note>
            Gustafsson menade att regeringen skulle ta kontakt med för att
            få lite information i ärendet och inte någon annan Rosengren.
          </note>
          <note>
            Jag har en fråga till Holger Gustafsson. Anser
          </note>
          <note>
            Holger Gustafsson att den ersättning som investeraren får ut
            är att jämställa med att egendomen sålts? I så fall är det ju
            faktiskt helt naturligt att den skall reavinstbeskattas. Eller
            har Holger Gustafsson någon annan uppfattning? Är det inte att
            likställa med en försäljning?
          </note>
          <note type="speaker">
            Anf. 78 HOLGER GUSTAFSSON (kd) replik:
          </note>
          <note>
            Fru talman! Jag menar att Per Rosengren i Vänsterpartiet är en
            lämplig partner för Socialdemokraterna att överlägga med i det
            här fallet. Jag hoppas att jag är tydlig på den punkten.
          </note>
          <note>
            Min uppfattning är att detta naturligtvis är en vinst som har
            uppstått, men jag menar att statskassan inte går miste om möjligheten
            att beskatta den vinsten om den får stå inne hos den privata medborgaren
            till dess att han eller hon vill sälja. Då förfaller ju också
            den vinsten till beskattning, och det är rätt tillfälle enligt
            min uppfattning. Man skall inte kräva ut det i förväg utan ge
            människor en chans att fortsätta att behålla finansiella instrument
            så länge de önskar. När de sedan säljs beskattas hela den vinst
            eller förlust som kan ha uppkommit.
          </note>
          <note type="speaker">
            Anf. 79 PER ROSENGREN (v) replik:
          </note>
          <note>
            Fru talman! Alla typer av uppskov innebär ju att man försvårar
            det hela. Det behövs mer kontrollverksamhet osv. Jag trodde att
            Kristdemokraterna var för ett enkelt system. Ett enkel system
            är ju faktiskt att man beskattar vid varje köp eller försäljning.
            Det är väl det naturliga förfarandet om man skall spara resurser
            i statsförvaltningen.
          </note>
          <note type="speaker">
            Anf. 80 HOLGER GUSTAFSSON (kd) replik:
          </note>
          <note>
            Fru talman! För oss är det naturliga beteendet att man i första
            hand tänker på medborgaren och i andra hand på statskassan och
            den lilla administration som kan uppstå i det här fallet. Medborgarna
            är viktigare för oss.
          </note>
          <note type="speaker">
            Anf. 81 JOHAN PEHRSON (fp):
          </note>
          <note>
            Fru talman! Folkpartiet har i sin motion i detta ärende i skatteutskottet
            valt en annan linje än utskottsmajoriteten när det gäller investerarskydd
            och eventuellt oplanerade avyttringar av finansiella instrument.
          </note>
          <note>
            Syftet med detta investerarskydd är trots allt att det skall
            vara ett skydd för investeraren mot fel och oegentligheter. Det
            är inte rimligt att beskattning skall utlösas av en icke avsiktlig
            försäljning. Det rimliga är att man tar ställning när en person
            lämnar in en säljorder eller på något annat sätt tar initiativ
            till en försäljning efter en bedömning av huruvida det blir förlust
            eller vinst. Det måste ligga helt på den enskilda ägaren och den
            enskilda medborgaren att fatta beslut om det.
          </note>
          <note>
            Sedan ser vi också att det finns en liten ologiskhet i det här
            systemet om man tittar på andra oförutsedda och oplanerade överlåtelser
            eller avyttringar. T.ex.
          </note>
          <note>
            vid arvsskifte sker i dag ingen beskattning av de aktier som
            kanske är inköpta för 25 år sedan bara för att en person avlidit,
            utan det ingångsvärdet tas ju över av en annan person. Då borde
            det i logikens namn krävas en förändring från majoriteten även
            här. För
          </note>
          <note>
            Folkpartiets del yrkar vi i detta ärende bifall till reservation
            nr 1.
          </note>
          <note type="speaker">
            Anf. 82 PER-OLOF SVENSSON (s):
          </note>
          <note>
            Fru talman! Det betänkande vi nu skall besluta om behandlar förslag
            som regeringen har lagt fram i propositionen Skattefrågor och
            investerarskydd.
          </note>
          <note>
            Beskattningsreglerna föreslås bli intagna i en ny lag om skatteregler
            för ersättning från insättningsgaranti och investerarskydd. När
            det gäller skatteregler för ersättning från insättningsgarantin
            föreslås inga ändringar i sak.
          </note>
          <note>
            Fru talman! Utskottsmajoriteten ställer sig bakom regeringens
            förslag. Tre reservationer har fogats till betänkandet. Vi kan
            konstatera att under de senaste åren har den ena partiföreträdaren
            efter den andra framträtt och framfört budskapet om att regelverket
            när det gäller skatter och investeringar och företagande måste
            förändras så att det blir enklare och rättvisare och eventuellt
            kan bidra till fler jobb.
          </note>
          <note>
            När utskottsmajoriteten nu lägger fram ett betänkande som i viss
            mån uppfyller dessa kriterier visar minoriteten genom tre reservationer
            att man inte ställer upp på kriterierna om enkelhet, rättvisa
            och jobbskapande.
          </note>
          <note>
            Reservation 1 har lagts fram av Moderaterna,
          </note>
          <note>
            Kristdemokraterna och Folkpartiet och handlar om beskattning
            av ersättning för finansiella instrument.
          </note>
          <note>
            Reservanterna hävdar att lagens utformning i denna del strider
            mot själva syftet med lagens utformning, dvs. att fungera som
            ett konsumentskydd. De anser att regeringen skall återkomma med
            ett förslag som innebär att ersättningen blir skattefri om den
            som erhåller ersättningen återanskaffar de finansiella instrumenten
            inom ett år.
          </note>
          <note>
            I propositionen redovisas argument såväl för som emot en skatteplikt
            för en sådan ersättning. En beskattning kan eventuellt motverka
            investerarens intresse att återställa den situation som rådde
            innan skadan inträffade. Men att investeraren får ut en ersättning
            i pengar för ett förlorat finansiellt instrument är dock i skattehänseende
            närmast jämförbart med att egendomen sålts och därför bör en reavinstbeskattning
            ske. Investeraren kan också ha ett intresse av att vid taxeringen
            kunna utnyttja en reaförlust på ett finansiellt instrument som
            gått ned i värde.
          </note>
          <note>
            Den lösning som reservanterna förespråkar skulle enligt oss i
            utskottsmajoriteten kräva en alltför komplicerad reglering för
            exempelvis beräkning av anskaffningskostnad. Vi anser att skälen
            för att en ersättning för finansiella instrument skall vara skattepliktig
            är övervägande.
          </note>
          <note>
            Fru talman! Reservation 2, av moderaterna och kristdemokraterna,
            handlar om lättnadsregler vid utdelningsbeskattning och om enklare
            regler för fåmansföretag.
          </note>
          <note>
            Även reservation 3, av Vänsterpartiet, behandlar lättnadsreglerna.
            Vänsterpartiet anser att den utvidgning av lättnadsreglerna som
            föreslås innebär en
          </note>
          <note>
            "olikbehandling av huvuddelägare som inte är bra."
          </note>
          <note>
            Syftet med lättnadsreglerna är att främja investeringar hos mindre
            företag genom att kompensera dessa för den högre kapitalkostnad
            som de kan antas ha i förhållande till stora företag. Av detta
            följer att det kapital som satsas i företagen är en viktig utgångspunkt
            för beräkning av skattefri utdelning. Att det finns möjlighet
            att också beakta ett löneunderlag har bedömts viktigt med hänsyn
            bl.a. till de gynnsamma sysselsättningseffekter som kan bli följden.
          </note>
          <note>
            Beträffande komplexiteten i 3:12-reglerna och lättnadsreglerna
            undanröjer det förslag som regeringen nu har lagt fram en olikhet
            mellan systemen och medför därigenom en viss förenkling. Det är
            naturligtvis önskvärt att de möjligheter till ytterligare förenklingar
            som kan uppkomma allteftersom vi får mer erfarenhet av dessa regler
            tas till vara.
          </note>
          <note>
            För närvarande bedrivs på bred front ett förenklingsarbete där
            småföretagarna står i fokus. Det finns förslag om stoppregler
            för fåmansföretag. Förenklingsutredningen, som arbetar med skatteförhållandena
            för enskilda näringsidkare och delägare i handelsbolag, ser över
            bl.a. redovisnings- och skatteregler med särskild inriktning på
            företag i tjänstesektorn.
          </note>
          <note>
            Vi i utskottsmajoriteten anser därför att det för tillfället
            inte är motiverat att föreslå ytterligare förändringar vare sig
            i lättnadsreglerna eller i 3:12-
          </note>
          <note>
            reglerna.
          </note>
          <note>
            Fru talman! Jag yrkar härmed bifall till betänkandet och avslag
            på samtliga reservationer.
          </note>
          <note type="speaker">
            Anf. 83 JOHAN PEHRSON (fp):
          </note>
          <note>
            Fru talman! Jag vänder mig mot Per-Olof Svenssons sätt att uttrycka
            sig, om att reservanterna skulle vara för skattefri utdelning
            i det fall det sker en icke frivillig, mycket olycklig avyttring
            helt emot innehavarens önskan. Detta är ju en olycka som har inträffat.
            Att detta då skall utlösa beskattning är för oss orimligt. Det
            handlar inte om skattefrihet. Det handlar om att man återinvesterar
            i aktierna, och den dagen man sedan säljer blir det sannolikt
            beskattning enligt gällande regler.
          </note>
          <note>
            Jag undrar hur logiken hänger ihop. Hur ser Per-
          </note>
          <note>
            Olof Svensson på det faktum att man vid arvsskiften kan överta
            aktier som är 25 år gamla där det kan vara extremt krångligt att
            räkna ut anskaffningsvärde?
          </note>
          <note>
            Man borde i logikens namn återkomma med en lagstiftning från
            regeringens företrädare om att vi skall ändra detta, så att varje
            gång det är ett arvsskifte skall detta utlösa en beskattning av
            aktierna.
          </note>
          <note type="speaker">
            Anf. 84 PER-OLOF SVENSSON (s):
          </note>
          <note>
            Fru talman! Nu behandlar vi i dag just den här frågan, inte det
            som handlar om arvsbeskattning eller andra saker.
          </note>
          <note>
            Jag är övertygad om att oavsett var krångliga regler dyker upp
            någonstans skall man försöka förändra dem. Det är mycket tänkbart
            att man även tittar på det som Johan Pehrson alldeles nyss nämnde
            i kommande diskussioner och kommande utredningar.
          </note>
          <note>
            Jag tycker att man över huvud taget skall förenkla allt man kan.
            Säkert dyker det upp någonting sådant, eventuellt även en sådan
            fråga som Johan Pehrson tog upp.
          </note>
          <note type="speaker">
            Anf. 85 CARL ERIK HEDLUND (m):
          </note>
          <note>
            Fru talman! I likhet med Johan Pehrson vill jag understryka att
            reservation 1 inte innebär att vi förordar någon form av skattefrihet.
            Det är i stället ett uppskjutande av skatten om man återinvesterar.
          </note>
          <note>
            Återinvesterar man inte är det en realisationsvinst som skall
            beskattas.
          </note>
          <note>
            Det andra jag för klarhetens skull skulle vilja påpeka, vilket
            jag också gjorde i mitt anförande, är att vi naturligtvis är mycket
            för enkelhet. Det enklaste när det gäller lättnadsreglerna är
            att avskaffa dubbelbeskattningen på bolagsvinster, för då har
            vi ingenting som vi behöver reglera.
          </note>
          <note>
            Den andra förenklingen är att de egentligen i många stycken obsoleta
            och felaktiga fåmansbolagsreglerna också skall avskaffas på sätt
            som vi tidigare har föreslagit vid ett flertal tillfällen i denna
            riksdag och som avslagits. Då skulle vi i dag inte behöva diskutera
            detta, så för enkelhet är moderaterna.
          </note>
          <note type="speaker">
            Anf. 86 PER-OLOF SVENSSON (s):
          </note>
          <note>
            Fru talman! Det är intressant att höra vad Carl
          </note>
          <note>
            Erik Hedlund säger. Vid ärendets behandling i utskottet sade
            Moderaternas företrädare att man skulle försöka förena sig med
            övriga reservanter, trots att det nog egentligen inte var riktigt
            att förespråka en skattefrihet. Detta visar, fru talman, att man
            inte är intresserad av ämnet i sak utan att det viktiga är att
            hålla ihop treenigheten.
          </note>
          <note type="speaker">
            Anf. 87 CARL ERIK HEDLUND (m):
          </note>
          <note>
            Fru talman! Förhandlingarna i skatteutskottet är ju hemliga,
            men vi kan väl öppna lite på förlåten.
          </note>
          <note>
            På sätt och vis kan jag ge Per-Olof Svensson rätt:
          </note>
          <note>
            Vi har inte känt att det här har varit en stor och angelägen
            fråga. Men principiellt står vi på samma linje som Kristdemokraterna
            och Folkpartiet, som har motionerat i frågan. Jag kan avslöja
            att vi i förväg har haft en intern diskussion om ifall vi skulle
            motionera eller inte men att vi inte tyckte att frågan var av
            den digniteten att vi skulle göra det. Men när det väl fanns förslag
            framme biträdde vi dem.
          </note>
          <note>
            Varför tyckte vi då att frågan inte var så stor? Jo, därför att
            investerarskyddet, med den kontroll som vi har över de finansiella
            företagen, näppeligen kommer att utlösas. Det är ett påbud som
            vi har fått för att vi skall ha en lagstiftning som överensstämmer
            med lagstiftningen i EU i övrigt. Jag tror att frågan annars aldrig
            hade kunnat komma upp i riksdagen.
          </note>
          <note type="speaker">
            Anf. 88 PER ROSENGREN (v):
          </note>
          <note>
            Fru talman! Regelverket skall förändras och förenklas, och Per-Olof
            Svensson nämnde tre villkor:
          </note>
          <note>
            enkelhet, jobbskapande och rättvisa. Han klumpade ihop alla reservationer
            och dömde ut dem därför att de inte stämde överens. Vad är det
            för rättvisa för de enskilda företagarna att man skiljer ut ett
            företag vars aktier till icke obetydlig del ägs av utomstående?
          </note>
          <note>
            Varför skall detta företag behandlas på ett sätt och det andra
            företaget på ett annat sätt?
          </note>
          <note>
            Redan konstruktionen av lättnadsreglerna är helt grotesk. Varför
            undantar ni de tio första basbeloppen i de här reglerna? Är det
            rättvist att inte tillåta denna lättnad i de allra minsta företagen?
          </note>
          <note>
            Vidare hoppas jag att det var en freudiansk felsägning när Per-Olof
            Svensson anförde att det finns förslag till stoppregler. Jag hoppas
            att det gäller slopande av förslag till stoppregler. Annars blir
            jag lite orolig.
          </note>
          <note>
            Skulle den här förändringen dessutom vara jobbskapande? Det står
            att det skall kunna bli en viss förenkling, men hur många jobb
            kommer att skapas här?
          </note>
          <note>
            Vad gäller enkelheten tror jag att förslaget faller totalt på
            alla de tre punkter som Per-Olof Svensson nämnde. Förklara för
            mig varför det är rättvist att skilja de två olika företagarna
            åt med avseende på utomståendes aktieinnehav! Förklara dessutom
            varför ni inte tillåter alla att undanta de första tio basbeloppen!
          </note>
          <note type="speaker">
            Anf. 89 PER-OLOF SVENSSON (s):
          </note>
          <note>
            Fru talman! Jag vet inte om jag gjorde en felsägning när det
            gäller stoppreglerna. Jag sade att det pågår diskussioner angående
            stoppreglerna. Diskussionerna handlar om slopande av stoppregler
            eller om behandling av dem på något annat sätt.
          </note>
          <note>
            Företrädare för Vänsterpartiet har i ett antal anföranden sagt
            att de kräver enkelhet och rättvisa, som eventuellt kan skapa
            jobb. Man har sagt att enkelheten består i att reglerna förändras
            så att de blir förståeliga för den berörde. De skall exempelvis
            ge företagare tillgång ett kapital som gör att de kan investera
            i sitt företag.
          </note>
          <note>
            Vi i utskottsmajoriteten anser att förslaget ger den möjligheten.
            Vänsterpartiet har en annan tolkning av konsekvenserna, och det
            är en uppfattning som
          </note>
          <note>
            Vänsterpartiet naturligtvis må få ha. De slutsatser som vi kommer
            fram till och de som Vänsterpartiet kommer fram till går dock
            inte att förena.
          </note>
          <note type="speaker">
            Anf. 90 PER ROSENGREN (v):
          </note>
          <note>
            Fru talman! När jag är ute och talar med revisorer som skall
            hjälpa de här småföretagen får jag höra att det första som vi
            bör sopa undan är reglerna för det lönebaserade utrymmet. Dessa
            regler är helt groteska för småföretagarna. Medan revisorerna
            säger detta pratar ni om enkelhet i systement. Det är allmänt
            omvittnat att dessa regler är oerhört svåra och leder till oerhört
            stora problem.
          </note>
          <note>
            Vi har dessutom också tagit upp rättviseaspekten.
          </note>
          <note>
            Vad är det för rättvisa i att behandla företagare på så olika
            sätt? Varför skall den ene behöva iaktta 3:12-
          </note>
          <note>
            reglerna, medan den andre inte skall behöva göra det?
          </note>
          <note>
            Är det rättvisa, och är det jobbskapande? Varför tar man inte
            ett helhetsgrepp på 3:12-reglerna?
          </note>
          <note>
            På s. 167 i vårpropositionen, som avlämnats här i dag, står det:
            "Enligt regeringens mening bör därför
          </note>
          <note>
            3:12-reglerna och de regler som gäller för generationsskiften
            ses över." Varför ser man inte över allting som gäller 3:12-reglerna
            på en gång utan duttar ut behandlingen på det här sättet och skapar
            problem?
          </note>
          <note>
            Varför kan man inte definiera vad som är ett arbetande riskkapital
            och med detta som utgångspunkt skapa ett enkelbeskattat utrymme?
            Varför skall man använda ett löneunderlag för beräkningen härav?
          </note>
          <note>
            Detta löneunderlag har, som jag sade i mitt anförande, tillkommit
            bara därför att man hade en miljard extra att spendera. För att
            lösa detta skapade man ett lönebaserat utrymme som inte har det
            minsta med riskkapital eller arbetande kapital att göra. Man skulle
            bara få fram ett belopp. Jag tycker att man då har missat poängen
            med skattepolitiken.
          </note>
          <note type="speaker">
            Anf. 91 PER-OLOF SVENSSON (s):
          </note>
          <note>
            Fru talman! När Per Rosengren är ute för att tala om företagarnas
            problem träffar han revisorerna. När jag är ute för att få uppgifter
            om företagarnas problem träffar jag företagarna, och de pratar
            om helt andra saker. De säger: Se till att reglerna förändras
            så att vi på något sätt får tillgång till kapital för att kunna
            utöka vår verksamhet!
          </note>
          <note>
            Naturligtvis kan man vänta på en långt större utredning, som
            tar upp allting, en utredning som tar hänsyn till allting och
            som lägger fram förslag om allting, exempelvis om 3:12-reglerna.
            Men om man bara avvaktar, blir ingenting gjort. Utskottsmajoriteten
            anser att att förslaget i det här fallet är bra för företagarna
            och har därför enats om sin skrivning i betänkandet.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            KU22 Tryck- och yttrandefrihetsfrågor
          </note>
          <note>
            Mom. 2 (hets mot homosexuella)
          </note>
          <note>
            1. utskottet
          </note>
          <note>
            2. res. 1 (v, c, fp, mp)
          </note>
          <note>
            Votering:
          </note>
          <note>
            210 för utskottet
          </note>
          <note>
            78 för res. 1
          </note>
          <note>
            61 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 67 m, 35 kd
          </note>
          <note>
            För res. 1: 37 v, 13 c, 15 fp, 13 mp
          </note>
          <note>
            Frånvarande: 23 s, 15 m, 6 v, 7 kd, 5 c, 2 fp, 3 mp
          </note>
          <note>
            Mom. 3 (åtgärder mot våldsskildringar m.m.)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Votering:
          </note>
          <note>
            271 för utskottet
          </note>
          <note>
            14 för res. 2
          </note>
          <note>
            2 avstod
          </note>
          <note>
            62 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 67 m, 36 v, 34 kd, 13 c, 14 fp
          </note>
          <note>
            För res. 2: 1 kd, 13 mp
          </note>
          <note>
            Avstod: 1 v, 1 fp
          </note>
          <note>
            Frånvarande: 24 s, 15 m, 6 v, 7 kd, 5 c, 2 fp, 3 mp
          </note>
          <note>
            Mom. 5 (jurysystemet)
          </note>
          <note>
            1. utskottet
          </note>
          <note>
            2. res. 4 (m, kd)
          </note>
          <note>
            Votering:
          </note>
          <note>
            171 för utskottet
          </note>
          <note>
            101 för res. 4
          </note>
          <note>
            15 avstod
          </note>
          <note>
            62 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 37 v, 1 kd, 13 c, 13 mp
          </note>
          <note>
            För res. 4: 67 m, 34 kd
          </note>
          <note>
            Avstod: 15 fp
          </note>
          <note>
            Frånvarande: 24 s, 15 m, 6 v, 7 kd, 5 c, 2 fp, 3 mp
          </note>
          <note>
            Mom. 6 (tobaksreklam)
          </note>
          <note>
            1. utskottet
          </note>
          <note>
            2. res. 6 (mp)
          </note>
          <note>
            Votering:
          </note>
          <note>
            274 för utskottet
          </note>
          <note>
            14 för res. 6
          </note>
          <note>
            61 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 67 m, 36 v, 35 kd, 13 c, 15 fp
          </note>
          <note>
            För res. 6: 1 v, 13 mp
          </note>
          <note>
            Frånvarande: 23 s, 15 m, 6 v, 7 kd, 5 c, 2 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SkU14 Riksdagens revisorers förslag angående resursförstärkning
            till skattemyndigheternas kontrollverksamhet
          </note>
          <note>
            Kammaren biföll utskottets hemställan.
          </note>
          <note>
            SkU15 Skattefrågor och investerarskydd
          </note>
          <note>
            Mom. 1 (skatteregler för ersättning från investerarskydd, m.m.)
          </note>
          <note>
            1. utskottet
          </note>
          <note>
            2. res. 1 (kd, m, fp)
          </note>
          <note>
            Votering:
          </note>
          <note>
            169 för utskottet
          </note>
          <note>
            117 för res. 1
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 106 s, 37 v, 13 c, 13 mp
          </note>
          <note>
            För res. 1: 67 m, 35 kd, 15 fp
          </note>
          <note>
            Frånvarande: 25 s, 15 m, 6 v, 7 kd, 5 c, 2 fp, 3 mp
          </note>
          <note>
            Mom. 2 (lättnad i beskattningen av utdelning)
          </note>
          <note>
            1. utskottet
          </note>
          <note>
            2. res. 3 i motsvarande del (v)
          </note>
          <note>
            Votering:
          </note>
          <note>
            145 för utskottet
          </note>
          <note>
            37 för res. 3
          </note>
          <note>
            106 avstod
          </note>
          <note>
            61 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 1 m, 12 c, 11 fp, 13 mp
          </note>
          <note>
            För res. 3: 37 v
          </note>
          <note>
            Avstod: 66 m, 35 kd, 1 c, 4 fp
          </note>
          <note>
            Frånvarande: 23 s, 15 m, 6 v, 7 kd, 5 c, 2 fp, 3 mp
          </note>
          <note>
            Mom. 3
          </note>
          <note>
            Kammaren biföll utskottets hemställan.
          </note>
          <note>
            6 § Beslut om utskottsbetänkanden som slutdebatterats den 26
            mars
          </note>
          <note>
            SoU7 Äldrepolitik
          </note>
          <note>
            Mom. 1 (attityder till äldre)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 (kd)
          </note>
          <note>
            Förberedande votering:
          </note>
          <note>
            67 för res. 1
          </note>
          <note>
            35 för res. 2
          </note>
          <note>
            186 avstod
          </note>
          <note>
            61 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            186 för utskottet
          </note>
          <note>
            67 för res. 1
          </note>
          <note>
            35 avstod
          </note>
          <note>
            61 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 37 v, 13 c, 15 fp, 13 mp
          </note>
          <note>
            För res. 1: 67 m
          </note>
          <note>
            Avstod: 35 kd
          </note>
          <note>
            Frånvarande: 23 s, 15 m, 6 v, 7 kd, 5 c, 2 fp, 3 mp
          </note>
          <note>
            Mom. 2 (valfrihet m.m.)
          </note>
          <note>
            1. utskottet
          </note>
          <note>
            2. res. 4 (v)
          </note>
          <note>
            3. res. 5 (c)
          </note>
          <note>
            Förberedande votering:
          </note>
          <note>
            40 för res. 4
          </note>
          <note>
            13 för res. 5
          </note>
          <note>
            235 avstod
          </note>
          <note>
            61 frånvarande
          </note>
          <note>
            Kammaren biträdde res. 4.
          </note>
          <note>
            Huvudvotering:
          </note>
          <note>
            156 för utskottet
          </note>
          <note>
            37 för res. 4
          </note>
          <note>
            95 avstod
          </note>
          <note>
            61 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 35 kd, 13 mp
          </note>
          <note>
            För res. 4: 37 v
          </note>
          <note>
            Avstod: 67 m, 13 c, 15 fp
          </note>
          <note>
            Frånvarande: 23 s, 15 m, 6 v, 7 kd, 5 c, 2 fp, 3 mp
          </note>
          <note>
            Mom. 7 (samverkan mellan kommun och landsting)
          </note>
          <note>
            1. utskottet
          </note>
          <note>
            2. res. 13 (v, mp)
          </note>
          <note>
            Votering:
          </note>
          <note>
            224 för utskottet
          </note>
          <note>
            50 för res. 13
          </note>
          <note>
            14 avstod
          </note>
          <note>
            61 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 67 m, 35 kd, 14 fp
          </note>
          <note>
            För res. 13: 37 v, 13 mp
          </note>
          <note>
            Avstod: 13 c, 1 fp
          </note>
          <note>
            Frånvarande: 23 s, 15 m, 6 v, 7 kd, 5 c, 2 fp, 3 mp
          </note>
          <note>
            Mom. 11 (anhörigvård)
          </note>
          <note>
            1. utskottet
          </note>
          <note>
            2. res. 20 (kd, c, fp)
          </note>
          <note>
            Votering:
          </note>
          <note>
            225 för utskottet
          </note>
          <note>
            63 för res. 20
          </note>
          <note>
            61 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 67 m, 37 v, 13 mp
          </note>
          <note>
            För res. 20: 35 kd, 13 c, 15 fp
          </note>
          <note>
            Frånvarande: 23 s, 15 m, 6 v, 7 kd, 5 c, 2 fp, 3 mp
          </note>
          <note>
            Mom. 14 (könsperspektiv i äldreforskningen)
          </note>
          <note>
            1. utskottet
          </note>
          <note>
            2. res. 23 (m, c)
          </note>
          <note>
            Votering:
          </note>
          <note>
            206 för utskottet
          </note>
          <note>
            80 för res. 23
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 37 v, 34 kd, 15 fp, 13 mp
          </note>
          <note>
            För res. 23: 66 m, 1 kd, 13 c
          </note>
          <note>
            Frånvarande: 24 s, 16 m, 6 v, 7 kd, 5 c, 2 fp, 3 mp
          </note>
          <note>
            Mom. 18 (äldreminister och äldreombudsman)
          </note>
          <note>
            1. utskottet
          </note>
          <note>
            2. res. 30 (kd)
          </note>
          <note>
            Votering:
          </note>
          <note>
            253 för utskottet
          </note>
          <note>
            34 för res. 30
          </note>
          <note>
            1 avstod
          </note>
          <note>
            61 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 67 m, 37 v, 13 c, 15 fp, 13 mp
          </note>
          <note>
            För res. 30: 34 kd
          </note>
          <note>
            Avstod: 1 kd
          </note>
          <note>
            Frånvarande: 23 s, 15 m, 6 v, 7 kd, 5 c, 2 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU8 Folkhälsofrågor m.m.
          </note>
          <note>
            Mom. 1 (folkhälsoarbetets inriktning)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            3. res. 2 (kd)
          </note>
          <note>
            Förberedande votering:
          </note>
          <note>
            38 för res. 1
          </note>
          <note>
            35 för res. 2
          </note>
          <note>
            214 avstod
          </note>
          <note>
            62 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            201 för utskottet
          </note>
          <note>
            37 för res. 1
          </note>
          <note>
            49 avstod
          </note>
          <note>
            62 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 67 m, 13 c, 14 fp
          </note>
          <note>
            För res. 1: 37 v
          </note>
          <note>
            Avstod: 1 s, 35 kd, 13 mp
          </note>
          <note>
            Frånvarande: 23 s, 15 m, 6 v, 7 kd, 5 c, 3 fp, 3 mp
          </note>
          <note>
            Mom. 2 (folkhälsoforskning)
          </note>
          <note>
            1. utskottet
          </note>
          <note>
            2. res. 5 (c)
          </note>
          <note>
            Votering:
          </note>
          <note>
            223 för utskottet
          </note>
          <note>
            13 för res. 5
          </note>
          <note>
            51 avstod
          </note>
          <note>
            62 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 67 m, 37 v, 2 kd, 2 fp, 7 mp
          </note>
          <note>
            För res. 5: 13 c
          </note>
          <note>
            Avstod: 33 kd, 12 fp, 6 mp
          </note>
          <note>
            Frånvarande: 23 s, 15 m, 6 v, 7 kd, 5 c, 3 fp, 3 mp
          </note>
          <note>
            Karl-Göran Biörsmark (fp) anmälde att han avsett att avstå från
            att rösta men markerats ha röstat ja.
          </note>
          <note>
            Mom. 4 (självmordsprevention)
          </note>
          <note>
            1. utskottet
          </note>
          <note>
            2. res. 8 (v, kd, mp)
          </note>
          <note>
            Votering:
          </note>
          <note>
            179 för utskottet
          </note>
          <note>
            85 för res. 8
          </note>
          <note>
            22 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 58 m, 13 c
          </note>
          <note>
            För res. 8: 37 v, 35 kd, 13 mp
          </note>
          <note>
            Avstod: 8 m, 14 fp
          </note>
          <note>
            Frånvarande: 23 s, 16 m, 6 v, 7 kd, 5 c, 3 fp, 3 mp
          </note>
          <note>
            Mom. 11 (rökfria miljöer)
          </note>
          <note>
            1. utskottet
          </note>
          <note>
            2. res. 19 (mp)
          </note>
          <note>
            Votering:
          </note>
          <note>
            225 för utskottet
          </note>
          <note>
            13 för res. 19
          </note>
          <note>
            48 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 67 m, 37 v, 13 c
          </note>
          <note>
            För res. 19: 13 mp
          </note>
          <note>
            Avstod: 34 kd, 14 fp
          </note>
          <note>
            Frånvarande: 23 s, 15 m, 6 v, 8 kd, 5 c, 3 fp, 3 mp
          </note>
          <note>
            Mom. 12 (rökavvänjning)
          </note>
          <note>
            1. utskottet
          </note>
          <note>
            2. res. 20 (v, c, fp, mp)
          </note>
          <note>
            Votering:
          </note>
          <note>
            200 för utskottet
          </note>
          <note>
            78 för res. 20
          </note>
          <note>
            4 avstod
          </note>
          <note>
            67 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 60 m, 33 kd
          </note>
          <note>
            För res. 20: 1 m, 37 v, 1 kd, 13 c, 14 fp, 12 mp
          </note>
          <note>
            Avstod: 1 s, 3 m
          </note>
          <note>
            Frånvarande: 23 s, 18 m, 6 v, 8 kd, 5 c, 3 fp, 4 mp
          </note>
          <note>
            Anna Lilliehöök (m) anmälde att hon avsett att rösta ja men markerats
            ha avstått från att rösta.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU9 Socialtjänstfrågor
          </note>
          <note>
            Mom. 1 (allmänna utgångspunkter för socialtjänsten, m.m.)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            219 för utskottet
          </note>
          <note>
            66 för res. 1
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 37 v, 35 kd, 13 c, 14 fp, 12 mp
          </note>
          <note>
            För res. 1: 66 m
          </note>
          <note>
            Frånvarande: 23 s, 16 m, 6 v, 7 kd, 5 c, 3 fp, 4 mp
          </note>
          <note>
            Mom. 5 (omfattningen av försörjningsstödet)
          </note>
          <note>
            1. utskottet
          </note>
          <note>
            2. res. 4 (v, mp)
          </note>
          <note>
            Votering:
          </note>
          <note>
            237 för utskottet
          </note>
          <note>
            49 för res. 4
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 67 m, 35 kd, 13 c, 14 fp
          </note>
          <note>
            För res. 4: 37 v, 12 mp
          </note>
          <note>
            Frånvarande: 23 s, 15 m, 6 v, 7 kd, 5 c, 3 fp, 4 mp
          </note>
          <note>
            Mom. 8 (villkor för försörjningsstöd)
          </note>
          <note>
            1. utskottet
          </note>
          <note>
            2. res. 8 (v, mp)
          </note>
          <note>
            3. res. 9 (c)
          </note>
          <note>
            Förberedande votering:
          </note>
          <note>
            49 för res. 8
          </note>
          <note>
            13 för res. 9
          </note>
          <note>
            223 avstod
          </note>
          <note>
            64 frånvarande
          </note>
          <note>
            Kammaren biträdde res. 8.
          </note>
          <note>
            Huvudvotering:
          </note>
          <note>
            156 för utskottet
          </note>
          <note>
            49 för res. 8
          </note>
          <note>
            81 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 35 kd, 13 fp
          </note>
          <note>
            För res. 8: 37 v, 12 mp
          </note>
          <note>
            Avstod: 67 m, 13 c, 1 fp
          </note>
          <note>
            Frånvarande: 23 s, 15 m, 6 v, 7 kd, 5 c, 3 fp, 4 mp
          </note>
          <note>
            Mom. 9 (barnfamiljernas ekonomiska situation)
          </note>
          <note>
            1. utskottet
          </note>
          <note>
            2. res. 11 (kd)
          </note>
          <note>
            Votering:
          </note>
          <note>
            224 för utskottet
          </note>
          <note>
            34 för res. 11
          </note>
          <note>
            28 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 66 m, 20 v, 1 kd, 13 c, 14 fp, 2
          </note>
          <note>
            mp
          </note>
          <note>
            För res. 11: 34 kd
          </note>
          <note>
            Avstod: 1 m, 17 v, 10 mp
          </note>
          <note>
            Frånvarande: 23 s, 15 m, 6 v, 7 kd, 5 c, 3 fp, 4 mp
          </note>
          <note>
            Lars Bäckström (v) anmälde att han avsett att avstå från att
            rösta men markerats ha röstat ja.
          </note>
          <note>
            Mom. 12 (annat bistånd)
          </note>
          <note>
            1. utskottet
          </note>
          <note>
            2. res. 13 (m, kd, fp)
          </note>
          <note>
            3. res. 14 (v, mp)
          </note>
          <note>
            Förberedande votering:
          </note>
          <note>
            112 för res. 13
          </note>
          <note>
            50 för res. 14
          </note>
          <note>
            124 avstod
          </note>
          <note>
            63 frånvarande
          </note>
          <note>
            Kammaren biträdde res. 13.
          </note>
          <note>
            Huvudvotering:
          </note>
          <note>
            129 för utskottet
          </note>
          <note>
            128 för res. 13
          </note>
          <note>
            29 avstod
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 108 s, 8 v, 13 c
          </note>
          <note>
            För res. 13: 67 m, 35 kd, 14 fp, 12 mp
          </note>
          <note>
            Avstod: 29 v
          </note>
          <note>
            Frånvarande: 23 s, 15 m, 6 v, 7 kd, 5 c, 3 fp, 4 mp
          </note>
          <note>
            Lars Bäckström (v) anmälde att han avsett att rösta ja men markerats
            ha avstått från att rösta.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Beslut om samlad votering
          </note>
          <note>
            På förslag av andre vice talmannen medgav kammaren att återstående
            ärenden på dagens föredragningslista fick avgöras i ett sammanhang
            efter avslutad debatt.
          </note>
          <note>
            7 § Ändringar i brottsskadelagen
          </note>
          <note>
            Föredrogs
          </note>
          <note>
            Justitieutskottets betänkande 1998/99:JuU20
          </note>
          <note>
            Ändringar i brottsskadelagen (prop. 1998/99:41)
          </note>
          <note type="speaker">
            Anf. 92 ANITA SIDÉN (m):
          </note>
          <note>
            Fru talman! Rätten att få uppleva trygghet till både person och
            egendom utgör ett grundläggande psykologiskt behov hos alla människor.
            Ett tryggare samhälle uppnås bl.a. genom ett effektivt brottsförebyggande
            och brottsbeivrande arbete. Det är viktigt att vi tillförsäkrar
            våra medborgare rättstrygghet och rättssäkerhet. Varje människa
            som är i stånd att ansvara för sina handlingar och beslut har
            både skyldigheter och rättigheter. Detta innebär bl.a. att vi
            alla själva har ett ansvar för aktsamhet om vår egen och andras
            egendom. Aktsamhet är dessutom en viktig skadeskyddande faktor.
            Alla kan dock drabbas av brott, och inget brottsoffer går opåverkad
            ur sin situation.
          </note>
          <note>
            Vi moderater är i huvudsak positiva till Brottsofferutredningens
            betänkande och förslag för att stärka brottsoffrens ställning.
            Vi moderater har dessutom i ett flertal motioner lämnat förslag
            och pekat på åtgärder som ytterligare kan främja brottsoffrens
            rättigheter, som kan främja deras behov och kan ta ställning för
            deras intressen.
          </note>
          <note>
            Enligt brottsskadelagen har den som utsatts för brott under vissa
            förutsättningar rätt till ersättning av staten för skador som
            uppkommit till följd av brott.
          </note>
          <note>
            Offer för ekonomisk brottslighet har mycket svårt att få ersättning
            för den skada som de åsamkats. Ersättningsanspråken skall här
            riktas mot brottslingen i första hand. Brottslingen har i många
            fall gömt undan sina tillgångar, vilket gör det oerhört svårt
            att erhålla ersättning från honom eller henne även om domstolen
            utdömt skadestånd.
          </note>
          <note>
            Brottskadeersättning utgör ju ett kompletterande skydd och skall
            ge skydd endast då andra möjligheter ej står till buds. Det åligger
            brottsoffret att göra anmälan till åklagare eller polis eller
            förklara varför så ej gjorts. Ansökan skall prövas. Stränga krav
            skall naturligtvis ställas på aktsamhet. Utgångspunkten är ju
            dessutom gällande rätt.
          </note>
          <note>
            Fru talman! I dag utgår ersättning endast i undantagsfall till
            offer för ekonomisk brottslighet. Det är alltså svårt att få ersättning
            för den skada som brottsoffret utsatts för. Det är oerhört viktigt
            att brottsoffret får ersättning när möjligheterna att försörja
            sig och familjen allvarligt har äventyrats eller när ersättning
            annars framstår som särskilt angelägen.
          </note>
          <note>
            Men var finns rättssäkerheten för de övriga drabbade?
          </note>
          <note>
            Svårigheterna för brottsoffret när det gäller ekonomisk brottslighet
            kan ytterligare kompliceras om gärningsmannen sitter i fängelse.
            Under den tiden kan inte utmätning göras. Om gärningsmannen dessutom
            utvisats ur vårt land saknar kronofogden möjligheter att verkställa
            utmätningar. Var finns nu rättssäkerheten för brottsoffret?
          </note>
          <note>
            Har brottsoffret tur i oturen, kan visserligen den stat till
            vilken brottslingen utvisats erkänna verkställighet av domen,
            men annars är samtliga möjligheter att få ersättning för skadan
            uttömda.
          </note>
          <note>
            Upprättelseprocessen, dvs. då vi visar på hur det goda i samhället
            hanterar de kriminella krafterna, stärker brottsoffret. Ett kriminellt
            övergrepp är ett nederlag för rättssamhället. Brottsoffer måste
            hållas skadeslösa så långt som möjligt. Som politiker har vi det
            yttersta ansvaret för att garantera den enskilda medborgaren rätt
            till trygghet till person och egendom.
          </note>
          <note>
            Fru talman! Hela utskottet anser, liksom vi reservanter från
            Moderaterna och Folkpartiet, att det är angeläget att brottsoffer
            kan få ersättning för sina skador. Vi moderater låter ord gå till
            handling genom att på nytt lyfta fram brottsoffren - även när
            det gäller dem som utsatts för ekonomisk brottslighet. Vår uppfattning
            är att offer för ekonomisk brottslighet bör få förbättrad möjlighet
            till ersättning, och därför yrkar vi bifall till m- och fp-reservationen
            4 under mom. 6 i betänkandet Ändringar i brottsskadelagen.
          </note>
          <note type="speaker">
            Anf. 93 RAGNWI MARCELIND (kd):
          </note>
          <note>
            Fru talman! Inledningsvis vill jag yrka bifall till reservation
            1 under mom. 2.
          </note>
          <note>
            Det statliga stödet till brottsoffer är främst koncentrerat till
            Brottsoffermyndigheten, vars övergripande mål och uppgift är att
            främja brottsoffrens rättigheter samt bevaka deras behov och intressen.
          </note>
          <note>
            Myndigheten prövar ärenden om brottsskadeersättning och bidrag
            från Brottsofferfonden. Enligt budgetpropositionen för 1999 har
            myndigheten "en central funktion när det gäller stöd till dem
            som drabbas av brott. Effektivitet, snabbhet och hög kvalitet
            vid handläggningen av brottsskadeärendena är nödvändigt för att
            garantera det enskilda brottsoffrets rätt till ersättning och
            behov av trygghet och stöd."
          </note>
          <note>
            Regeringen föreslår i den här propositionen en rad ändringar
            i brottsskadelagen, och jag skall kortfattat redogöra för hur
            några av dessa förslag enligt kristdemokraterna leder till försämringar
            för brottsoffren.
          </note>
          <note>
            I propositionen föreslås nya jämkningsregler. Det innebär att
            kravet tas bort att det skall finnas särskilda skäl för att brottsskadeersättningen
            skall kunna jämkas när den skadelidande uppsåtligen eller av oaktsamhet
            ökat skaderisken. I stället införs en regel om allmän skälighetsbedömning.
            Konsekvenserna av ändringen blir att jämkning av personskada kommer
            att ske i något större utsträckning än enligt nuvarande praxis,
            dvs. färre brottsoffer än i dag får i framtiden rätt till brottsskadeersättning.
          </note>
          <note>
            Samhällets syn på kvinnor är i dag i förändring.
          </note>
          <note>
            Det finns en utbredd uppfattning att kvinnor provocerar män till
            att utsätta dem för vålds- och sexualbrott.
          </note>
          <note>
            Kvinnan anses snarare vara anstiftare än ett offer. Att uppfattningen
            har gett konsekvenser har vi alla via medierna blivit väl bekanta
            med.
          </note>
          <note>
            Därför anser vi att förslaget till utökade jämkningsregler för
            med sig en stor risk och kan drabba just utsatta kvinnor särskilt
            hårt. Denna farhåga tas också upp av Riksorganisationen för kvinnojourer
            i
          </note>
          <note>
            Sverige, ROKS. Regeringen bemöter ROKS synpunkter och menar att
            "det aldrig lär kunna anses skäligt att jämkning sker vid sexualbrott"
            och att "i sådana fall när män utsätter kvinnor för allvarliga
            våldsbrott lär det knappast heller kunna anses skäligt att jämka
            ersättningen".
          </note>
          <note>
            Med hänvisning till att det är denna text som
          </note>
          <note>
            Brottsoffermyndigheten skall använda som stöd i en allmän skälighetsbedömning,
            anser vi kristdemokrater inte att den föreslagna förändringen
            av jämkningsreglerna känns betryggande - framför allt för kvinnliga
            offer.
          </note>
          <note>
            Vi menar att det är viktigt att kvinnor som utsätts för sexual-
            och våldsbrott får nödvändigt stöd av samhället. De regler som
            gäller i dag, dvs. att det skall finnas särskilda skäl för att
            brottsskadeersättning skall kunna jämkas när den skadelidande
            uppsåtligen eller av oaktsamhet ökat skaderisken, utgör en garanti
            för att jämkning sker restriktivt i dessa fall. Kristdemokraterna
            anser att rättssäkerheten riskerar att bli lidande om reglerna
            för jämkning utgår från en allmän skälighetsbedömning. Den av
            regeringen valda jämkningsregeln är därför olämplig.
          </note>
          <note>
            Enligt förslaget i propositionen skall Brottsoffermyndigheten
            vara skyldig att ändra ett beslut även om det inte är uppenbart
            oriktigt och även om det inte kan göras snabbt och enkelt. Ett
            beslut som fattats av en tjänsteman skall omprövas av Brottsoffermyndighetens
            nämnd om sökanden begär det.
          </note>
          <note>
            Kristdemokraterna tillstyrker förslaget, men vill samtidigt påpeka
            att det är angeläget att Brottsoffermyndigheten får tillräckliga
            resurser för att klara sin uppgift. Vi kristdemokrater menar också
            att en snabb uppföljning måste ske av arbetssituationen och ärendebalansens
            utveckling på myndigheten efter det att den föreslagna lagändringen
            trätt i kraft.
          </note>
          <note>
            Ytterligare behandlar propositionen ansökningstiden, dvs. ventilregeln.
            Huvudregeln är att ansökan skall göras inom två år från det att
            förfarandet hos polis, åklagare och domstol har avslutats. När
            förundersökning inte har inletts skall ansökan göras två år från
            det att brottet begicks. Vi kristdemokrater är, med anledning
            av förslaget, angelägna om att påpeka vikten av att barn som har
            utsatts för övergrepp skall ha möjlighet att få stöd även om det
            har gått flera år från det att övergreppet skett fram till anmälan.
            Regeringen gör den bedömningen att de barn som utsätts för sexuella
            övergrepp även i fortsättningen bör kunna få brottsskadeersättning.
            Här vill vi kristdemokrater med kraft understryka att det aldrig
            får finnas någon som helst tvekan om att så också blir fallet.
          </note>
          <note>
            När det gäller brottsskadelagen och brottsskador som uppkommit
            i arbetet vill regeringen avvakta utvecklingen beträffande kollektiva
            och privata försäkringar. Därmed undantar man inte dessa från
            brottsskadelagens tillämpningsområde, "tills vidare", som sägs
            i propositionstexten. Men om någon frivillig lösning inte kommer
            till stånd ämnar regeringen åter ta upp frågan om lagstiftning
            för att undanta arbetsskador.
          </note>
          <note>
            Kristdemokraterna är mycket tveksamma till detta resonemang.
            Brottsskador som uppkommit i arbetet bör, med hänsyn till den
            svåra situation arbetstagare kan försättas i, även i framtiden
            ligga inom brottsskadelagens tillämpningsområde. Alla arbetstagare
            skall, oavsett företagets eller organisationens storlek och ekonomiska
            förutsättningar, ha rätt till ersättning för brottsskador som
            uppkommit i arbetet.
          </note>
          <note>
            Fru talman! Kristdemokraterna står bakom sina reservationer och
            sitt särskilda yttrande men yrkar bifall till reservation 1.
          </note>
          <note type="speaker">
            Anf. 94 MÄRTA JOHANSSON (s):
          </note>
          <note>
            Fru talman! Första gången vi i Sverige avsatte medel i statsbudgeten
            i ett särskilt anslag för brottsoffer var 1948. Sedan dess har
            vid olika tillfällen förändringar och förbättringar skett, och
            i dag tar vi ytterligare ett steg framåt. Det är föranlett av
            en departementspromemoria från Justitiedepartementet som har remissbehandlats.
            De förslag som vi i dag skall ta ställning till grundar sig på
            promemorian och på remissbehandlingen.
          </note>
          <note>
            Enligt brottsskadelagen har den som utsatts för brott möjlighet
            att under vissa förutsättningar få ersättning från staten. Brottsskadeersättningen
            utgör ett kompletterande skydd och ges först när det bedöms omöjligt
            att erhålla ersättning från försäkringar eller skadestånd från
            den skadevållande. Det är Brottsoffermyndigheten som fattar besluten.
            Myndighetens beslut kan inte överklagas, men den sökande kan väl
            begära omprövning av ärendet. Den möjligheten utnyttjades under
            1998 i 163 ärenden av de 5 083
          </note>
          <note>
            ärenden som avgjordes. Endast 14 av dessa resulterade i att myndigheten
            ändrade sitt beslut.
          </note>
          <note>
            I propositionen föreslås en utvidgning av möjligheterna till
            jämkning av brottsskadeersättning där den skadelidande genom sitt
            uppträdande i samband med brottet eller på annat, liknande sätt
            uppsåtligen eller av oaktsamhet ökat skaderisken. Brottsoffermyndigheten
            och dess företrädare Brottsskadenämnden har tillämpat jämkning
            i mycket begränsad omfattning.
          </note>
          <note>
            Regeringen anser, vilket utskottets majoritet instämmer i, att
            de kriminalpolitiska aspekterna har kommit alltför mycket i bakgrunden
            och föreslår att kravet tas bort på att det skall finnas särskilda
            skäl till att brottsskadeersättning skall kunna jämkas och att
            det ersätts med en skälighetsbedömning. Det är självklart, Ragnwi
            Marcelind, att dessa jämkningsmöjligheter inte får användas på
            ett sådant sätt att resultatet från social eller humanitär synpunkt
            blir oacceptabelt.
          </note>
          <note>
            Men jag vågar så gott som till hundra procent garantera att Brottsoffermyndigheten
            klarar den bedömningen.
          </note>
          <note>
            Kd yrkar avslag på jämkningsförslaget med hänvisning till att
            bl.a. ROKS är kritisk i sitt remissyttrande därför att detta skulle
            kunna drabba kvinnor hårt. I propositionen och utskottsbetänkandet
            anförs att det aldrig skall vara möjligt enligt allmän skälighetsbedömning
            att jämka ersättningen vid sexualbrott.
          </note>
          <note>
            Inte heller när män utsätter kvinnor för allvarliga våldsbrott
            skall det kunna anses skäligt att jämka ersättningen. Utskottet
            föreslår alltså avslag på reservation 1.
          </note>
          <note>
            I brottsskadelagen införs också en regel om att sökande som vill
            ha sitt ärende omprövat skall kunna få det vid muntlig förhandling
            med Brottsoffermyndighetens nämnd, om det inte är uppenbart obehövligt
            att en sådan förhandling hålls. Det är också en nyhet i det här
            förslaget.
          </note>
          <note>
            Enligt regeringens regleringsbrev för år 1999
          </note>
          <note>
            gäller verksamhetsmålet att minst 70 % av inkomna ärenden skall
            kunna handläggas inom tre månader.
          </note>
          <note>
            Ärendeökningen år 1998 för Brottsoffermyndigheten var enligt
            årsberättelsen 8 %, och ärendebalansen ökade något. Det förklaras
            också med att man bytt tio handläggare, eftersom dessa är mycket
            attraktiva på arbetsmarknaden. Det är försäkringsbolag som till
            största delen tar hand om dem, då de betalar bättre löner.
          </note>
          <note>
            Jag talade för en stund sedan med Brottsoffermyndigheten för
            att höra hur dagsläget är, och jag fick veta att de under första
            kvartalet haft en ökning av ärenden med 25 %. Detta förklarades
            av chefen för
          </note>
          <note>
            Brottsoffermyndigheten med att tingsrätterna nu lämnar ut ett
            informationsblad om hur man ansöker om brottsskadeersättning.
            Det innebär också att många människor i vårt land har haft rätt
            till ersättning men inte har vetat hur de skall ansöka. Man är
            från myndighetens sida glad över ökningen, därför att det innebär
            att man kan se till att de människor som är berättigade till ersättning
            får det. Det är också bra att man kommer till rätta med problemet.
            Men myndighetens kapacitet ställs självklart på prov. Man sade
            att man dock hade ökat genomströmningen av ärenden och att man
            inte var så bekymrad för det.
          </note>
          <note>
            Utskottets majoritet utgår från att regeringen noga följer hur
            de föreslagna ändringarna påverkar myndighetens arbetssituation,
            och med de återrapporteringskrav som regeringen har bör det ge
            en god möjlighet till utvärdering.
          </note>
          <note>
            Enligt brottsskadelagen skall en ansökan om brottsskadeersättning
            göras inom två år från det att brottet begicks. Vid särskilda
            skäl har dock myndigheten kunnat pröva en ansökan även om den
            har kommit in för sent. Tioårspreskriptionen har utgjort en yttersta
            gräns. Förslaget som vi i dag antar innebär att den tid inom vilken
            brottsskadeersättning skall sökas förlängs. Denna konstruktion
            innebär också att barn som utsatts för sexuella övergrepp ges
            möjlighet att ansöka om ersättning även om så sker först när barnen
            har blivit äldre. Barnens situation, som
          </note>
          <note>
            Ragnwi Marcelind här givit uttryck för, förstärks alltså väsentligt
            i detta avseende.
          </note>
          <note>
            När det gäller brottsskador som uppkommit i arbetet för regeringen
            i propositionen ett resonemang om att den ersättningen nog borde
            ligga inom de olika försäkringssystemen och inte i brottsskadelagen.
            Men man landar i att brottsskador som har uppkommit i arbetet
            tills vidare inte bör undantas från brottsskadelagens tillämpningsområde.
            Man bör i stället följa utvecklingen med privata och kollektiva
            försäkringar.
          </note>
          <note>
            Utskottet instämmer i detta.
          </note>
          <note>
            I reservation nr 4, som Anita Sidén har talat om, begär moderater
            och folkpartister att regeringen skyndsamt skall återkomma med
            förslag till förbättrade möjligheter att få ersättning för ren
            förmögenhetsskada på grund av brott. Ersättning enligt brottskadelagen
            kan utgå i två fall, dels om det är fråga om s.k. rymlingsskada,
            dels om det är fråga om särskilt ömmande fall.
          </note>
          <note>
            Jag håller med Anita Sidén om att det är en otroligt traumatisk
            upplevelse för den person som utsätts för t.ex. inbrott och kommer
            hem och finner sin lägenhet eller villa tömd. Men utskottet har
            behandlat den här frågan vid olika tillfällen och inte ansett
            att man kan gå så långt i åtagande. Det skulle kunna bli mycket
            dyrt. Frågan är om det är det mest angelägna att satsa resurser
            på.
          </note>
          <note>
            Fru talman! Med det anförda yrkar jag till sist bifall till hemställan
            i utskottets betänkande och avslag på samtliga reservationer.
          </note>
          <note type="speaker">
            Anf. 95 RAGNWI MARCELIND (kd):
          </note>
          <note>
            Fru talman! Märta Johansson talar om de förbättringar som har
            gjorts sedan brottsskadelagen kom till
          </note>
          <note>
            1948. I vår motion hävdar vi att jämkningsregeln kan bli ett
            riskmoment för utsatta kvinnor.
          </note>
          <note>
            Jag vill fråga Märta Johansson om hon delar min uppfattning.
            Vid mål om sexuella övergrepp har kvinnor fördömts på grund av
            att de har varit speciellt klädda osv. För något tag sedan var
            det s.k. jeansmålet aktuellt - det hände inte här i Sverige -
            och fick väldigt stor plats i medierna.
          </note>
          <note>
            I betänkandet står det: Det aldrig lär kunna anses skäligt att
            jämkning sker vid sexualbrott. Där tycker vi att utskottet hade
            kunnat vara mycket mer konkret och tydligt i sin skrivning. Detsamma
            gäller när det står: Det lär knappast heller kunna anses skäligt
            att jämka ersättningen i ett sådant fall.
          </note>
          <note>
            När det gäller ärendebalansen nämnde Märta Johansson regleringsbrevet
            till Brottsoffermyndigheten.
          </note>
          <note>
            Vi vet ju att målet har angetts till minst 70 % av brottsskadeärendena
            med bibehållen kvalitet. Detta skall handläggas inom tre månader.
            1997 hade ärendebalansen visserligen minskat, men man klarade
            ändå inte den ekonomiska delen. Myndigheten bedömde det som att
            det skulle bli en ökning med 5 %.
          </note>
          <note>
            Märta Johansson berättade här att antalet ärenden har ökat med
            minst 25 % under det första kvartalet. Redan med en ökning med
            5 % sade myndigheten att man inte skulle klara av den ekonomiska
            delen.
          </note>
          <note>
            Jag vill då fråga: Anser Märta Johansson att det behövs mer resurser
            för att man skall klara denna ökning av antalet ärenden?
          </note>
          <note type="speaker">
            Anf. 96 MÄRTA JOHANSSON (s):
          </note>
          <note>
            Fru talman! Jag har fullt förtroende, Ragnwi Marcelind, för Brottsoffermyndighetens
            handläggare när det gäller att bedöma om det kan vara skäligt
            med jämkning, och jag har fullt förtroende för deras förmåga att
            inte jämka vid sexualbrott och våld mot kvinnor.
          </note>
          <note>
            Det är klart att ärendebalansen är bekymmersam.
          </note>
          <note>
            En verksamhetsökning med 25 % blir bekymmersam.
          </note>
          <note>
            Men chefen för Brottsoffermyndigheten var ändå försiktigt positiv.
            Han sade att man har ökat ärendegenomströmningen och att man klarade
            det bra. Men det är klart att detta måste hållas under mycket
            noggrann uppsikt. Med de återrapporteringskrav som finns till
            regeringen förutsätter vi i utskottets majoritet att regeringen
            kommer att se till att Brottsoffermyndigheten får den resursförstärkning
            som kan komma att behövas.
          </note>
          <note type="speaker">
            Anf. 97 RAGNWI MARCELIND (kd):
          </note>
          <note>
            Fru talman! Tack, Märta Johansson, för det förtydligandet. Jag
            vet sedan tidigare att Märta Johansson har ett mycket starkt förtroende
            för Brottsoffermyndighetens arbete. Här delar jag Märta Johanssons
            uppfattning.
          </note>
          <note>
            Det är oerhört viktigt att vi som politiker och lagstiftare är
            väldigt tydliga i de skrivningar som
          </note>
          <note>
            Brottsoffermyndigheten skall fatta beslut utifrån. Vi anser att
            regeringen inte har varit tillräckligt tydlig i sin skrivning.
            Med tanke på de erfarenheter som vi har kan detta på sikt drabba
            kvinnor och barn som utsatts för sexuella övergrepp.
          </note>
          <note>
            Gång på gång skriver vi i våra betänkanden att vi utgår ifrån
            att regeringen skall det ena eller det andra.
          </note>
          <note>
            Nu utgår vi ifrån i det här betänkandet att regeringen skall
            följa upp ärendebalansen och situationen för
          </note>
          <note>
            Brottsoffermyndigheten med alltfler ärenden.
          </note>
          <note>
            Utifrån de samtal som vi har haft med bl.a. åklagarmyndigheter
            kan vi konstatera att ärendena ökar. Det kommer in fler anmälningar.
            Det behövs mer resurser. Vi kan inte säga att vi har ett fullt
            förtroende för Brottsoffermyndighetens arbete, som
          </note>
          <note>
            Märta Johansson sade, om myndigheten inte får resurser för att
            kunna leva upp till den kompetens och skicklighet som man där
            besitter. Det saknas alltså resurser, och därför säger vi i motionen
            att vi önskar att arbetet efter omorganisationen skall följas
            upp. Vi utgår ifrån att regeringen skall göra detta. Det är ett
            krav.
          </note>
          <note type="speaker">
            Anf. 98 MÄRTA JOHANSSON (s):
          </note>
          <note>
            Fru talman! Det kommer att följas upp. I och med de återrapporteringskrav
            som myndigheten har blir det en uppföljning, Ragnwi Marcelind.
          </note>
          <note type="speaker">
            Anf. 99 ANITA SIDÉN (m):
          </note>
          <note>
            Fru talman! Vi moderater vill förbättra möjligheterna för den
            som har utsatts för ekonomiskt brott och inte kan få ersättning
            någon annanstans ifrån. Vi vill garantera det enskilda brottsoffrets
            rätt till och behov av trygghet och stöd, men också rätt till
            ersättning.
          </note>
          <note>
            I betänkandet under rubriken Ersättning för ren förmögenhetsskada
            står det: Utskottet anser i likhet med motionärerna att det är
            angeläget att brottsoffer kan få ersättning för sina skador, men
            att det skulle vara statens finanser som avgjorde att vi inte
            nu har möjlighet att satsa på det. Lovar socialdemokraterna att
            ställa upp på vår reservation när ekonomin har vänt och då förbättra
            möjligheterna för den som drabbas av ekonomisk brottslighet så
            att han eller hon kan få hjälp?
          </note>
          <note type="speaker">
            Anf. 100 MÄRTA JOHANSSON (s):
          </note>
          <note>
            Fru talman! Ja, Anita Sidén, om jag vågade lova det, men det
            vågar jag inte. Det är alltid en fråga om prioriteringsresonemang.
            Jag vet att det finns fall där människor har råkat väldigt illa
            ut.
          </note>
          <note type="speaker">
            Anf. 101 ANITA SIDÉN (m):
          </note>
          <note>
            Fru talman! I första hand är det viktigt att man stöder brottsoffret.
            Det är inte fråga om någon obegränsad ersättning. I propositionen
            står det vad som gäller för ersättning i dag. Men det är en grupp
            av människor som är brottsoffer, oavsett vad de har drabbats av.
          </note>
          <note type="speaker">
            Anf. 102 MÄRTA JOHANSSON (s):
          </note>
          <note>
            Fru talman! Ja, det kan vara fråga om besvärliga situationer,
            men jag vågar inte stå här i dag och utlova att vi klarar detta.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 10 §.)
          </note>
          <note>
            8 § Vissa aktiebolagsrättsliga frågor, m.m.
          </note>
          <note>
            Föredrogs
          </note>
          <note>
            Lagutskottets betänkande 1998/99:LU16
          </note>
          <note>
            Vissa aktiebolagsrättsliga frågor, m.m.
          </note>
          <note type="speaker">
            Anf. 103 VIVIANN GERDIN (c):
          </note>
          <note>
            Fru talman! Jag vill med anledning av utskottets behandling av
            en centermotion, L204, börja med att yrka bifall till reservation
            nr 1 i betänkandet.
          </note>
          <note>
            Motionerna rör en ökad demokratisering inom aktiebolagslagen.
            Vi har bl.a. föreslagit att insynen bör öka för de små enskilda
            aktieägarna inom de börsnoterade företagen. Tyvärr har vi inte
            fått gehör för detta.
          </note>
          <note>
            Jag skall inte orda mer om detta, utan jag vill yrka bifall till
            reservation 1. Under övriga moment där det inte finns någon reservation
            instämmer jag i utskottets hemställan.
          </note>
          <note type="speaker">
            Anf. 104 RAIMO PÄRSSINEN (s):
          </note>
          <note>
            Fru talman! Låt mig först yrka bifall till lagutskottets hemställan
            i betänkande nr 16 i dess helhet och avslag på samtliga reservationer.
            I betänkandet tar vi ställning till fem motioner som har väckts
            under den allmänna motionstiden.
          </note>
          <note>
            Först kan vi konstatera att den associationsrättsliga lagstiftningen
            har förnyats och förändrats under den senaste tioårsperioden.
            1990 tillsattes en aktiebolagskommitté med uppdrag att göra en
            översyn av lagen. Uppdraget omfattade två delar.
          </note>
          <note>
            Den första delen var att lägga fram förslag till ändringar med
            anledning av den europeiska integrationen och Sveriges närmande
            till EU.
          </note>
          <note>
            Den andra delen av kommitténs arbete avsåg att överväga frågor
            kring aktiebolagets kapital, finansiella instrument, organisation
            och aktieägarnas minoritetsskydd.
          </note>
          <note>
            Aktiebolagskommitténs slutbetänkande skall avges under detta
            år. Slutmålet är alltså en helt ny aktiebolagslag.
          </note>
          <note>
            Även på det redovisningsrättsliga området har det skett omfattande
            lagändringar under de senare åren.
          </note>
          <note>
            Den nya lagstiftningen, som i huvudsak baseras på
          </note>
          <note>
            EU-direktiv, tillämpas fullt ut fr.o.m. den 1 januari
          </note>
          <note>
            1997.
          </note>
          <note>
            I Regeringskansliet bereds för närvarande frågor om normbildning
            på redovisningsområdet, sanktioner, löpande bokföring och personalekonomisk
            redovisning. Detta arbete berör grundläggande principfrågor om
            ansvaret för utvecklande av normer för företagens redovisning
            men även en anpassning av bokföringsreglerna till utvecklingen
            på IT-området.
          </note>
          <note>
            Vad gäller frågan om redovisning och bokföring av det s.k. humankapitalet
            har Redovisningskommitténs slutbetänkande Översyn av redovisningslagstiftning
            remissbehandlats och bereds för närvarande i
          </note>
          <note>
            Regeringskansliet. Frågan kommer att övervägas i den proposition
            till ny bokföringslag som kommer nu i maj 1999.
          </note>
          <note>
            Fru talman! Man kan med andra ord konstatera att det är mycket
            arbete som är nedlagt på dessa områden, och likaledes sker i dag
            kring dessa väsentliga frågor. Mycket har förändrats och förbättrats,
            och mer är på gång.
          </note>
          <note>
            Sedan vill jag säga några ord om Vivianne Gerdins motion och
            reservationen om beredning av styrelseval. Näringslivets börskommitté
            har utfärdat en rekommendation redan 1994. Sedan 1995 ingår den
            som en bilaga till inregistreringskontraktet vid Stockholms fondbörs.
            Det innebär att den är tvingande för de aktiebolag som är registrerade
            på börsen.
          </note>
          <note>
            Jag kan också anföra att den största skillnaden mellan en förening,
            om vi skall tala om demokrati, och ett aktiebolag är att ett aktiebolag
            är en kapitalassociation där rösträtten är knuten till kapitalinsatsen.
          </note>
          <note>
            Har man en valberedning som inte tar hänsyn till ägar- och inflytandeförhållanden,
            kan man faktiskt ifrågasätta dess värde.
          </note>
          <note>
            Vi bör även tänka på att aktier byter ägare, som bekant. Om en
            bolagsstämma tvingas att utse en valberedning är det inte alls
            säkert att den representerar de aktuella ägarförhållandena vid
            nästkommande bolagsstämma. Om efterlevnaden av näringslivets börskommittés
            rekommendation är god, finns det ingen anledning att tillgripa
            lagstiftning på detta område.
          </note>
          <note>
            Återigen: Bifall till utskottets hemställan i betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 10 §.)
          </note>
          <note>
            9 § Skadeståndsrättsliga frågor
          </note>
          <note>
            Föredrogs
          </note>
          <note>
            Lagutskottets betänkande 1998/99:LU17
          </note>
          <note>
            Skadeståndsrättsliga frågor
          </note>
          <note type="speaker">
            Anf. 105 BERIT ADOLFSSON (m):
          </note>
          <note>
            Fru talman! Riksdagsledamöter! Detta betänkande berör skadeståndsrättsliga
            frågor. Spektrat är brett. De sex motionerna berör olika, stora
            ämnen. Motionerna handlar ju om riksdagsledamöternas ambitioner
            att rätta felaktig lagstiftning. I detta betänkande tas bl.a.
          </note>
          <note>
            upp frågan om hundägares strikta ansvar inför t.ex. en inbrottstjuv
            som tar sig in i ett hus där en hund vaktar sin husses och mattes
            liv och egendom. Det finns också förslag om att ge staten rätt
            att driva regresstalan mot kraftföretagen enligt atomansvarighetslagen.
          </note>
          <note>
            Fru talman! Vi har ställt oss bakom sju av reservationerna i
            detta betänkande, bl.a. de moderata motionerna. Två motioner handlar
            om regresstalan i företagsamhet och i energiproduktion. I den
            tredje motionen begär motionärerna att regeringen skall lämna
            förslag till ändrade regler för skadeståndsersättning vid kränkning.
            För tids vinnande yrkar jag bifall endast till motion nr 7, alltså
            reservation nr 5.
          </note>
          <note>
            Jag skall kort beröra två av de moderata motionerna. Den ena,
            av Ulf Kristersson m.fl., gäller regressrätt vid utgiven lön.
            Vi tycker att det är rimligt att en arbetsgivare skall ha möjlighet
            att få tillbaka utbetalad sjuklön om den anställde på ett eller
            annat sätt har skadats av tredje man och därmed förorsakats denna
            sjukskrivning. Vi förutsätter att den kommande utredningens arbete
            bedrivs med inriktningen att regeringen snarast skall kunna förelägga
            riksdagen erforderliga förslag till ändringar i skadeståndslagen.
          </note>
          <note>
            Därför har vi nöjt oss med ett särskilt yttrande.
          </note>
          <note>
            Den andra motionen, underskriven av Carl Bildt m.fl., tar upp
            en fråga om förändring i atomansvarighetslagen. Frågan om ett
            utökat ansvar för anläggningshavare vid atomskador har varit ett
            återkommande spörsmål för riksdagen under flera år. Enligt vår
            uppfattning är det angeläget att förslag från regeringen rörande
            ansvaret för atomskador snarast kan läggas fram för riksdagen
            och att ärendet inte fördröjs ytterligare. Vi förutsätter att
            förslagen i motionens yrkande 18 behandlas i detta sammanhang
            och har därför inte funnit skäl att reservera oss till förmån
            för motionsyrkandet.
          </note>
          <note>
            Fru talman! Jag kommer nu att fördjupa mig lite i frågan om kränkningsersättning
            för brottsoffer - en motion av Gun Hellsvik m.fl. Det är helt
            orimligt att frågan om ersättning för kränkning av ett brottsoffer
            skall hänga på om gärningsmannen slår ihjäl sitt offer eller om
            offret överlever.
          </note>
          <note>
            Enligt skadeståndslagen har brottsoffer rätt till kränkningsersättning
            för det lidande som brottsoffret åsamkats under den tid som den
            brottsliga gärningen pågått. Kränkningsersättningen utgör brottslingens
            sonande av sitt brott gentemot brottsoffret och utgör i många
            fall en stor del av det totala skadestånd som brottsoffret erhåller.
          </note>
          <note>
            Kränkningsersättningen är emellertid, liksom ersättningen för
            sveda och värk, ett ideellt skadestånd.
          </note>
          <note>
            Ideella skadestånd utgår inte när en person har dött, eftersom
            det är tänkt som en personlig ekonomisk kompensation till brottsoffret
            för det lidande som han eller hon har åsamkats. Detta leder till
            det märkliga förhållandet att gärningsmannen är skadeståndsskyldig
            för kränkning om brottsoffret överlever, men slipper skadeståndsanspråk
            om han tar livet av sitt offer.
          </note>
          <note>
            Enligt Moderata samlingspartiets uppfattning är det inte rimligt
            att en gärningsman skall undkomma sitt skadeståndsansvar genom
            att förgrova brottet från misshandel till mord t.ex. Därför tycker
            vi att regeringen borde få i uppdrag att se över nuvarande regler
            med inriktning på att dödsboet i förekommande fall skall kunna
            överta kravet gentemot gärningsmannen.
          </note>
          <note>
            En särskild form av ideell skada ersätts enligt
          </note>
          <note>
            1 kap. 3 § skadeståndslagen. Det gäller kränkning av den personliga
            integriteten genom brott mot någons personliga frihet, frid eller
            ära. Syftet med denna regel är att gottgöra den integritetskränkning
            som följer av det brott som avses med regeln. Bestämmelserna ger
            inte rätt till ersättning för lidande som tillfogats någon annan
            än den som utsatts för brottet.
          </note>
          <note>
            Den kommitté som arbetade med ideell skada ansåg inte att skadestånd
            för kränkning bör överföras till efterlevande till den som dödats
            genom en brottslig handling. Vad härefter gäller successionen
            i den avlidnes skadeståndsrätt anser kommittén att rätten till
            skadestånd för ideell skada vid personskada och för kränkning
            genom brott vid den skadelidandes död bör gå över till arvingarna
            om krav på sådan ersättning framställs dessförinnan.
          </note>
          <note>
            Detta är svårt för mig att förstå. Skulle jag t.ex. -
          </note>
          <note>
            o, hemska tanke! - bli tillfångatagen, förnedrad, utsatt för
            våld eller ärekränkt kan jag endast utverka ett kännbart ekonomiskt
            krav på min plågoande om vederbörande låter mig leva så länge
            att jag hinner, orkar och är kapabel att ställa ett sådant krav.
          </note>
          <note>
            Det är hårresande. En klok och beräknande gangster slår naturligtvis
            ihjäl mig. Kanske skulle jag kunna köpa mig livet genom att lova
            att inte ställa skadeståndsanspråk - absurda tanke! Men om jag,
            mitt namn eller min familj tar skada till frihet, frid eller ära
            kan inte hänga på att jag, kanske innan jag ger upp andan, hinner
            ställa ett skadeståndsanspråk.
          </note>
          <note>
            Man kan också fråga sig vem kravet skall ställas till. Det är
            ju bra att veta om något händer mig eller någon annan här i Sverige.
            Är det till min baneman?
          </note>
          <note>
            Är det till polisen? Är det till domstolen med en välformulerad
            och juridiskt riktig skadeståndstalan?
          </note>
          <note>
            Jag förstår inte att majoriteten är så kallsinnig till detta
            rimliga krav. Hur tänker Socialdemokraterna,
          </note>
          <note>
            Vänsterpartiet och Miljöpartiet? Det skulle vara intressant att
            höra. De säger sig värna om svaga människor. Jag kan inte tänka
            mig en svagare människa än den som genom grova brott blir kränkt
            till frihet, frid eller ära och dessutom dör.
          </note>
          <note>
            Det är inte fråga om en förmögenhetsmassa i arvssuccession. Det
            är fråga om ett avhållande och ett preventivt förhållningssätt
            som gör att man genom att bli ekonomiskt ansvarig för sina handlingar
            avstår från dessa.
          </note>
          <note>
            Om inte riksdagen stöder den moderata reservationen, och chansen
            är måste jag tillstå inte så stor, har jag och mina partikamrater
            kvar förhoppningen att Lagrådet i sin lagrådsremiss upptäcker
            detta absurda ställningstagande av Kommittén om ideell skada och
            föreslår en ändring i den riktning som jag nu har argumenterat
            för. Med det, fru talman, vill jag än en gång yrka bifall till
            reservation 5.
          </note>
          <note type="speaker">
            Anf. 106 TASSO STAFILIDIS (v):
          </note>
          <note>
            Fru talman! Det handlar om grundläggande mänskliga värderingar,
            om rättssäkerheten i en demokrati. Det handlar om att den enskilda
            människans intresse måste gå före ett strikt ekonomiskt tänkande.
          </note>
          <note>
            Det jag talar om är 24-timmarsregeln och de negativa konsekvenser
            den för med sig för den enskilde som blivit felaktigt frihetsberövad.
            I betänkandet instämmer utskottsmajoriteten i vår kritik av 24-
          </note>
          <note>
            timmarsregeln. Jag citerar: "Ett frihetsberövande, även om det
            är kortvarigt, kan givetvis för den enskilde upplevas som mycket
            ingripande och orsaka både lidande och ekonomisk skada."
          </note>
          <note>
            Fru talman! För mig känns det mycket märkligt att utskottets
            majoritet å ena sidan kan instämma i fråga om konsekvenserna för
            den enskilde men i samma andetag komma till motsatt slutsats.
            För mig och Vänsterpartiet har frågan om 24-timmarsregeln ett
            stort principiellt värde. För oss handlar det om att människan
            som individ är okränkbar och äger rätten till sin egen frihet.
            Den rätten slås fast i artikel 3 i
          </note>
          <note>
            FN:s allmänna förklaring om de mänskliga rättigheterna och i
            artikel 5 i Europakonventionen om mänskliga rättigheter.
          </note>
          <note>
            I betänkandet får vi också ta del av motiveringen för riksdagens
            beslut förra våren, något som får mig att än en gång fundera över
            vad utskottsmajoriteten egentligen vill. Sämre exempel på icke
            önskvärda konsekvenser får man söka efter med ljus och lykta.
          </note>
          <note>
            De områden där polisens ingripanden alltför ofta lyst med sin
            frånvaro får här stå som de stötande resultaten om slopandet av
            24-timmarsregeln skulle bli av.
          </note>
          <note>
            De exempel som tas upp är bl.a. polisingripanden i samband med
            mäns våld mot kvinnor i nära relationer och polisens insatser
            vid rasistiska demonstrationer. Vi minns ju, fru talman, demonstrationer
            där bl.a.
          </note>
          <note>
            högerextrema och nazistiska yttringar har framförts och där polisen
            inte har ingripit. Är det dessa exempel utskottsmajoriteten drar
            fram? Det verkar ju, fru talman, vara så att polisen redan under
            många år har tillämpat återhållsamhet vid ingripande i de nämnda
            fallen trots att 24-timmarsregeln inte slopats.
          </note>
          <note>
            Vidare skulle detta innebära en betydande belastning för de ersättningsprövande
            myndigheterna. Innebär egentligen den formuleringen att det finns
            ett stort antal personer som felaktigt frihetsberövats och att
            s, kd, och Centern tycker att det är helt okej att dessa människor
            inte får någon som helst upprättelse?
          </note>
          <note>
            Det är bl.a. här texten enligt min mening går stick i stäv med
            utskottets ställningstagande. Min tolkning kan inte bli någon
            annan än att utskottsmajoriteten tycker att det är helt i sin
            ordning att det begås rättsövergrepp mot vissa människor utan
            att de får rätten till ersättning för den kränkning de utsatts
            för.
          </note>
          <note>
            En annan fråga som har tagits upp är kostnaderna för slopandet
            av 24-timmarsregeln. Här kan jag inte göra annat än att upprepa
            vad jag sade i min inledning; att den enskilda människans intressen
            och värnandet av människans fri- och rättigheter alltid måste
            gå före den strikta och låsta penningpolitiken.
          </note>
          <note>
            Fru talman! Jag vill erinra kammaren om att det ärende som vi
            nu behandlar har tagits upp förra våren.
          </note>
          <note>
            Det bygger delvis på det som redan har framgått i betänkandet
            från 1993 av Kommittén för översyn av det allmännas skadeståndsansvar.
            Denna kommitté, som bl.a. bestod av representanter för samtliga
            riksdagspartier, lämnade flera förslag som stärker den enskildes
            rätt till skadestånd gentemot samhället. I
          </note>
          <note>
            skadeståndskommittén var samtliga partier överens om att slopa
            den s.k. 24-timmarsregeln.
          </note>
          <note>
            För ett år sedan var det Socialdemokraterna och
          </note>
          <note>
            Kristdemokraterna som hade enats i den här frågan.
          </note>
          <note>
            Nu har också Centern anslutit sig till Socialdemokraterna och
            Kristdemokraterna och bildat majoritet i utskottet.
          </note>
          <note>
            Jag vill fråga Centerpartiet varför man nu har ändrat sig och
            svängt i den här frågan. Birgitta Carlsson,
          </note>
          <note>
            Centerpartiet, sade i sitt anförande på våren i fjol så här,
            jag citerar: "Centerpartiet står bakom utskottets majoritetsförslag
            under mom. 1 vad gäller ändring i den föreslagna lagen om ersättning
            vid frihetsberövande och andra tvångsåtgärder. Den föreslagna
            ändringen innebär ökade möjligheter till ersättning från staten
            för den som varit anhållen på felaktiga grunder kortare tid än
            24 timmar." Vidare säger hon: "Vi delar uppfattningen att ersättning
            skall kunna utgå till den eller dem som felaktigt anhållits under
            kortare tid än 24 timmar."
          </note>
          <note>
            Vad är det som har fått Centerpartiet att ändra sig?
          </note>
          <note>
            Det är ju inte bara i utskottet som Centerpartiet har ändrat
            sig. Det var ju en enig kommitté med representanter från alla
            våra partier som faktiskt hade slagit fast att man inte ville
            ha kvar 24-timmarsregeln.
          </note>
          <note>
            I den socialdemokratiska reservationen lade man i stort sett
            också tyngdpunkten på de ökade kostnaderna. Jag vill ställa en
            fråga till Socialdemokraterna.
          </note>
          <note>
            Vad är det som har gjort att ni har svängt från den överenskommelse
            som man hade i kommittén?
          </note>
          <note>
            Fru talman! Med det anförda vill jag yrka bifall till reservation
            2, och i övrigt yrkar jag bifall till hemställan i utskottets
            betänkande.
          </note>
          <note type="speaker">
            Anf. 107 VIVIANN GERDIN (c):
          </note>
          <note>
            Fru talman! Jag vill börja med att yrka bifall till reservationerna
            1 och 6.
          </note>
          <note>
            För att människor skall känna trygghet i samhället är det viktigt
            att vi har en lagstiftning som kompenserar dem när de drabbas
            av person- eller sakskada men också när de drabbas av ren förmögenhetsskada.
          </note>
          <note>
            Från januari 1999 har skadeståndslagen utökats.
          </note>
          <note>
            Det innebär att stat och kommun kan bli ersättningsskyldiga till
            den enskilde om fel eller försummelse uppdagas som medför förmögenhetsskada
            för individen. I en rättsstat är det viktigt att individens ställning
            gentemot myndigheterna inte undermineras. Utskottet har med anledning
            av en motion ställts inför frågan att ytterligare stärka individens
            ställning. Vi anser att kravet på särskilda skäl inte skall behöva
            åberopas.
          </note>
          <note>
            Majoriteten har en annan åsikt. Jag yrkar därför bifall till
            reservationen beträffande felaktig myndighetsinformation.
          </note>
          <note>
            Jag vill säga något angående ersättning vid frihetsberövanden.
            Angående skadeståndsansvar vid frihetsberövande - även detta har
            förändrats vid årsskiftet - anser vi i Centerpartiet att det är
            befogat att bibehålla 24-timmarsregeln. Det innebär i praktiken
            rätt till ersättning för den som på grund av misstanke om brott
            varit häktad under minst 24 timmar i sträck, under förutsättning
            att personen sedan frikänns eller att förundersökningen avslutas
            utan åtal.
          </note>
          <note>
            Vi anser att det inte finns skäl att utvidga ersättningsansvaret
            vid ett ingripande som innebär ett kortvarigt frihetsberövande,
            dvs. som varar mindre än 24
          </note>
          <note>
            timmar. Det är mitt svar bl.a. till Tasso Stafilidis. Vi är övertygade
            om att det skulle kunna innebära negativa konsekvenser för de
            brottsutredande myndigheterna. Det skulle kunna bidra till en
            återhållsamhet inför befogade ingripanden, minska effektiviteten
            samt minska de ekonomiska resurserna för just brottsbekämpningen.
          </note>
          <note>
            Vi har också sett att det föreligger en risk för icke önskvärda
            konsekvenser om ersättning skall ges vid ingripanden som innebär
            ett kortvarigt friihetsberövande, exempelvis vid polisingripande
            i samband med mäns våld mot kvinnor i nära relationer och där
            kvinnorna inte står fast vid sina uppgifter på grund av påtryckningar
            från mannen. På denna punkt yrkar jag alltså bifall till hemställan
            i utskottets betänkande.
          </note>
          <note>
            Jag skulle också vilja tillägga att detta är en avvägningsfråga.
            För oss är det mycket viktigt att man inte naggar möjligheterna
            att minska brottsbekämpningen i kanten. Det är väldigt viktigt
            att det ges möjligheter att utreda brott.
          </note>
          <note>
            Därutöver finns det en motion från oss i Centern i vilken vi
            begär ett strikt ansvar i kombination med en obligatorisk ansvarsförsäkring.
            Den bör införas för den som introducerar gentekniskt modifierade
            organismer. Därmed skulle riskkostnaderna blir tydligare för bioteknikföretagen
            och deras kunder.
          </note>
          <note>
            Vi i Centerpartiet är i huvudsak positiva till en utveckling
            av biotekniken som kombineras med en ständig vaksamhet och tydliga
            gränser för vad som är tillåtet. Vi är medvetna om att det inom
            området genteknik finns möjligheter, men där finns också nya hot
            och risker som vi måste minimera.
          </note>
          <note>
            Från årsskiftet har regeringen möjligheter att föreskriva att
            produkter som släpps ut på marknaden skall märkas om de består
            av genetiskt modifierade organismer. Vi i Centerpartiet anser
            att det är viktigt att konsumenterna får vetskap om vad produkterna
            innehåller och hur de har producerats. Därför bör obligatorisk
            märkning införas för alla produkter som består av eller har tillverkats
            av genetiskt förändrade organismer. Vi hoppas därmed att regeringen
            tar vara på denna möjlighet och verkställer denna märkning av
            dessa produkter.
          </note>
          <note>
            Utskottet har avstyrkt vår motion med krav på en obligatorisk
            försäkring. Argumentet är att någon skada orsakad av gentekniskt
            modifierade organismer inte har rapporterats och att risken för
            skador skulle vara mycket liten. Men å andra sidan gör utskottet
            också den bedömningen att om någon allvarlig skada uppstår täcks
            det av de bestämmelser som finns inom dagens lagstiftning.
          </note>
          <note>
            I betänkandet framgår det ändå att det finns en tveksamhet hos
            regeringen om nuvarande lagstiftning är tillräcklig men att man
            inte nu är villig att förändra den.
          </note>
          <note>
            Introduktionen av främmande organismer är svår att överblicka,
            och området behöver därför särskilt uppmärksammas. Dagens regler
            ger en obalans i det att teknikens möjliga vinster tillfaller
            företagen, medan riskerna till största delen får bäras av samhället
            och skattebetalarna. Vi anser därför att det är befogat med en
            obligatorisk försäkring och att den bör införas för den som introducerar
            gentekniskt modifierade organismer.
          </note>
          <note>
            Därmed yrkar jag bifall till reservation 6.
          </note>
          <note type="speaker">
            Anf. 108 TASSO STAFILIDIS (v) replik:
          </note>
          <note>
            Fru talman! Jag tyckte inte att Viviann Gerdin riktigt svarade
            på den fråga som jag ställde om vad det är som har föranlett att
            Centerpartiet har ändrat ståndpunkt sedan förra året. Men jag
            vill ändå återigen fråga om Viviann Gerdin tycker att det är helt
            i sin ordning om en person som har varit frihetsberövad på felaktiga
            grunder under 23 timmar inte får någon ersättning.
          </note>
          <note>
            Samtidigt vill jag också påpeka att ett frihetsberövande - man
            kanske t.o.m. blir anhållen framför sina arbetskamrater eller
            sina grannar - kan innebära att man får på sig en stämpel som
            brottsling. Tycker inte
          </note>
          <note>
            Viviann Gerdin att det är integritetskränkande och att man då
            känner sig sårad och omtumlad? Om man inte får en upprättelse
            kan just detta faktiskt skapa en förtroendebrist för polisen.
            Håller Viviann Gerdin med om det, eller anser hon att det är helt
            i sin ordning att så att säga göra sådana felaktiga frihetsberövanden?
          </note>
          <note type="speaker">
            Anf. 109 VIVIANN GERDIN (c) replik:
          </note>
          <note>
            Fru talman! Visst kan jag känna med den individ som berövas sin
            frihet. Men detta är också en avvägningsfråga. För att komma till
            skott och kunna utreda ett brott måste man ju kanske göra ett
            frihetsberövande av en människa under en kort tid. Jag tycker
            att detta hela tiden är en avvägningsfråga. Skall man klara brottsutredningen,
            eller skall man tillåta att den hämmas? Den kommer nämligen att
            påverkas. Det är egentligen två sidor av samma sak. Jag värnar
            också om individen. Men jag tycker att det starkt hämmar en brottsutredning
            om vi skall ha en byråkrati som byggs upp för att ersätta även
            människor som har varit frihetsberövade under ett litet antal
            timmar.
          </note>
          <note type="speaker">
            Anf. 110 TASSO STAFILIDIS (v) replik:
          </note>
          <note>
            Fru talman! Jag kan inte se hur det skulle göra det lättare för
            själva utredningen. Men det kanske Viviann Gerdin kan förklara
            lite bättre. Jag undrar om
          </note>
          <note>
            Viviann Gerdin inte håller med om att det faktiskt också skulle
            kunna vara en trygghet för polisen att faktiskt veta om att om
            den gör ett felaktigt frihetsberövande har den person som utsatts
            för detta faktiskt rätt att få ersättning och rätt att få ett
            kvitto på och en ursäkt för den behandling som han eller hon har
            fått och som har varit orättfärdig.
          </note>
          <note>
            Håller Viviann Gerdin med om det? Eller tycker
          </note>
          <note>
            Viviann Gerdin fortfarande att inte ens polisen på något sätt
            kan ha nytta av att 24-timmarsregeln slopas och att felaktigt
            frihetsberövade faktiskt får en ursäkt?
          </note>
          <note type="speaker">
            Anf. 111 VIVIANN GERDIN (c) replik:
          </note>
          <note>
            Fru talman! Jag tycker att det är helt i sin ordning att be den
            om ursäkt som berövats friheten; det är helt klart. Man skall
            vara mycket ödmjuk inför den rollen också. Jag vill dock även
            poängtera att vi måste ha ett förtroende för myndigheten. Det
            är väl så att vi i stället får vända oss till den, så att man
            inte missbrukar det här. Helt klart måste detta hanteras på ett
            väldigt ödmjukt sätt men det får inte gå så långt att det hämmar
            den brottsbekämpning som jag anser vara väldigt viktig för att
            få ett brott utrett. Det gynnar då brottsoffret.
          </note>
          <note type="speaker">
            Anf. 112 ULF NILSSON (fp):
          </note>
          <note>
            Fru talman! Debatten om oskyldiga myndighetsoffer måste föras
            så länge vi har anledning att misstänka att det finns människor
            som blir utsatta för oskyldigt frihetsberövande och så länge vi
            har anledning att misstänka att människor kan drabbas av oriktig
            myndighetsutövning.
          </note>
          <note>
            Folkpartiet har skrivit en motion som har behandlats i lagutskottet
            och där de här frågorna tas upp. Motionen har inte tillstyrkts
            av majoriteten i lagutskottet.
          </note>
          <note>
            När det gäller 24-timmarsregeln och detta med gripande och anhållande
            är det ju så att den som sitter gripen kan sitta där i 23 timmar
            59 minuter utan att vara berättigad till någon form av skadestånd
            från det allmänna. Den parlamentariska utredning som föregick
            lagändringen förra året föreslog i bred enighet att ett strikt
            skadeståndsansvar skall införas från samhällets sida när det gäller
            frihetsberövande, även under 24 timmar. Men när lagändringen kom
            förra året hade regeringen inte följt den parlamentariska utredningen.
            Dessutom hade Kristdemokraterna och
          </note>
          <note>
            Socialdemokraterna ändrat sig jämfört med vad man hade tyckt
            i utredningen.
          </note>
          <note>
            Under utskottsbehandlingen i år har Kristdemokraterna och Socialdemokraterna
            gått emot nämnda förändring. Även Centerpartiet har, som redan
            framkommit, ändrat sig. Jag är än en gång intresserad av att fråga
            Centerpartiet vilka resonemang som har förts som fått partiet
            att ändra sig sedan förra året och vilka eventuella nya fakta
            som har kommit fram.
          </note>
          <note>
            För mig och för Folkpartiet är det ganska självklart att även
            en kort tid av frihetsberövande är såväl omtumlande och förnedrande
            som plågsamt för en individ. Naturligtvis kan det också vara förenat
            med vissa kostnader i form av förlorad arbetsinkomst osv.
          </note>
          <note>
            Det kanske t.o.m. är så att det är de första timmarna som för
            en person som aldrig varit gripen är mest omtumlande och påfrestande.
          </note>
          <note>
            Det har förts fram ett antal argument mot en skärpning av skadeståndsansvaret.
            Man har talat om att polisens möjligheter till effektiva metoder
            skulle undanröjas. Då glömmer man bort att polisen har ganska
            många möjligheter att ta människor till förhör, att vidta olika
            ordningsåtgärder osv. utan att göra ett formellt gripande eller
            en anhållan. Man glömmer också bort att det kanske vore en trygghet
            för poliserna själva att veta att om det blir ett misstag, vilket
            naturligtvis kan begås, utgår ersättning och en tydlig ursäkt
            från samhällets sida. Jag tror att det t.o.m.
          </note>
          <note>
            skulle innebära att samhällets och allmänhetens förtroende för
            polisen ökade.
          </note>
          <note>
            Samhällets viktiga uppgift att skydda människor mot brott får
            inte utföras till priset av att människor är rättslösa gentemot
            staten. Här finns det två principer.
          </note>
          <note>
            I motsats till dem som väljer den ena principen väljer jag den
            som garanterar rättssäkerheten för individen.
          </note>
          <note>
            Det avgörande för en person som blivit inlåst är naturligtvis
            inte beloppets storlek men det skall väl i alla fall motsvara
            t.ex. förlorad arbetsinkomst och innebära ett erkännande av att
            samhället har begått ett misstag.
          </note>
          <note>
            Vidare föreslås i Folkpartiets motion att skadeståndet skall
            kunna jämkas om den enskilde med sitt beteende gett polisen anledning
            att misstänka brott.
          </note>
          <note>
            Det kan ju förekomma missbruk av ersättningskrav.
          </note>
          <note>
            En person kan försvåra utredning, undandra sig förundersökning
            eller på annat sätt bidra till ett gripande.
          </note>
          <note>
            I vissa fall skall ersättningen naturligtvis kunna jämkas till
            noll. Det behövs alltså en hårdare jämkningsregel än den som gäller
            i dag för att undvika missbruk av ersättningskrav.
          </note>
          <note>
            I folkpartimotionen föreslås också att preskriptionstiden skall
            kortas. Att, som det är i dag, kunna vänta med en anmälan i upp
            till tio år är alldeles för lång tid. Enligt min uppfattning skapar
            ett myndighetsansvar som gäller ansvar vid gripanden under 24
          </note>
          <note>
            timmar, kombinerat med större möjligheter till jämkning, en bättre
            balans mellan den enskildes rättssäkerhet och samhällets behov
            av att skydda sig mot kriminalitet.
          </note>
          <note>
            Fru talman! När det gäller felaktig myndighetsinformation har
            den enskilde i dag rätt till ersättning endast om det finns "särskilda
            skäl". Det måste finnas ett starkare skydd för människor som t.ex.
            planerar att köpa hus, investeringar i husköp eller byggprojekt
            utifrån myndighetsinformation som är felaktig. Formuleringen särskilda
            skäl begränsar den enskildes möjligheter att föra talan mot myndigheten.
            Även här skulle en jämkningsregel kunna vara en framkomlig väg
            för att ta hänsyn till den enskildes medansvar i enskilda fall.
          </note>
          <note>
            De som nu säger att det blir oerhörda kostnader för att säkra
            den enskildes rättssäkerhet måste utgå från att det i dag finns
            en mängd oskyldigt anhållna i
          </note>
          <note>
            Sverige och att det finns en mängd människor som utsätts för
            felaktig myndighetsinformation. Om det verkligen vore så, skulle
            man då slå sig till ro med det?
          </note>
          <note>
            Folkpartiet väljer att stå på den enskilda människans sida i
            dessa frågor när det gäller att garantera hennes rättssäkerhet
            gentemot myndigheterna.
          </note>
          <note>
            Därför, fru talman, yrkar jag bifall till reservationerna 2 och
            3. I övrigt står jag bakom Folkpartiets övriga reservationer i
            utskottet.
          </note>
          <note type="speaker">
            Anf. 113 VIVIANN GERDIN (c) replik:
          </note>
          <note>
            Fru talman! Jag skulle vilja ge ett svar till Ulf
          </note>
          <note>
            Nilsson och Folkpartiet när det gäller frihetsberövande under
            24 timmar och vår förändring i det sammanhanget. Framför allt
            är det så att detta med att utge ersättning när det är under 24
            timmar skulle kunna drabba väldigt många kvinnor som utsätts för
            misshandel. Kvinnor som senare tar tillbaka sin anmälan skulle
            ju då bistå sina misshandlande män. Det skulle i sin tur kunna
            medföra att dessa har rätt att kräva ersättning. Jag tycker att
            det här är mycket allvarligt och är därför - det är en av orsakerna
            - inte beredd att göra så som det här är fråga om.
          </note>
          <note>
            Jag ser detta framför allt på ett övergripande sätt.
          </note>
          <note>
            Frihetsberövande under 24 timmar skulle starkt påverka utredningen
            och brottsbekämpningen. Det är den stora biten. Det är alltså
            inte pengarna allena som är avgörande, utan det handlar framför
            allt om brottsbekämpningen - att den inte får samma möjligheter
            som i dag.
          </note>
          <note type="speaker">
            Anf. 114 ULF NILSSON (fp) replik:
          </note>
          <note>
            Fru talman! Jag tycker att Viviann Gerdin här drar en alltför
            skarp gräns mellan om man har en människa gripen i 23 timmar eller
            om man har en människa gripen i 24 timmar. I det ena fallet är
            man inte alls berättigad till ersättning, vilket man är i det
            andra fallet.
          </note>
          <note>
            När det gäller behandling och bekämpning av t.ex.
          </note>
          <note>
            hustru- och kvinnomisshandel måste jag säga att det i de allra
            flesta fallen är ganska uppenbart att det är fråga om någon form
            av medvållande.
          </note>
          <note>
            Det kan räknas som ordningsingripande där polisen har goda skäl
            att ingripa om det är ett uppenbart lägenhetsbråk. Jag tror inte
            att den inblandade i så särskilt många fall skulle kunna kräva
            ersättning, även om kvinnan i fråga tar tillbaka sin anmälan.
          </note>
          <note>
            Även om så vore får polisen ta den risken, men jag tror att man
            överdriver brottsbekämpningsproblematiken. Skulle det så vara
            har vi rader av oskyldiga som i dag anhålls och grips.
          </note>
          <note type="speaker">
            Anf. 115 VIVIANN GERDIN (c) replik:
          </note>
          <note>
            Fru talman! Jag håller med om att det finns rader av skyldiga
            som blir drabbade, och det gör hela frågan väldigt svår. Men jag
            protesterar mot Ulf Nilsson när han säger att kvinnorna skulle
            vara medvållande.
          </note>
          <note>
            Det finns faktiskt kvinnor som misshandlas utan att de varit
            medvållande till det. Det tar jag bestämt avstånd ifrån.
          </note>
          <note>
            Det finns många grupper. Det handlar om offret, den slagna, eller
            om den misstänkta. Det är en svår avvägningsfråga när man vill
            göra det bästa i slutändan. Det håller jag med om. Men vi har
            tagit den ståndpunkten att det är viktigt att det inte hämmar
            brottsbekämpningen.
          </note>
          <note type="speaker">
            Anf. 116 ULF NILSSON (fp) replik:
          </note>
          <note>
            Fru talman! Jag förstår inte hur Viviann Gerdin kunde uppfatta
            det som att jag på något sätt antytt att kvinnan skulle vara medvållande.
            Det var en mycket märklig slutsats. I så fall uttryckte jag mig
            väldigt otydligt. Den som är medvållande är naturligtvis mannen
            i ett lägenhetsbråk som föranleder ett ordningsingripande och
            eventuellt ytterligare ingripanden.
          </note>
          <note type="speaker">
            Anf. 117 CHRISTINA NENES (s):
          </note>
          <note>
            Fru talman! I dag har vi att ta ställning till sex motioner om
            vissa skadeståndsrättsliga frågor. Jag vill börja med att yrka
            bifall till utskottets hemställan och samtidigt yrka avslag på
            samtliga reservationer.
          </note>
          <note>
            I ett rättssamhälle är det viktigt att medborgarna är skyddade
            mot godtyckliga ingripanden, frihetsberövanden och andra begränsningar
            av de grundläggande fri- och rättigheterna. Samtidigt är det viktigt
            att vi har en effektiv brottsbekämpning. För att ytterligare stärka
            medborgarnas ställning beslutade riksdagen förra året att det
            i skadeståndslagen skulle införas en bestämmelse om det allmännas
            ansvar för felaktig myndighetsinformation. Riksdagen beslutade
            också om en ny lag, lagen om ersättning vid frihetsberövanden
            och andra tvångsåtgärder. Den nya lagstiftningen har nu gällt
            sedan den 1 januari 1999.
          </note>
          <note>
            När det gäller skadestånd för felaktig myndighetsinformation
            finns det alltså en ny bestämmelse som säger att stat och kommun
            är skyldiga att ersätta ren förmögenhetsskada, som har orsakats
            en enskild medborgare om en myndighet genom fel eller försummelse
            har lämnat felaktiga råd eller upplysningar och om det med hänsyn
            till omständigheterna finns särskilda skäl.
          </note>
          <note>
            När man bedömer om det finns sådana särskilda skäl skall man
            ta hänsyn till vilken typ av upplysningar eller råd som har lämnats.
            Man skall också se till myndighetens verksamhetsområde och vilka
            omständigheter som rådde när upplysningarna lämnades.
          </note>
          <note>
            Den här nya regeln gäller all information. Den är alltså inte
            begränsad till myndighetsinformation.
          </note>
          <note>
            I reservation 1 tar reservanterna upp att den nya bestämmelsen
            har utformats på ett sätt som medför att lagändringen riskerar
            att bli en skenreform och kravet på särskilda skäl hotar att göra
            regeln verkningslös.
          </note>
          <note>
            Majoriteten i utskottet anser att om man nu skulle ta bort kravet
            på särskilda skäl, skulle det inte underlätta för allmänheten
            att få korrekt information. Nej, det skulle i stället kunna få
            till följd att företrädarna för myndigheter, vid hot om skadestånd,
            helt avböjer att ge råd och upplysningar. Ett samhälle med ett
            alltmer ohämmat skadeståndsprocesserande, liknande det som redan
            finns i t.ex. USA, skulle kunna öppna sig. Ett sådant samhälle
            vill vi inte medverka till.
          </note>
          <note>
            En annan sedan länge omdiskuterad fråga är skadeståndsansvar
            vid frihetsberövanden. Enligt ersättningslagen har oavsett någons
            fel eller försummelse bl.a. den som på grund av misstanke om brott
            varit häktad eller under minst 24 timmar i sträck varit anhållen,
            belagd med reseförbud eller anmälningsskyldighet rätt till ersättning
            av staten om t.ex. frikännande dom meddelas eller förundersökningen
            avslutas utan att något åtal väcks.
          </note>
          <note>
            Även den som har avtjänat ett fängelsestraff har rätt till ersättning
            om frikännande dom meddelas.
          </note>
          <note>
            I de fall jag nu nämnt krävs det inte att beslutet var oriktigt
            för att ersättning skall kunna utgå. Det kan även utgå ersättning
            om brottsmisstankar kvarstår. Här har alltså staten ett strikt
            ansvar.
          </note>
          <note>
            Den nya ersättningslagen ger utökade möjligheter för den som
            fått sin frihet inskränkt att kunna få ersättning från staten
            på det sättet att den som genom beslut vid myndighetsutövning
            fått sin frihet berövad har rätt till ersättning, under förutsättning
            att beslutet vilade på felaktiga grunder och därför var oriktigt.
          </note>
          <note>
            Den här nya bestämmelsen gör ingen skillnad på om det är ett
            gripande eller ett anhållande i mindre än 24
          </note>
          <note>
            timmar.
          </note>
          <note>
            I reservation 2 tar man upp att det skall ankomma på regeringen
            att lämna förslag till riksdagen som innebär ett strikt ansvar
            för staten för frihetsberövanden som varat mindre än 24 timmar.
          </note>
          <note>
            Utskottet är inte berett att nu tre och en halv månader efter
            det att den nya ersättningslagen trätt i kraft förorda att ersättningsrätten
            ytterligare utvidgas.
          </note>
          <note>
            Naturligtvis är det så som flera sagt här i dag, att ett frihetsberövande,
            om än kort, kan orsaka både lidande och ekonomisk skada. Utskottet
            förutsätter att regeringen noga följer tillämpningen av de nya
            reglerna i ersättningslagen.
          </note>
          <note>
            Fru talman! Jag går nu över till reservation 3, där man anser
            att den nya jämkningsregeln visserligen förbättrat situationen
            något, men inte tillräckligt. Här har en utvidgad jämkningsmöjlighet
            införts, som innebär att skadestånd på grund av frihetsinskränkning
            skall kunna vägras eller jämkas om den drabbades eget beteende
            har orsakat beslutet om frihetsinskränkningen eller om det med
            hänsyn till övriga omständigheter är oskäligt att ersättningen
            betalas ut.
          </note>
          <note>
            Den som har försökt att undanröja bevis eller på annat sätt försökt
            försvåra utredningen kan bara få ersättning om det finns synnerliga
            skäl. Men man kan inte jämka ersättningen enbart på grund av att
            misstanke om brott kvarstår. Majoriteten i utskottet kan inte
            finna annat än att nu gällande jämkningsregel har en ändamålsenlig
            utformning, som väl täcker in de fall då det är befogat med jämkning
            på grund av den skadelidandes eget beteende.
          </note>
          <note>
            När det gäller skadeståndsanspråk i allmänhet gäller tio års
            preskriptionstid enligt preskriptionslagen. Det finns inga särskilda
            regler vad gäller detta i ersättningslagen. I reservation 4 anser
            man att regeringen bör utreda frågan om en lämplig avgränsning
            av preskriptionstiden och återkomma med ett lagförslag.
          </note>
          <note>
            Också här är majoriteten i utskottet övertygad om att det finns
            anledning att i detta hänseende vara återhållsam med att göra
            avsteg från vad som gäller angående skadeståndsanspråk i allmänhet.
            Utskottet anser att den enskilde inte skall behöva gå miste om
            ersättning på grund av en särskild förkortad preskriptionstid.
          </note>
          <note>
            Vad gäller reservation 5, som handlar om skadestånd till efterlevande,
            har kommittén om ideell skada lagt fram vissa förslag till förändringar
            i skadeståndslagen. Utskottet har inte för avsikt att föregripa
            den lagrådsremiss som väntas komma i år.
          </note>
          <note>
            När det slutligen gäller ansvar för GMO, dvs.
          </note>
          <note>
            genmodifierade organismer, finns i dag ett flertal olika lagar
            som reglerar användningen. Genom införandet av gentekniklagen
            införlivades två EG-direktiv om GMO i svensk lag. Gentekniklagen
            hade som uttryckligt syfte att skydda människors och djurs hälsa
            och miljön samt att säkerställa att etiska hänsyn tas.
          </note>
          <note>
            Lagen med dess grundläggande och övergripande bestämmelser om
            bl.a. tillståndskrav och tillsyn har nu inarbetats i miljöbalken.
            I samband med att den trädde i kraft den 1 januari i år infördes
            också regler om märkning.
          </note>
          <note>
            Bestämmelserna om genteknik i miljöbalken reglerar inte skadeståndsansvaret
            vid användning av
          </note>
          <note>
            GMO. Däremot omfattas användningen av GMO av reglerna om strikt
            ansvar för miljöskador i miljöbalken.
          </note>
          <note>
            Även en rad olika speciallagar, och då inte minst inom transportsektorn,
            kan bli tillämpliga i sammanhanget. Dessutom ålägger produktansvarslagen
            tillverkare och importörer ett strikt ansvar för skador som produkter
            har orsakat på person- eller konsumentegendom.
          </note>
          <note>
            För eventuella skador orsakade av GMO föreligger också det allmänna
            ansvaret för den som uppsåtligen eller av vårdslöshet orsakar
            skada. Genteknikberedningen har i sitt betänkande Genteknik -
            en utmaning ingående diskuterat olika skadestånds- och försäkringsfrågor.
          </note>
          <note>
            I reservation 6 anser reservanten att skadesståndsansvaret skall
            vara strikt för den som introducerar en gentekniskt förändrad
            organism och att skadeståndsansvaret skall kombineras med en obligatorisk
            ansvarsförsäkring.
          </note>
          <note>
            Majoriteten i utskottet kan inte finna annat än att eventuella
            skador orsakade av GMO i betydande utsträckning täcks av bestämmelserna
            om ett strikt ansvar i miljöbalken samt ett strikt ansvar enligt
            olika specialförfattningar och det allmänna culpaansvaret enligt
            skadeståndslagen. Utskottet anser också att det är viktigt att
            noga följa utvecklingen på området för att se om det skulle finnas
            behov av ytterligare lagstiftning.
          </note>
          <note>
            Regeringen har också tillsatt en kommitté som bl.a. skall analysera
            den moderna bioteknikens möjligheter och risker och lämna förslag
            till en övergripande politik för området i ett internationellt
            perspektiv. Det är angeläget att den här kommittén skapar debatt
            och diskussioner om frågor som rör den moderna biotekniken och
            eventuella konsekvenser för befolkningen. I direktiven ingår också
            att lyfta fram de frågor som kräver en vidareutvecklad konsekvensbedömning
            och en fördjupad etisk diskussion.
          </note>
          <note>
            Fru talman! Med detta vill jag åter yrka bifall till utskottets
            hemställan och avslag på samtliga motioner.
          </note>
          <note type="speaker">
            Anf. 118 BERIT ADOLFSSON (m) replik:
          </note>
          <note>
            Fru talman! Utskotten kan ju skicka med sin uppfattning i olika
            frågor. Det är mycket av det som vårt arbete går ut på. Jag vill
            fråga Christina Nenes varför inte förslaget i den här motionen
            fick majoritet. Jag vill förtydliga med ett exempel.
          </note>
          <note>
            Det finns en händelse som visar hur orimligt detta ställningstagande
            är. En äldre man blev nyligen utsatt för en mycket grov kränkning
            till frihet, frid och ära.
          </note>
          <note>
            Det var en sjuk man som på grund av sin sjukdom råkade ut för
            en trafikolycka. Den behandling som polisen gav denna sjuka man
            kunde ha ändat hans liv.
          </note>
          <note>
            På grund av i sammanhanget lyckliga omständigheter avled han
            inte.
          </note>
          <note>
            En sådan omständighet var att hans hustru kunde komma honom till
            hjälp på olycksplatsen. Mannen var nämligen inte alkoholpåverkad
            som polisen förutsatte utan svårt sjuk och behövde omedelbar vård
            i stället för hård fysisk behandling som utvecklades till misshandel.
            Att mannen inte fick vård kan ha gett honom men för livet.
          </note>
          <note>
            Om mannen hade dött hade hustrun inte kunnat ställa skadeståndskrav
            på polisen för kränkning till frihet, frid, hälsa och ära. Det
            kan ha stått i massmedier och hörts i TV att mannen var alkoholpåverkad
            och eventuellt själv åsamkade sig skada genom motstånd mot polisen.
          </note>
          <note>
            Tycker Christina Nenes att detta är en human utveckling av skadeståndslagstiftningen?
            Tycker hon att detta förfarande håller okränkbarhetens fana rörande
            frihet, frid och ära högt och att preventionen mot sådana brott
            är tillräcklig genom en sådan lagstiftning?
          </note>
          <note type="speaker">
            Anf. 119 CHRISTINA NENES (s) replik:
          </note>
          <note>
            Fru talman! Precis som jag tidigare sade har
          </note>
          <note>
            Kommittén om ideell skada lagt fram vissa förslag till förändringar
            i skadeståndslagen. En lagrådsremiss kommer att presenteras under
            året. I samband med regeringens ställningstagande till kommitténs
            förslag kommer också reservantens förslag att beaktas. Utskottet
            har ställt sig bakom detta.
          </note>
          <note type="speaker">
            Anf. 120 BERIT ADOLFSSON (m) replik:
          </note>
          <note>
            Fru talman! Det låter ju vackert. Men jag vill ändå lämna med
            ett exempel till i den här frågan.
          </note>
          <note>
            En annan situation som rör dessa okränkbara områden kan man utan
            alltför stor förmåga till fantasi och inlevelse tänka sig är våldtäktsbrott
            avslutat med ett ännu svårare brott, nämligen mord. En efterlevande
            familj, barn, man och andra ingående i kvinnans familj, kan också
            bli kränkt till frid och ära. Vilken ärofylld tillvaro kommer
            kvinnans barn att genomleva? Vilken frid kommer nära och kära
            att känna inför denna enorma ideella skada?
          </note>
          <note>
            Jag börjar tvivla på majoritetens inlevelseförmåga och fantasi
            i detta ärende och skulle gärna vilja bli övertygad om motsatsen.
          </note>
          <note type="speaker">
            Anf. 121 CHRISTINA NENES (s) replik:
          </note>
          <note>
            Fru talman! I sitt förslag har Kommittén om ideell skada sagt
            att man tycker att det skulle utgöra ett alltför stort avsteg
            från de principer som tillämpas i vårt land för närvarande att
            låta rätten till ersättning gå över på arvingar även om den skadelidande
            inte ens har framställt något krav på ersättning.
          </note>
          <note>
            Men som jag tidigare sade kommer även reservantens förslag att
            beaktas i den lagrådsremiss som väntas. Vi får vänta och se. Då
            kommer ju detta upp till behandling igen.
          </note>
          <note type="speaker">
            Anf. 122 ROLF ÅBJÖRNSSON (kd):
          </note>
          <note>
            Fru talman! Vi kristdemokrater står bakom utskottets betänkande.
            Vi hade de här skadeståndsrättsliga frågorna uppe till diskussion
            i fjol. Jag tänkte egentligen inte upprepa mig alltför mycket.
          </note>
          <note>
            Jag vill emellertid säga något om 24-
          </note>
          <note>
            timmarsregeln. Jag tycker att det har gått lite troll i den.
            I betänkandet har det ganska tydligt argumenterats för varför
            vi skall behålla den reglering som vi redan nu har. Vi har talat
            om att det hämmar brottsbekämpningen, det är stötande när det
            gäller kvinnomisshandel, det är kostnader och en massa besvär.
          </note>
          <note>
            Det jag främst vill trycka på är den principiella delen av detta,
            nämligen att man inför strikt ansvar för staten. Det är en skadeståndsrättsligt
            principiellt tveksam linje med strikt ansvar. Strikt ansvar har
            ju uppkommit i samband med att man bedriver utomordentligt farlig
            verksamhet. Då har man alltså inte velat knyta ansvaret till en
            culpabedömning eller en vårdslöshetsbedömning.
          </note>
          <note>
            Men när det gäller myndighetsutövning i största allmänhet finns
            det ju ingen anledning att säga att det är någon farlig verksamhet
            - en samhällsfarlig verksamhet. Det är helt groteskt att tänka
            sig att statens företrädare skulle vara farliga. Där skall man
            naturligtvis, som de grundläggande tankarna är, knyta ansvaret
            till om man har varit försumlig och gjort något felaktigt som
            man skall ansvara för. Jag tycker att det är ganska uppenbart
            att det kommer att hämma myndighetsutövningen om man inför detta
            strikta ansvar.
          </note>
          <note>
            Nu har Folkpartiet, Bengt Harding Olson och hans efterträdare
            drivit något slags rättssäkerhetsdebatt om detta. Det låter ju
            behjärtansvärt att säga att här far människor illa och det klart
            att de skall ha ersättning.
          </note>
          <note>
            Men vi har ju alla del i samhället och staten. Ibland är det
            plus, och ibland är det minus.
          </note>
          <note>
            Man får ställa upp och vittna med löjligt låg ersättning, och
            det finns andra saker som man får göra utan att få betalt. Det
            är klart att det kan hända att man blir gripen i något läge. Utgångspunkten
            är ju att polisen har grund för sitt ingripande. Om de inte har
            det och har förfarit felaktig får man ersättning. I annat fall
            kan det bli det intrång som detta innebär. Jag tycker egentligen
            att det är en rimlig avvägning av våra olika roller här i samhället.
          </note>
          <note>
            Jag tänkte själv på detta med USA. Christina Nenes nämnde det.
            Jag tycker faktiskt att det ligger någonting i det. Man skall
            inte ta till alltför djärva jämförelser, men argumenteringen från
            Folkpartiet skulle förmodligen i sak leda till samma resultat
            som majoritetens förslag. Men man går via jämkningsregler, och
            då är man illa ute.
          </note>
          <note>
            Man för in möjligheter eller rättigheter, och sedan säger man
            samtidigt att de skall jämkas. Då har man byggt en fin jordmån,
            tvister, processer och otydligheter.
          </note>
          <note>
            Den här lagstiftningen har vi haft sedan 1944, och jag kan inte
            se att det i det allmänna rättslivet har uppkommit några betänkligheter
            beträffande tillämpningen av de regler som nu gäller.
          </note>
          <note>
            Sedan vet jag inte om jag har missförstått det eller inte, men
            det är ju så att Centern har svängt. Det tycker jag att ni skall
            ha ett plus för. När det gäller argumentet om kvinnor tycker jag
            att det är ett elände. Det är en bra reglering som vi har, och
            därför tillstyrker vi det å det varmaste.
          </note>
          <note type="speaker">
            Anf. 123 ULF NILSSON (fp):
          </note>
          <note>
            Fru talman! Rolf Åbjörnsson sade att när det gäller den enskilde
            mot staten får vi finna oss i att det ibland blir plus och ibland
            minus. Man kan nog konstatera att alla människor får med det här
            systemet något slags självrisk på 24 timmar som man aldrig kan
            få ersättning för om man drabbas.
          </note>
          <note>
            Jag tänkte ställa en principiell fråga till Rolf
          </note>
          <note>
            Åbjörnsson. Jag är ju lekmannen och Rolf Åbjörnsson juristen.
            Rolf Åbjörnsson argumenterade mot begreppet strikt ansvar och
            sade att det slår fel. Men såvitt jag förstår har man strikt ansvar
            när det gäller ersättningsskyldighet på mer än 24 timmar. Då blir
            min fråga till Rolf Åbjörnsson: Vill han avskaffa begreppet strikt
            ansvar även för längre anhållningar?
          </note>
          <note>
            Det var nämligen en sådan vältalig argumentation mot själva begreppet
            strikt ansvar, om att det inte var förenligt med myndighetsbruk.
          </note>
          <note type="speaker">
            Anf. 124 ROLF ÅBJÖRNSSON (kd):
          </note>
          <note>
            Fru talman! Vi har inte diskuterat det, men personligen är jag
            inte främmande för det. Jag tycker att strikt ansvar är en egendomlig
            figur. Jag förstår att det är behjärtansvärt och att det är en
            skälighetsbedömning som ligger bakom. Det är klart att det inte
            är särskilt praktiskt att nu säga att man skall riva upp besluten.
            Men principiellt tycker jag faktiskt att det är fel.
          </note>
          <note type="speaker">
            Anf. 125 ULF NILSSON (fp):
          </note>
          <note>
            Fru talman! Jag fastnar nog mera för den inställningen att det
            är viktigt att den enskilde får en form av ersättning och erkännande
            av lidande av skada om det har konstaterats att det har begåtts
            ett fel, oberoende av vad det här felet beror på. Det kan bero
            på försumlighet, misstag osv. Jag väljer då att sätta den enskilde
            i första rummet.
          </note>
          <note type="speaker">
            Anf. 126 ROLF ÅBJÖRNSSON (kd):
          </note>
          <note>
            Fru talman! Nu lät det som om Ulf Nilsson har missförstått det
            här. I alla lägen där myndigheterna har gjort fel av vad slag
            det vara må, fel eller försumlighet, utgår ersättning. Poängen
            med er motion är ju att man skall ha ersättning av staten helt
            oberoende av vad de enskilda befattningshavarna har gjort. Det
            är det som är stötande i ett samhällsbygge.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 10 §.)
          </note>
          <note>
            10 § Luftfart
          </note>
          <note>
            Föredrogs
          </note>
          <note>
            Trafikutskottets betänkande 1998/99:TU7
          </note>
          <note>
            Luftfart
          </note>
          <note type="speaker">
            Anf. 127 BIRGITTA WISTRAND (m):
          </note>
          <note>
            Fru talman! Nu skall vi behandla trafikutskottets betänkande
            nr 7, som handlar om luftfart. Jag vill börja med att yrka bifall
            till vår reservation nr 1, om åtgärder mot vissa konkurrensbegränsande
            företeelser.
          </note>
          <note>
            Det här betänkandet behandlar motioner från allmänna motionstiden
            och berör i huvudsak tre områden: konkurrens, flygsäkerhet och
            miljöfrågor.
          </note>
          <note>
            Den moderata motionen och reservationen handlar om att vårda
            och utveckla konkurrensen. Detta resonemang omfattar frågor som
            rör allt ifrån att bolagisera SAS, privatisera Arlanda och skapa
            en marknadsprissättning för de s.k. slottiderna för start och
            landning.
          </note>
          <note>
            Lika viktigt är det för företagandet i Sverige att skapa allmänna
            förutsättningar för ett fungerande flyg och framför allt för en
            ökad tillgänglighet till och från
          </note>
          <note>
            Stockholm och Stockholmsområdet. Näringslivets behov av snabba
            och tillförlitliga kommunikationer är inget självändamål utan
            just en förutsättning för ett fungerande näringsliv. En god infrastruktur
            ger en tydlig och positiv effekt för tillväxten. Tillväxten leder
            i sin tur till en ökad efterfrågan på flygförbindelser.
          </note>
          <note>
            Fru talman! Flygets betydelse ökar. Mellan åren
          </note>
          <note>
            1960 och 1990 ökade t.ex. flygresandet med 1 100 %.
          </note>
          <note>
            Utvecklingen visar att resorna blir allt längre och allt snabbare.
            Nedgången för några år sedan har nu ersatts av en allt snabbare
            och ökande uppgång. Det gäller särskilt utlandstrafiken och våra
            flygplatser Arlanda och Bromma. Därför är det viktigt att kapaciteten
            säkras.
          </note>
          <note>
            Jag börjar med trafiken på Bromma. Jag vill här i kammaren framhålla
            att det faktiskt är tack var insatser från oss moderater i olika
            konstellationer i riksdag, kommun och landsting som nu Bromma
            kan andas ut och drivas åtminstone fram till 2011. Den borgerliga
            majoriteten efter valet har nu avvärjt det ständiga hotet från
            socialdemokraterna om att lägga ned Bromma, som man ville göra
            redan 1994. Nu handlar i stället diskussionen om att ändra 12-
          </note>
          <note>
            tonsgränsen och hitta en mer miljövänlig gräns än den här. Saab
            340 på 13 ton är t.ex. mer miljövänlig än många andra och lättare
            plan.
          </note>
          <note>
            Fru talman! De två senaste åren har behovet av flygkapacitet
            genom Stockholmsregionen på lång sikt varit föremål för utredningar,
            såväl av en grupp utländska konsulter som av Luftfartsverket.
            I mars i år presenterade Luftfartsverket sina förslag. Som jag
            sade tidigare är ökningen stabil. I dag har Arlanda 1,1
          </note>
          <note>
            miljon passagerare under januari, vilket alltså är 7 %
          </note>
          <note>
            fler än 1998. I fortsättningen är det också utlandsresandet som
            ökar. Det betyder alltså att Arlanda nu är ungefär lika stort
            som flygplatsen utanför Köpenhamn med sina 16 miljoner passagerare.
          </note>
          <note>
            De här frågorna som handlar om luftfart är naturligtvis väldigt
            internationella. Inom Europa har det utvecklats en ny strategi
            för trafikflygledning, som kallas för Europe ATM Strategi for
            2000 plus. Den tar upp både hur den förväntade fördubblingen av
            flygtrafiken skall klaras av de kommande åren och hur trafikledningen
            skall lösas på kort sikt. Genom
          </note>
          <note>
            Eurocontrol och dess nya central i Maastricht har man nu kunnat
            minska förseningarna med ungefär hälften.
          </note>
          <note>
            Under det här året planerar man en ny kontrollcentral i Wien
            för att på det sättet ytterligare kunna minska de stora förseningarna.
            På samma sätt har också vi i
          </note>
          <note>
            Sverige gjort en förändring av vårt luftrum så att vi har kunnat
            öka kapaciteten med 40 %.
          </note>
          <note>
            Fru talman! Men vad hjälper det om man har plats i luften om
            man inte har plats och utrymme att landa på marken. Det kan gälla
            om det är ett plan från Gällivare eller ett plan från Tokyo. Därför
            måste vi säkra kapaciteten på marken. Vi får inte heller glömma
            att
          </note>
          <note>
            Stockholm i ett geografiskt perspektiv ligger väldigt perifert.
            Därför är tillgängligheten till flyg viktig för regionens möjligheter
            att konkurrera med europeiska storstadsregioner.
          </note>
          <note>
            En europeisk studie t.ex. om den framtida utbyggnaden av snabbtåg
            och Öresundsförbindelsen och om hur detta kommer att påverka kontaktmöjligheterna
            visar att varken snabbtåg eller Öresundsbro påverkar
          </note>
          <note>
            Stockholmsregionens tillgänglighet i det europeiska kontaktlandskapet.
          </note>
          <note>
            Nu har äntligen den tredje banan kommit i gång.
          </note>
          <note>
            Man har börjat bygga den. Man har även börjat bygga om terminalerna.
            Och det är bra. Men det är ju som sagt en kortsiktig lösning,
            någonting som bara kan lösa våra problem fram till 2006-2007,
            även om detta betyder över 100 000 flygrörelser per år och 88-90
          </note>
          <note>
            rörelser per timme i högtrafik. Därför måste vi alltså tänka
            på vad som skall hända med flygkapaciteten efter 2006-2007. Här
            finns det flera förslag. Man talar om ytterligare en rullbana
            på Arlanda och om en ytterligare flygplats. Bromma finns hela
            tiden med i bilden, men i det aktuella tidsperspektivet handlar
            det bara om 5 % av trafiken, så det är inte längre någon stor
            fråga.
          </note>
          <note>
            Luftfartsverket stöder ett förslag om en ny flygplats söder om
            Stockholm, Hall eller Tullinge. Detta förslag är ute på remiss,
            och jag skall inte föregripa det. Däremot skulle jag vilja diskutera
            Luftfartsverkets förslag och propå om att bygga en ytterligare
            flygplats, likvärdig med Arlanda, söder om Stockholm. Vad menar
            man med detta förslag? Vill man konkurrera med eller konkurrera
            ut Arlanda? Vilken trafik avser man skall finnas på den här flygplatsen?
          </note>
          <note>
            Det framhålls på flera ställen i utredningen att den inte får
            ligga längre bort än Arlanda. Det betyder att vi skulle ha två
            konkurrerande flygplatser.
          </note>
          <note>
            I Europa finns det i dag bara en stad som har två konkurrerande
            flygplatser, nämligen London: Heathrow med sina 55 miljoner passagerare
            och Gatwick med sina 24 miljoner passagerare. Dessutom finns det
            ytterligare två flygplatser på sex mils avstånd med
          </note>
          <note>
            7 ½ miljon passagerare.
          </note>
          <note>
            Medan passagerarna i Stockholmsområdet bor norr och väster om
            staden bor passagerarna i Londonområdet söder och öster om staden,
            där Gatwick och
          </note>
          <note>
            Heathrow ligger.
          </note>
          <note>
            London klarar med sina 90 miljoner passagerare att ha två konkurrerande
            flygplatser med likvärdigt flyg. Jag anser inte att vi klarar
            det i Stockholm.
          </note>
          <note>
            Fru talman! Sett i ett större perspektiv kan framhållas att land
            efter land nu bygger s.k. nav eller
          </note>
          <note>
            "hubbar", som skall dra till sig den internationella trafiken.
            Man bygger också nya flygplatser, som skall ta hand om annan typ
            av trafik, som t.ex. frakt, charter och billighetsflyg. I Paris
            har t.ex. Charles de
          </note>
          <note>
            Gaulle hand om den internationella trafiken, medan inrikes och
            annan trafik finns på Orly.
          </note>
          <note>
            Jag skulle kunna föra liknande resonemang om land efter land
            i Europa. Jag förstår dock inte hur vi med vår begränsade befolkning
            skall kunna ha två flygplatser med likvärdig trafik.
          </note>
          <note>
            Fru talman! Jag vill värna om Arlanda som ett nav och anser inte
            att Sverige har råd att bygga ytterligare en flygplats med allt
            vad det innebär. Dessutom finns det faktiskt åtminstone en flygplats
            som på sikt vore värd att satsa på, nämligen Skavsta. Med ett
            snabbspår från Stockholm till Linköping skulle vi få en bra förbindelse
            också för den befolkningsstarka delen söder om Nyköping.
          </note>
          <note>
            För oss moderater, som värnar om konkurrensen, är det viktigt
            att få en privat flygplats som kan konkurrera. Skavsta köptes
            i juli 1998 av det engelska företaget TBI. Här finns i första
            hand fraktflyg, men man avser att satsa på en utökning av passagerartrafiken
            från i dag 200 000 till 1 miljon passagerare. Man har därför ansökt
            om att få förlänga landningsbanan.
          </note>
          <note>
            Dessutom vill TBI, fru talman, satsa nära 700 miljoner kronor
            på att bygga upp en fungerande infrastruktur runt Skavsta.
          </note>
          <note>
            Mina slutsatser blir följande. I första hand vill jag satsa på
            Arlanda, vilket kan betyda en fjärde rullbana.
          </note>
          <note>
            Jag vill bevara Bromma och en till den flygplatsen anpassad trafik.
            Dessutom vill jag se ett komplement till Arlanda, gärna Skavsta.
          </note>
          <note>
            För detta talar inte bara ekonomiska skäl och konkurrensskäl
            utan också att det görs stora satsningar på snabba tågförbindelser
            i Mälardalen, som gör att flygplatsen blir tillgänglig på ett
            helt annat sätt. Dessutom kommer vi under sommaren och hösten
            att sätta i gång Atrain, en stor investering som likaså ökar
          </note>
          <note>
            Arlandas tillgänglighet.
          </note>
          <note>
            På det här sättet ökar vi inte bara konkurrensen i
          </note>
          <note>
            Sverige utan också möjligheterna för Arlanda att konkurrera internationellt.
          </note>
          <note type="speaker">
            Anf. 128 KARIN SVENSSON SMITH (v):
          </note>
          <note>
            Fru talman! Min roll här i talarstolen är att framträda som vänsterpartistisk
            ledamot i trafikutskottet, men jag är också ledamot i Miljömålsberedningen.
          </note>
          <note>
            Det är en ny statlig utredning, som ännu inte fått någon särskild
            uppmärksamhet. Enligt utredningsdirektiven har vi till uppgift
            att föreslå etappmål och åtgärdsstrategier för att miljömålen
            skall nås inom en generations tidsrymd. Som om inte detta vore
            tillräckligt skall vi också lägga fram förslag till åtgärder för
            att samtidigt de miljörelaterade folkhälsomålen skall uppnås.
          </note>
          <note>
            Vad har då miljömålen med trafikutskottets betänkande att göra?
            Jo, en mängd utredningar från
          </note>
          <note>
            Naturvårdsverket och andra instanser som befattat sig med ämnet
            visar att trafiken är den i särklass största orsaken till att
            miljömålen inte uppfylls. Uttryckt med andra ord är trafiken huvudanledningen
            till att framtiden sedd i ett ekologiskt perspektiv inte är hållbar.
          </note>
          <note>
            Miljöomställningen har börjat inom flera samhällssektorer. Vad
            gäller trafiken har emellertid de tekniska förbättringarna hittills
            ätits upp av en ökande trafikvolym. Detta är sant vad gäller värstingen
            bland trafikslagen, som är vägtrafiken, men det gäller också för
            luftfarten.
          </note>
          <note>
            Jämfört med vägfordonen har energieffektiviseringen av flygplanen
            gått längre. Bränsleförbrukningen per passagerare har halverats
            de senaste 20 åren.
          </note>
          <note>
            Det ligger i branschens eget intresse att inte frakta runt mer
            flygbränsle än nödvändigt. Hållbar utveckling förutsätter dock
            även att bränslet härstammar från förnybara naturresurser. Ingen
            har emellertid ännu kunnat visa på något biobränsle som kan användas
            i luftfarten. Fossilbränsleberoendet är hundraprocentigt och därmed
            oförenligt med den ekologiska omställning som regeringsförklaringen
            utlovar.
          </note>
          <note>
            Även i det transportpolitiska beslutet 1997 slogs fast att transporterna
            skall vara långsiktigt hållbara.
          </note>
          <note>
            Det övergripande målet för luftfarten ändrades för att stå i
            samklang med de nya transportpolitiska principerna. Tidigare skulle
            Luftfartsverket bl.a. främja ett säkert, konkurrenskraftigt och
            miljöanpassat flyg.
          </note>
          <note>
            Uppdraget förändrades till att skapa förutsättningar för ett
            sådant flyg. Detta måste tolkas som att Luftfartsverket skall
            tillhandahålla infrastruktur och service men inte verka för en
            utökad flygtrafik.
          </note>
          <note>
            Intressant i sammanhanget är fördelningen av slottider, som sker
            enligt Grandfathers Rightsprinciper och inte på marknadsekonomiska
            grunder.
          </note>
          <note>
            Resultatet blir att det uppstår en väldig trängsel i högtrafiktid
            och att man inte tar in de avgifter som man skulle kunna få ut
            från flygbolagen. Trängseln vid högtrafiktid tas till intäkt för
            att kräva utvidgning av flygplatskapaciteten.
          </note>
          <note>
            Fru talman! Flyget bidrar med 12 % av koldioxidutsläppen i Västeuropa
            och förväntas alarmerande nog bli tredubblat till 2015. Flyget
            är den sektor vars bidrag till klimathoten ökar mest av alla.
            Förutom växthuseffekt är flyget medskyldigt till försurning, övergödning,
            förstörelse av ozonskikt och hälsovådliga partikelutsläpp. Den
            mest påtagliga störning som flyget ger upphov till är buller,
            som i åratal sänkt livskvaliteten för dem som bor vid Bromma och
            andra flygplatser. Är avsikterna med miljö- och folkhälsomål seriösa,
            måste kraftfulla åtgärder vidtas snarast.
          </note>
          <note>
            Vad gör då Luftfartsverket? Nyligen har verket skrivit till regeringen
            och bett den att ompröva villkoren för avgasutsläpp vid Arlanda,
            inte för att sänka dem utan för att höja dem. Anledningen är planerna
            för mer flygtrafik. I dagarna har verket dessutom -
          </note>
          <note>
            som framgår av aprilnumret av dess tidning Insikt -
          </note>
          <note>
            gått ut med ett erbjudande om att barn och ungdomar skall få
            resa gratis under resten av 1999. På vilket sätt bidrar detta
            till att miljö- och hälsomålen uppfylls?
          </note>
          <note>
            Flygtrafiken i Sverige ökade med 7 % år 1998, och koldioxidutsläppen
            är direkt proportionella till bränsleanvändningen. De går inte
            att rena bort, och detta innebär ovillkorligen en försämring av
            miljön.
          </note>
          <note>
            Vänsterpartiet anser att Luftfartsverket skall hålla sig till
            sin verksinstruktion och inte propagera för ytterligare flygtrafik,
            t.ex. genom kampanjorganisationen Svenskt Flyg AB. Vägverket,
            som Vänsterpartiet inte brukar avhålla sig från att kritisera,
            kan här vara ett föredöme. Det håller sig för gott för att vara
            med i Svenska Vägföreningens kampanjer. Vägverket har anställt
            två personer på huvudkontoret i Borlänge med uppgift att motarbeta
            onödigt användande av vägarna, detta för att verka i enlighet
            med miljömålen.
          </note>
          <note>
            Flygets prissättning borde avspegla de miljökostnader som det
            ger upphov till. Skulle detta bli fallet behövdes inga kostsamma
            investeringar i nya flygplatser och landningsbanor. Då skulle
            resenärerna i större utsträckning benytta sig av spårburna transporter,
            där priserna i dag mer än väl täcker de samhällsekonomiska kostnader
            som det transportslaget ger upphov till. Dessutom skulle det kunna
            bli utrymme för att på de attraktiva tiderna transportera de invånare
            i glesbygden som inte bor i närheten av järnvägsspår, något som
            är regionalpolitiskt motiverat.
          </note>
          <note>
            Med angiven motivering yrkar jag bifall till reservation nr 2
            från Vänsterpartiet.
          </note>
          <note type="speaker">
            Anf. 129 BIRGITTA WISTRAND (m) replik:
          </note>
          <note>
            Fru talman! Karin Svensson Smith säger att flyget nästan är en
            trafikfara för sig självt. Flyget är ett hot mot klimatet, ett
            hot över huvud taget. Hon kräver kraftfulla åtgärder. Vilka kraftfulla
            åtgärder är det
          </note>
          <note>
            Karin Svensson Smith åsyftar? Vill hon förhindra flyg eller hindra
            Luftfartsverket?
          </note>
          <note type="speaker">
            Anf. 130 KARIN SVENSSON SMITH (v) replik:
          </note>
          <note>
            Fru talman! Till att börja med måste man inse att vi inte kan
            fortsätta öka flygtrafiken. Det finns ingen som helst lösning
            på de miljöproblem flyget ger upphov till. Därför skall man inte
            planera för någon utvidgning av landningsbanor eller nya flygplatser.
          </note>
          <note>
            Det handlar om att verka för att prissättningen sker i enlighet
            med polluter pays principle. Det måste vi göra internationellt.
            Där pågår ett visst arbete, det vet jag. Men det måste också ske
            i Sverige. Vi skall inte ha några smygsubventioner i form av taxfree
            och annat.
          </note>
          <note>
            På sikt måste man också se till att använda sig av de investeringar
            som staten har gjort i andra transportslag, som ger upphov till
            mindre miljöproblem än flyget. Staten borde, som ägare till Luftfartsverket,
            närmare se över att man följer den verksinstruktion som riksdagen
            har beslutat om.
          </note>
          <note type="speaker">
            Anf. 131 BIRGITTA WISTRAND (m) replik:
          </note>
          <note>
            Fru talman! Det Karin Svensson Smith säger betyder att hon vill
            hindra människor från att resa. Hur skall det gå till, med den
            ökning på 7 % per år som
          </note>
          <note>
            Karin Svensson Smith talar om? Skall bara vissa få flyga? Skall
            man inte få flyga utomlands? Hur skall detta gå till?
          </note>
          <note>
            För mig känns det oerhört konstigt att stävja en normal utveckling
            av handel och välstånd för landet.
          </note>
          <note type="speaker">
            Anf. 132 KARIN SVENSSON SMITH (v) replik:
          </note>
          <note>
            Fru talman! Men den utveckling som sker nu innebär att vi steg
            för steg går mot en undergång. Växthusgaserna ökar. Vi måste göra
            någonting åt det. Det är för oss överordnat.
          </note>
          <note>
            Om man i detta sammanhang skulle låta priserna motsvaras av de
            kostnader transportslaget ger upphov skulle vi inte ha denna stora
            ökning. Ökningen beror bl.a. på att man låter andra betala för
            att kalka sjöar, att man inte gör någonting åt växthusgaserna
            och att man låter folk stå ut med buller utan någon ersättning.
          </note>
          <note>
            Skulle alla dessa kostnader inkluderas i priset för att flyga,
            skulle vi inte ha denna ökning. Det innebär alltså att vi subventionerar
            dagens flygresande och att vi också låter framtida generationer
            göra det.
          </note>
          <note type="speaker">
            Anf. 133 KRISTER ÖRNFJÄDER (s):
          </note>
          <note>
            Fru talman! Vi skall här i dag behandla ett antal motioner från
            den allmänna motionstiden som handlar om luftfartsfrågor. Jag
            skall försöka ge en bakgrundsbild till våra förslag till beslut
            tillsammans med kommentarer gällande reservationerna.
          </note>
          <note>
            Flyget befinner sig i en situation där verksamheten utvecklas
            på alla nivåer. Från att tidigare ha betraktats som ett färdmedel
            för ett fåtal har det blivit ett integrerat och nödvändigt transportsätt
            för hela
          </note>
          <note>
            Sveriges befolkning. I början av 1990-talet hade vi en kraftig
            tillbakagång på inrikesflyget, men under de sista åren har en
            stark återhämtning skett. Den internationella trafiken har hela
            tiden ökat, med en stigande takt under de senaste åren. Denna
            utveckling ser ut att fortsätta. I Luftfartsverkets redovisning
            från den
          </note>
          <note>
            13 april kan vi se att inrikestrafiken ökar med 7 %
          </note>
          <note>
            och utrikestrafiken med 8 % under mars månad. Är då denna utveckling
            något som vi vill ha?
          </note>
          <note>
            För vår del anser vi att flyget i Sverige måste ha utrymme att
            utvecklas. I det transportpolitiska beslut som riksdagen tog för
            ett år sedan beslutade vi att det övergripande målet skulle vara
            att säkerställa en samhällsekonomiskt effektiv och långsiktigt
            hållbar transportförsörjning för medborgarna och näringslivet.
            Vi fastslog också fem delmål. Dessa är ett tillgängligt transportsystem,
            en hög transportkvalitet, en säker trafik, en god miljö och en
            positiv regional utveckling. Flyget har en stor roll att spela
            när det gäller att förverkliga dessa planer.
          </note>
          <note>
            När jag har besökt olika orter i Sveriges avlånga land som har
            tillgång till flyg betonar alla kommunala och regionala företrädare
            vikten och nödvändigheten av goda flygförbindelser. Deras tankar
            och uttalanden pekar på ett utmärkt sätt ut flygets betydelse
            för en positiv regional utveckling. I samband med detta vill jag
            också för riksdagens ledamöter redovisa de positiva kommentarer
            som har kommit mig till del när det gäller det statliga stöd till
            kommunala flygplatser som vi tog i det transportpolitiska beslutet.
          </note>
          <note>
            Vidare beslutade vi om ett antal principer och riktlinjer som
            skulle läggas till grund för trafikpolitiken, bl.a. följande:
          </note>
          <note>
            - Transportkonsumenterna bör ges största möjliga valfrihet att
            själva avgöra hur de skall ordna sina transporter inom ramen för
            en ansvarsfull politik i fråga om bl.a. säkerhet och miljö. Det
            bör åstadkommas genom en samhällsekonomiskt riktig prissättning
            av trafiken.
          </note>
          <note>
            - En ökad samverkan mellan olika transportmedel och trafikslag
            skall förenas med en effektiv konkurrens mellan olika trafikutövare
            och transportlösningar.
          </note>
          <note>
            - Beslut i transportfrågor bör ske i så decentraliserade former
            som möjligt med en tydlig rollfördelning mellan olika planeringsnivåer
            och aktörer.
          </note>
          <note>
            Dessa skrivningar stöder enligt vår mening att luftfarten skall
            få utvecklas som en del i det transportsystem som Sverige behöver
            för att ha bra kommunikationer, få en bra service inom transportsektorn
            och en positiv utveckling i alla regioner.
          </note>
          <note>
            Fru talman! I betänkandet finns det två reservationer. Den första,
            som moderaterna har skrivit under, handlar om en marknadsprissättning
            för start- och landningstider. Detta är vi emot. Det skulle innebära
            att orter och regioner med litet befolkningsunderlag och därmed
            behov av mindre flygplan skulle bli undanträngda från de attraktivaste
            landningstiderna även om de kanske har det största behovet.
          </note>
          <note>
            Reservation nr 2 har Vänsterpartiet skrivit under, och den handlar
            om luftfartens miljöpåverkan. Detta är en fråga som vi ser mycket
            allvarligt på. Som reservanterna själva har påpekat i sin reservation
            måste dessa frågor till stor del lösas med internationella överenskommelser.
          </note>
          <note>
            Sverige ligger långt framme när det gäller lagstiftning inom
            miljöområdet för flyg. Vi har även förslag och idéer som vi driver
            aktivt inom EU och de internationella organ som tar beslut angående
            flygets miljöpåverkan. Det innebär att Sverige och Luftfartsverket
            redan gör det som reservanterna önskar.
          </note>
          <note>
            Fru talman! Jag vill med detta anförande yrka bifall till utskottets
            hemställan.
          </note>
          <note type="speaker">
            Anf. 134 KARIN SVENSSON SMITH (v):
          </note>
          <note>
            Fru talman! Jag undrar hur Krister Örnfjäder kan förena miljömålen
            för flyget med en ökning av flyget.
          </note>
          <note>
            Hur skall man lösa koldioxidproblemet samtidigt som flyget förväntas
            öka och vi skulle underlätta det genom att ge Luftfartsverket
            möjlighet till ytterligare landningskapacitet?
          </note>
          <note>
            Vidare undrar jag hur Krister Örnfjäder tycker att den positiva
            regionala utvecklingen går ihop med den avreglering som vi har
            erfarit inom flyget. Den innebär att människor i glesbygd har
            tillgång till färre och dyrare avgångar medan vi som bor i tätorter
            har fler och billigare avgångar.
          </note>
          <note type="speaker">
            Anf. 135 KRISTER ÖRNFJÄDER (s):
          </note>
          <note>
            Fru talman! Jag börjar med det sista först. Jag har inte sagt
            att avregleringen i varje stycke innebär att det gynnar varje
            region. Vad jag har sagt är att man genom att säkerställa tillgången
            till flygkapacitet från alla regioner ger en möjlighet för regionerna
            att kunna utvecklas. Jag kommenterade över huvud taget inte avregleringen.
          </note>
          <note>
            När det gäller miljödelen är jag fullt införstådd med att en
            ökad trafik också innebär en ökad miljöbelastning. Det måste i
            så fall kombineras med ökade krav på bättre motorer så att man
            kan lösa den delen av problemet. Jag håller inte med om att vi
            till varje pris skall förhindra trafiken.
          </note>
          <note type="speaker">
            Anf. 136 KARIN SVENSSON SMITH (v):
          </note>
          <note>
            Fru talman! Det finns ingen teknisk metod för att rena koldioxidutsläpp.
            Ju mer man flyger, desto mer utsläpp blir det. Här får man välja
            om man vill ha en ökning av flyget eller om man vill uppnå miljömålet.
          </note>
          <note>
            Vilket väljer Krister Örnfjäder?
          </note>
          <note type="speaker">
            Anf. 137 KRISTER ÖRNFJÄDER (s):
          </note>
          <note>
            Fru talman! Om metoden inte finns i dag skall vi kräva att den
            skall finnas.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            JuU20 Ändringar i brottsskadelagen
          </note>
          <note>
            Mom. 2 (jämkning av brottsskadeersättning)
          </note>
          <note>
            1. utskottet
          </note>
          <note>
            2. res. 1 (kd)
          </note>
          <note>
            Votering:
          </note>
          <note>
            251 för utskottet
          </note>
          <note>
            34 för res. 1
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 67 m, 37 v, 14 c, 13 fp, 13 mp
          </note>
          <note>
            För res. 1: 34 kd
          </note>
          <note>
            Frånvarande: 24 s, 15 m, 6 v, 8 kd, 4 c, 4 fp, 3 mp
          </note>
          <note>
            Mom. 6 (ersättning för ren förmögenhetsskada)
          </note>
          <note>
            1. utskottet
          </note>
          <note>
            2. res. 4 (m, fp)
          </note>
          <note>
            Votering:
          </note>
          <note>
            204 för utskottet
          </note>
          <note>
            80 för res. 4
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 37 v, 33 kd, 14 c, 13 mp
          </note>
          <note>
            För res. 4: 67 m, 13 fp
          </note>
          <note>
            Frånvarande: 24 s, 15 m, 6 v, 9 kd, 4 c, 4 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            LU16 Vissa aktiebolagsrättsliga frågor, m.m.
          </note>
          <note>
            Mom. 1 (beredning av styrelseval)
          </note>
          <note>
            1. utskottet
          </note>
          <note>
            2. res. 1 (c)
          </note>
          <note>
            Votering:
          </note>
          <note>
            270 för utskottet
          </note>
          <note>
            14 för res. 1
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 67 m, 37 v, 33 kd, 13 fp, 13 mp
          </note>
          <note>
            För res. 1: 14 c
          </note>
          <note>
            Frånvarande: 24 s, 15 m, 6 v, 9 kd, 4 c, 4 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            LU17 Skadeståndsrättsliga frågor
          </note>
          <note>
            Mom. 1 (felaktig myndighetsinformation)
          </note>
          <note>
            1. utskottet
          </note>
          <note>
            2. res. 1 (m, c, fp)
          </note>
          <note>
            Votering:
          </note>
          <note>
            180 för utskottet
          </note>
          <note>
            104 för res. 1
          </note>
          <note>
            1 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 37 v, 34 kd, 2 mp
          </note>
          <note>
            För res. 1: 67 m, 14 c, 13 fp, 10 mp
          </note>
          <note>
            Avstod: 1 mp
          </note>
          <note>
            Frånvarande: 24 s, 15 m, 6 v, 8 kd, 4 c, 4 fp, 3 mp
          </note>
          <note>
            Mom. 2 (ansvaret vid frihetsberövanden)
          </note>
          <note>
            1. utskottet
          </note>
          <note>
            2. res. 2 (m, v, fp)
          </note>
          <note>
            Votering:
          </note>
          <note>
            155 för utskottet
          </note>
          <note>
            130 för res. 2
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 34 kd, 14 c
          </note>
          <note>
            För res. 2: 67 m, 37 v, 13 fp, 13 mp
          </note>
          <note>
            Frånvarande: 24 s, 15 m, 6 v, 8 kd, 4 c, 4 fp, 3 mp
          </note>
          <note>
            Mom. 3 (jämkningsmöjligheten)
          </note>
          <note>
            1. utskottet
          </note>
          <note>
            2. res. 3 (m, fp)
          </note>
          <note>
            Votering:
          </note>
          <note>
            205 för utskottet
          </note>
          <note>
            80 för res. 3
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 37 v, 34 kd, 14 c, 13 mp
          </note>
          <note>
            För res. 3: 67 m, 13 fp
          </note>
          <note>
            Frånvarande: 24 s, 15 m, 6 v, 8 kd, 4 c, 4 fp, 3 mp
          </note>
          <note>
            Mom. 7 (skadestånd till efterlevande)
          </note>
          <note>
            1. utskottet
          </note>
          <note>
            2. res. 5 (m)
          </note>
          <note>
            Votering:
          </note>
          <note>
            218 för utskottet
          </note>
          <note>
            67 för res. 5
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 37 v, 34 kd, 14 c, 13 fp, 13 mp
          </note>
          <note>
            För res. 5: 67 m
          </note>
          <note>
            Frånvarande: 24 s, 15 m, 6 v, 8 kd, 4 c, 4 fp, 3 mp
          </note>
          <note>
            Mom. 8 (ansvar för genmodifierade organismer)
          </note>
          <note>
            1. utskottet
          </note>
          <note>
            2. res. 6 (c)
          </note>
          <note>
            Votering:
          </note>
          <note>
            258 för utskottet
          </note>
          <note>
            27 för res. 6
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 67 m, 37 v, 34 kd, 13 fp
          </note>
          <note>
            För res. 6: 14 c, 13 mp
          </note>
          <note>
            Frånvarande: 24 s, 15 m, 6 v, 8 kd, 4 c, 4 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            TU7 Luftfart
          </note>
          <note>
            Mom. 2 (åtgärder mot vissa konkurrensbegränsande företeelser)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            218 för utskottet
          </note>
          <note>
            67 för res. 1
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 37 v, 34 kd, 14 c, 13 fp, 13 mp
          </note>
          <note>
            För res. 1: 67 m
          </note>
          <note>
            Frånvarande: 24 s, 15 m, 6 v, 8 kd, 4 c, 4 fp, 3 mp
          </note>
          <note>
            Mom. 7 (luftfartens miljöpåverkan)
          </note>
          <note>
            1. utskottet
          </note>
          <note>
            2. res. 2 (v)
          </note>
          <note>
            Votering:
          </note>
          <note>
            245 för utskottet
          </note>
          <note>
            38 för res. 2
          </note>
          <note>
            1 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 107 s, 67 m, 34 kd, 14 c, 13 fp, 10 mp
          </note>
          <note>
            För res. 2: 37 v, 1 mp
          </note>
          <note>
            Avstod: 1 mp
          </note>
          <note>
            Frånvarande: 24 s, 15 m, 6 v, 8 kd, 4 c, 4 fp, 4 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1998/99:98 Vissa premiepensionsfrågor
          </note>
          <note>
            Skrivelse
          </note>
          <note>
            1998/99:97 Utvecklingen inom den kommunala sektorn
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 14 april
          </note>
          <note>
            1998/99:255 av Marietta de Pourbaix-Lundin (m) till finansministern
          </note>
          <note>
            Skatten på råtallolja
          </note>
          <note>
            1998/99:256 av Lars Tobisson (m) till finansministern
          </note>
          <note>
            Vasakronan
          </note>
          <note>
            1998/99:257 av Lars Tobisson (m) till finansministern
          </note>
          <note>
            Valutastabilitet
          </note>
          <note>
            1998/99:258 av Catharina Hagen (m) till finansministern
          </note>
          <note>
            Förmögenhetsskatten
          </note>
          <note>
            1998/99:259 av Margit Gennser (m) till socialministern
          </note>
          <note>
            Reformerat högkostnadsskydd
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 20 april.
          </note>
          <note>
            13 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 14 april
          </note>
          <note>
            1998/99:500 av Eva Flyborg (fp) till näringsministern
          </note>
          <note>
            Läkemedelsindustrin
          </note>
          <note>
            1998/99:505 av Chatrine Pålsson (kd) till socialministern
          </note>
          <note>
            Demensförbundets ekonomiska situation
          </note>
          <note>
            1998/99:510 av Rolf Olsson (v) till socialministern
          </note>
          <note>
            Barnpsykiatri
          </note>
          <note>
            1998/99:512 av Tuve Skånberg (kd) till socialministern
          </note>
          <note>
            Förebyggande av aborter
          </note>
          <note>
            1998/99:513 av Per Lager (mp) till miljöministern
          </note>
          <note>
            Provborrningar efter olja i Skagerrack
          </note>
          <note>
            1998/99:516 av Maria Larsson (kd) till näringsministern
          </note>
          <note>
            Tillväxtavtal
          </note>
          <note>
            1998/99:517 av Sten Tolgfors (m) till statsrådet Britta
          </note>
          <note>
            Lejon
          </note>
          <note>
            FUNKIS-utredningen
          </note>
          <note>
            1998/99:518 av Rolf Gunnarsson (m) till näringsministern
          </note>
          <note>
            Tillväxtavtalen
          </note>
          <note>
            1998/99:520 av Yvonne Ruwaida (mp) till statsrådet
          </note>
          <note>
            Maj-Inger Klingvall
          </note>
          <note>
            Diskriminering av homosexuella i TGL
          </note>
          <note>
            1998/99:521 av Sten Tolgfors (m) till statsrådet Pierre
          </note>
          <note>
            Schori
          </note>
          <note>
            Flyktingsituationen i Kosovo
          </note>
          <note>
            1998/99:522 av Gudrun Lindvall (mp) till jordbruksministern
          </note>
          <note>
            Exporten av kalvar
          </note>
          <note>
            1998/99:524 av Yvonne Ruwaida (mp) till miljöministern
          </note>
          <note>
            Det genmanipulerade mjölkhormonet BST
          </note>
          <note>
            1998/99:525 av Ulla Hoffmann (v) till statsrådet
          </note>
          <note>
            Pierre Schori
          </note>
          <note>
            Utlänningslagen
          </note>
          <note>
            1998/99:526 av Lars Ångström (mp) till försvarsministern
          </note>
          <note>
            Försvarets minröjningsförmåga
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 20 april.
          </note>
          <note>
            14 § Kammaren åtskildes kl. 17.15.
          </note>
          <note>
            Förhandlingarna leddes av talmannen från sammanträdets början
            t.o.m. 1 §
          </note>
          <note>
            anf. 12 (delvis), av förste vice talmannen därefter t.o.m. 3
            § anf. 67
          </note>
          <note>
            (delvis), av andre vice talmannen därefter t.o.m. 7 § anf. 93
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
