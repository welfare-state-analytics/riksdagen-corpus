<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--18</head>
          <docDate when="1998-11-19">1998-11-19</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Frågestund
          </note>
          <note type="speaker">
            Anf. 1 ANDRE VICE TALMANNEN:
          </note>
          <note>
            Jag ber att få hälsa regeringens ledamöter välkomna till dagens
            frågestund. Följande statsråd kommer att delta: vice statsminister
            Lena Hjelm-
          </note>
          <note>
            Wallén, statsrådet Pierre Schori, statsrådet Maj-Inger
          </note>
          <note>
            Klingvall, statsrådet Ulrica Messing, miljöminister
          </note>
          <note>
            Kjell Larsson, statsrådet Ingegerd Wärnersson. Vice statsminister
            Lena Hjelm-Wallén besvarar allmänpolitiska frågor. Frågor till
            övriga statsråd förutsätts beröra deras ansvarsområden inom regeringen.
            Jag vill erinra om att frågorna, liksom svaren, i princip får
            vara högst en minut, och att frågestunden omfattar en timme. Det
            innebär att den avslutas kl. 15.00.
          </note>
          <note>
            Närvaroplikt i gymnasieskolan
          </note>
          <note type="speaker">
            Anf. 2 LARS LEIJONBORG (fp):
          </note>
          <note>
            Fru talman! Jag skulle vilja ge skolminister Ingegerd Wärnersson
            tillfälle att entydigt och kraftfullt ta avstånd från ett uttalande
            av en hög chef på Skolverket som har givit intryck av att det
            inte råder närvaroplikt i gymnasieskolan. Detta måste ju vara
            ett grundläggande missförstånd. Jag brukar inte åberopa
          </note>
          <note>
            Ylva Johansson för mina ståndpunkter i skolfrågor, men det framgick
            ju redan av hennes proposition i våras som nu behandlas här i
            riksdagen att skolket är ett stort problem.
          </note>
          <note>
            När nu en kommunalpolitiker lägger fram ett förslag om ett åtgärdsprogram
            mot skolk hoppas jag att skolministern tycker att det är mycket
            bra att kommunerna arbetar med sådana åtgärdsprogram mot ogiltig
            frånvaro i gymnasiet.
          </note>
          <note>
            Anf. 3 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Gymnasieskolan är en frivillig skolform. Det betyder
            inte att frivilligheten innebär att man skall få vara borta hur
            mycket som helst. Min uppfattning är att det ligger ett ansvar
            mellan lärare och elev när det gäller att vara i skolan, att eleven
            skall vara i skolan. Den förmån som vi har i Sverige, att samtliga
            elever kan erbjudas treårigt gymnasium, förutsätter också att
            eleven ser sitt ansvar i den här rollen.
          </note>
          <note>
            Kunskap för att kunna möta framtiden är det bästa vi kan ge våra
            ungdomar. Jag möter många som kommer från länder där gymnasieskolan
            inte är så väl utbyggd som i Sverige. Där har man kommit till
            insikt om förmånen att få gå i skolan. Man ser också, och har
            kunskap om, att detta är en förutsättning för att man skall kunna
            få arbete i framtiden. Det gäller såväl att gå till högskolestudier
            som att få en utbildning som kanske ger mer yrkesinriktad kunskap.
            Det är den insikten som jag anser att det är viktigt att även
            våra elever har; att det är en förmån och en förutsättning för
            en bra framtid.
          </note>
          <note type="speaker">
            Anf. 4 LARS LEIJONBORG (fp):
          </note>
          <note>
            Fru talman! Det var vackert talat, men det var ju inte riktigt
            klargörande ändå. Här har en skolpolitiker i Stockholm sagt att
            han vill lägga fram ett åtgärdsprogram mot skolk. Då säger en
            hög chef på
          </note>
          <note>
            Skolverket: Det går inte. Det finns inget som heter skolk, för
            det finns ingen närvaroplikt. Kan vi vara överens om att det är
            ett helt felaktigt resonemang?
          </note>
          <note>
            Har man fått en plats i gymnasieskolan så är man skyldig att
            i största möjliga utsträckning ta del av undervisningen.
          </note>
          <note>
            Anf. 5 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Som jag säger är det ett ansvar att gå i skolan.
            Det är inte barn vi pratar om. Det är i stort sett vuxna människor
            som går under gymnasietiden. Undervisningen i dag kan vara upplagd
            på olika sätt.
          </note>
          <note>
            Den kan vara projektinriktad. Det innebär att man delar av tiden
            kommer att befinna sig direkt i klassrummet. Andra delar av tiden
            befinner man sig i andra lokaler i skolan. Andra delar av tiden
            kanske man utför arbetet hemma. Men plikten att gå dit - även
            om det är en frivillig skolform - att vara där, att ta sitt ansvar,
            att få den kunskap som man är berättigad till, den tar jag för
            självklart att eleverna själva skall inse.
          </note>
          <note>
            Därför ser jag inte någon nödvändighet av att införa detta med
            skolk på gymnasiet.
          </note>
          <note>
            Varsel inom exportindustrin
          </note>
          <note type="speaker">
            Anf. 6 INGER LUNDBERG (s):
          </note>
          <note>
            Fru talman! Jag skulle vilja ställa en fråga till vice statsministern.
            ESAB i Laxå varslade i går 180 personer. Under förra månaden var
            det stora varsel vid
          </note>
          <note>
            Degerfors Järnverk och Ovako. Det förefaller som om
          </note>
          <note>
            Asienkrisen slår väldigt strukturellt och hårdare drabbar de
            län som har en stor exportindustri. Jag vill därför fråga vice
            statsministern om regeringen är uppmärksam på de regionala skillnaderna
            när det gäller ökad arbetslöshet och fler varsel.
          </note>
          <note>
            Anf. 7 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Ja, när vi nu ser Asienkrisens effekter så är det
            förvisso industrisektorn det handlar om. Så snart man har sagt
            det blir det också en direkt geografisk obalans när det gäller
            hur detta drabbar. Regeringskansliet är förvisso klar över den
            här situationen.
          </note>
          <note>
            Jag kan inte säga att vi har omedelbara åtgärder för det. Det
            ingår i det allmänna arbetsmarknads- och näringspolitiska arbetet.
            Men vi får följa det mycket noggrant.
          </note>
          <note type="speaker">
            Anf. 8 INGER LUNDBERG (s):
          </note>
          <note>
            Fru talman! Jag uppskattar att vice statsministern markerar att
            man håller ögonen på effekterna för olika delar av landet. Jag
            hoppas och tror att det också kommer att leda till konkreta, riktade
            åtgärder mot de områden som drabbas hårdast. Situationen är inte
            så nattsvart som den var i början av 90-talet. Det finns utvecklingspotential
            på många tillväxtområden också i de delar av landet som har väldigt
            tung exportindustri.
          </note>
          <note>
            Men det är angeläget att det ges stöd för att utveckla de delar
            som har möjligheter framåt och att man också kortsiktigt stärker
            dem över en eventuell konjunktursvacka i områden där man har många
            varsel. Man kan t.ex. gå in med utbildningsinsatser och liknande
            vid företag som ESAB.
          </note>
          <note>
            Anf. 9 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Det är ju det som arbetsmarknadspolitiken syftar
            till. Det gäller att utnyttja den för fullt nu och också naturligtvis
            försöka styra om till sådan näringsverksamhet som har framtiden
            för sig. Men jag skulle vilja lägga till att man inte skall ta
            ut allt elände på en gång här när det gäller Asienkrisen. Det
            är just nu kraftfullt, och det slår kraftfullt mot svensk industri.
            Men ingen kan i dag säkert säga hur långvarig och djup denna kris
            blir. Det kan ju faktiskt också vara så att det kommer att gå
            till det bättre inom en inte alltför avlägsen framtid.
          </note>
          <note>
            Nicaragua
          </note>
          <note type="speaker">
            Anf. 10 MARGARETA VIKLUND (kd):
          </note>
          <note>
            Fru talman! Jag har en fråga till biståndsminister
          </note>
          <note>
            Pierre Schori. Nicaragua är fortfarande i stort behov av akut
            katastrofhjälp efter orkanen Mitchs framfart.
          </note>
          <note>
            Det internationella samfundet har reagerat snabbt och effektivt
            både genom direkt katastrofhjälp och genom större avskrivningar
            av Nicaraguas statsskuld.
          </note>
          <note>
            Det är positivt att också Sverige på olika sätt bidrar aktivt
            i återuppbyggnadsarbetet. Det akuta behovet måste tillgodoses.
            Men det är också viktigt att ta hänsyn till nästa fas: det långsiktiga
            återuppbyggnadsarbetet, den ekonomiska återuppbyggnaden. I
          </note>
          <note>
            vilken mån kommer då det svenska biståndet att inriktas på skuldavskrivningar
            och återuppbyggnad på litet längre sikt? Finns det någon plan
            för en mer långsiktig hjälp till Nicaragua efter den katastrof
            som de har utsatts för?
          </note>
          <note type="speaker">
            Anf. 11 Statsrådet PIERRE SCHORI (s):
          </note>
          <note>
            Fru talman! Det gäller inte bara Nicaragua, och det finns en
            sådan plan. Vad som är oerhört viktigt här är förutom att gå in
            och bistå akut nu, vilket vi och hela omvärlden kraftfullt gör,
            att ha nästa fas i åtanke och börja planera för den nu, nämligen
            den långsiktiga återuppbyggnaden. Det som har skett i
          </note>
          <note>
            Centralamerika kan vi här i Europa bara jämföra med katastrofen
            i Jugoslavien. Detta kommer under årtionden att hänga med i Centralamerika,
            och då behövs en stor, långsiktig och omfattande återuppbyggnadsplan.
          </note>
          <note>
            Sverige kommer att delta i den konferens som äger rum den 10
            december i Washington med de centralamerikanska presidenterna.
            Jag har själv blivit inbjuden direkt till det mötet, därför att
            Sverige i steg två av den internationella långsiktiga återuppbyggnaden
            kommer att få arrangera en internationell givarkonferens här i
            Stockholm. Att vi får det uppdraget beror på att Sverige har en
            lång bakgrund i Centralamerika med omfattande folkrörelseengagemang
            och engagemang från den socialdemokratiska regeringen.
          </note>
          <note>
            Det är det förtroendet som vi nu kan bygga på för att bistå människorna
            kortsiktigt, medelsiktigt och långsiktigt i Centralamerika.
          </note>
          <note type="speaker">
            Anf. 12 MARGARETA VIKLUND (kd):
          </note>
          <note>
            Fru talman! Jag tackar för det svaret. Man är ändå mycket orolig,
            framför allt från den nicaraguanska ambassadörens sida här i Sverige.
            Man ser oerhört allvarligt på situationen och jämför den med den
            situation som rådde efter andra världskriget i Europa.
          </note>
          <note>
            Det fordrar en långsiktig insats.
          </note>
          <note>
            Kommer det på den konferens som Pierre Schori skall vara med
            på i Washington och på den konferens som tydligen planeras i Sverige
            i början av nästa år att finnas en långsiktig plan från Sveriges
            sida som då kan presenteras om hur mycket insatser som man tänker
            bidra med, och kommer det att framgå hur den planen ser ut på
            lång sikt?
          </note>
          <note type="speaker">
            Anf. 13 Statsrådet PIERRE SCHORI (s):
          </note>
          <note>
            Fru talman! Det kommer det att finnas. Det som jag avser att
            bidra med är att säga att det inte gäller att bygga upp det gamla
            utan att det gäller att bygga något nytt. Det som vi nu ser är
            nämligen också mycket av en rovdriftens revansch på människor
            och miljö. Man har haft en omfattande miljöförstöring under årtionden
            som har bidragit till att förvärra denna katastrof. Man har haft
            rovdrift på människor genom att tvinga ut dem i fattigdom och
            slum och politiska och ekonomiska orättvisor. Även det skall man
            åtgärda för att det skall bli en långsiktig återhämtning i detta
            område. Det gäller inte bara återuppbyggnaden. Detta är en politisk,
            ekonomisk, social och kulturell återuppbyggnad som skall bli hållbar.
          </note>
          <note>
            Det kommer vi att bidra med. Och jag är inte säker på att den
            kunskapen finns på alla håll.
          </note>
          <note>
            Hallandsåsen
          </note>
          <note type="speaker">
            Anf. 14 KJELL-ERIK KARLSSON (v):
          </note>
          <note>
            Fru talman! Jag riktar mig till miljöministern. I
          </note>
          <note>
            måndags var miljöministern ute och framförde sin positiva syn
            på ett fortsatt bygge vid Hallandsåsen. I
          </note>
          <note>
            tisdags presenterades en svidande rapport från regeringens tunnelkommission
            som har granskat orsakerna till att tunnelbygget vid Hallandsåsen
            blev en katastrof med gifter och miljöskandaler som kännetecken.
          </note>
          <note>
            Det visar sig att det finns bristande miljökonsekvensbeskrivningar,
            och det kan man ju tolka som att eftersom det är ett statligt
            verk gör man som man vill, och vattendomstol och länsstyrelse
            rättar sig efter statens pipa. Man behandlar alltså inte alla
            lika, eller också så behandlar man alla lika dåligt. I varje fall
            är hanteringen skrämmande.
          </note>
          <note>
            Min fråga till miljöministern blir: Vilket recept har miljöministern
            för att undvika nya miljöskandaler av typ Hallandsåsen?
          </note>
          <note>
            Anf. 15 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag vill först och främst säga att jag är glad för
            att ha fått den här frågan. Jag har hela tiden sagt med början
            vid ett besök i Båstad - jag tror att det var mitt första besök
            som statsråd utanför Stockholm, och jag tyckte att det var viktigt
            att göra det just i Båstad - att en fortsatt utbyggnad av järnvägar
            i
          </note>
          <note>
            Sverige och i Europa är väldigt viktigt ur miljösynpunkt. Det
            är också viktigt att ha en dubbelspårig järnväg längs västkusten.
            Därför vore det bra om man kunde fortsätta att genomföra tunnelbygget,
            men, har jag gång på gång tillagt, under de bestämda förutsättningarna
            att man får mycket starka miljögarantier för att bygget går att
            fullfölja och med den restriktionen att det inte heller får kosta
            för mycket.
          </note>
          <note>
            Nu har vi fått Tunnelkommissionens rapport. Jag håller med om
            att det i den finns en hel del kritik. Vi håller nu på att gå
            igenom denna kritik. Det finns redan i dag en hel del som man
            kan säga. Vi måste skärpa översynen. Om det är som Kjell-Erik
            Karlsson har sagt om att statliga myndigheter här behandlas på
            ett liberalare sätt än andra skall det naturligtvis upphöra. Vi
            måste bygga in miljöhänsyn tidigt i denna process när det gäller
            stora projekt. Och vi måste också skärpa användningen av kemikalier
            i sådana projekt. Det är några av de saker som jag redan nu kan
            säga att vi måste arbeta med. Sedan kommer det säkert att finnas
            ytterligare en hel del.
          </note>
          <note type="speaker">
            Anf. 16 KJELL-ERIK KARLSSON (v):
          </note>
          <note>
            Fru talman! Tätningsmedlet kemikalien Rhoca-
          </note>
          <note>
            Gil som förgiftade både människor och djur anser utredarna skulle
            ha anmälts till tillståndsmyndigheten
          </note>
          <note>
            - som om det skulle ha hjälpt. Nu vill granskningsgruppen använda
            en kemikalie som heter TACSS.
          </note>
          <note>
            Det är en kemikalie som har fått mycket kritik i Norge där den
            tidigare har använts. TACSS är baserad på isocyanater och dibutylftalat,
            ämnen som har visat sig ge hormonhämmande effekter på fisk och
            möjligen även på människor. Ett exempel på dess effekt är att
            vid prov på råttor har man sett att testiklarna krymper.
          </note>
          <note>
            Min fråga till miljöministern blir: Vad avser miljöministern
            som högste ansvarig för miljön att göra för att i fortsättningen
            undvika att man använder kemiska medel av typ TACSS, medel som
            orsakar ytterligare miljökatastrofer, eller skall tunnelbyggarna
            riskera att få krympta testiklar?
          </note>
          <note>
            Anf. 17 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag har just sagt att just användningen av kemikalier
            kanske är den viktigaste erfarenheten från tunnelbygget i Båstad.
            Om det finns planer på att använda en annan kemikalie - vilket
            jag inte känner till - som har de effekter som nyss har beskrivits,
            är jag fullständigt övertygad om att den kemikalien inte kommer
            att användas i en mycket eventuell framtida fortsättning av tunnelbygget.
            Jag tror inte att jag överdriver alls om jag säger att om tunnelbygget
            skall drivas vidare kommer detta att vara det projekt som har
            fått genomgå den hårdaste miljögranskningen någonsin i Sverige,
            och det inkluderar även kemikalier.
          </note>
          <note>
            Hallandsåsen
          </note>
          <note type="speaker">
            Anf. 18 LENNART DALÉUS (c):
          </note>
          <note>
            Fru talman! Jag hade faktiskt också tänkt ta upp frågan om Hallandsåsen.
            Jag tillåter mig att göra det.
          </note>
          <note>
            Vad miljöministern nu säger är ju att det fanns en hel del kritik
            i Tunnelkommissionens rapport, och det är ju sant. Det fanns en
            hel del kritik i den, inte minst mot regeringen, mot att regeringen
            fattade beslut om projektet innan den över huvud taget hade prövat
            om projektet fick genomföras. Det är därför som det är litet märkligt
            att miljöministern går ut och talar om att tunneln bör byggas
            och gör det dagen innan han själv enligt egen utsago haft tillgång
            till och läst det material som Tunnelkommissionens rapport utgör.
            Det är ju ändå en signal om att regeringen utan att ha läst materialet
            tycker att någonting skall komma att ske.
          </note>
          <note>
            Därför undrar jag vilken slutsats av det egna agerandet som miljöministern
            drar av Tunnelkommissionens kritik på den punkten. Skall regeringen
            gå ut och ha åsikter i sådana här frågor dagarna innan ett material
            kommer och som regeringen själv inte har läst och som är avgörande
            för frågans behandling? Vad tycker miljöministern om det?
          </note>
          <note>
            Anf. 19 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag tänker som miljöminister inte anpassa vad jag
            säger till vilken veckodag jag säger det eller till hur det ser
            ut i förhållande till en kommissionsrapport som skall läggas fram.
            Jag har hela tiden sagt, och jag har svårt att se att någon egentligen
            inte skulle kunna hålla med mig om det, att det är bra att tunnelbygget
            kan genomföras därför att vi behöver satsa på järnvägar, inte
            minst av miljöpolitiska skäl.
          </note>
          <note>
            Jag kom från Buenos Aires för två dagar sedan.
          </note>
          <note>
            Och om vi skall ha någon möjlighet att i Europa och i
          </note>
          <note>
            USA möta hotet från de framtida klimatförändringarna måste vi
            satsa på järnvägar. Men jag har också sagt - jag sade det i Båstad
            den 4 november, och jag sade det i Malmö i måndags - att det förutsätter
            en stenhård miljöprövning och att det inte kostar för mycket.
            Och det kommer jag förmodligen att säga i morgon också. Jag kan
            inte anpassa mina uttalanden till veckodagar eller till hur det
            ser ut i relation till en rapport som kommer.
          </note>
          <note type="speaker">
            Anf. 20 LENNART DALÉUS (c):
          </note>
          <note>
            Fru talman! Det är väl ändå häpnadsväckande. Att man inte anpassar
            sig till veckodagarna är väl okej;
          </note>
          <note>
            det kan jag ha viss förståelse för. Men som regeringsföreträdare
            bör man väl ha någon liten anpassning till att det snart kommer
            ett material som vi har beställt och som rimligen måste ha ett
            värde i regeringens bedömning. Den lilla anpassningen kunde väl
            miljöministern ändå vara hygglig och göra och alltså vänta på
            den dagen materialet kommer, oavsett veckodag.
          </note>
          <note>
            Miljöministern säger ju också andra saker dagen innan, t.ex.
            att det naturligtvis finns ett tak för hur mycket pengar som kan
            plöjas in i det här projektet för att det skall accepteras. Då
            undrar jag som enkel riksdagsman: Kan miljöministern tala om var
            det här taket ligger? Hur mycket är miljöministern och regeringen
            beredda att satsa för att klara miljökraven. Var ligger alltså
            det tak som miljöministern nämnde förra veckan?
          </note>
          <note>
            Anf. 21 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Vi har en mycket uppskakande händelse bakom oss i
            Båstad i samband med tunnelbygget. Jag har försökt att hantera
            den på ett intellektuellt hederligt sätt genom att hela tiden
            säga samma sak:
          </note>
          <note>
            Det vore bra om vi kunde bygga tunneln. Det vore bra nu, lika
            väl som det vore bra när det en gång beslutades. Men det förutsätter
            mycket hårda miljögarantier och att det inte kostar för mycket.
          </note>
          <note>
            Nu har vi ju fått rapporten från Tunnelkommissionen, som i och
            för sig inte behandlar frågan om fortsättningen av arbetet, utan
            som behandlar frågan om hur det kunde gå så illa, vem det är som
            bär ansvaret och vad kan vi lära oss av detta. Jag har från första
            stund sedan jag tog del av rapporten försökt lära mig om detta.
          </note>
          <note>
            Om ett tag kommer Banverkets rapport där man diskuterar vilka
            alternativ som nu finns. Det är då som vi kan gå in och börja
            göra miljögranskningen.
          </note>
          <note>
            Det är då som vi kan gå in och börja fundera på frågan om hur
            mycket det kostar. Det vore skäligen orimligt, tror jag, att nu
            säga var det här taket ligger.
          </note>
          <note>
            Behörighetskrav till gymnasieskolans nationella program
          </note>
          <note type="speaker">
            Anf. 22 CRISTINA HUSMARK PEHRSSON (m):
          </note>
          <note>
            Fru talman! Jag har en fråga till skolministern.
          </note>
          <note>
            Fr.o.m. höstterminen i år måste alla elever ha godkända betyg
            i kärnämnena för att vara behöriga att komma in på gymnasieskolans
            nationella program.
          </note>
          <note>
            Detta tycker jag är rätt och riktigt. Jag stöder detta eftersom
            effekten måste bli ett tydligt krav på eleven, föräldrarna, skolans
            personal och politiker att tillsammans skapa de resurser som gör
            det möjligt för de här eleverna att tillägna sig kunskapen och
            minst betyget Godkänd.
          </note>
          <note>
            Det är dock alltid några elever som kommer i kläm när en ny reform
            träder i kraft. Elever som i våras gick ut nian utan godkända
            betyg i kärnämnena är därmed inte behöriga att fortsätta på ett
            nationellt program på gymnasiet. Vidare finns det nu elever som
            går i nian och som inte hinner komma i kapp för att få betyget
            Godkänd. Jag tänker främst på elever som har uttalade läs- och
            skrivsvårigheter, dyslexi, och dyskalkyli - ibland i kombination
            med MBD och
          </note>
          <note>
            DAMP. Dessa elever måste nu få riktad specialundervisning. Vidare
            behövs det insatser som gör det möjligt för dem att ta igen den
            kunskap som har gått förlorad.
          </note>
          <note>
            Min fråga är: Kommer skolministern att följa upp kvaliteten på
            den undervisning som i dag bedrivs för elever som inte har kommit
            in på något nationellt program?
          </note>
          <note>
            Anf. 23 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Detta är en mycket angelägen fråga för mig. Som Cristina
            Husmark Pehrsson anförde har vi en del elever som inte blir godkända.
            I dag kan man gå in på det individuella programmet och där bli
            godkänd för de betyg som krävs för grundskolan.
          </note>
          <note>
            Inom kort kommer jag att lägga fram ytterligare ett förslag till
            gymnasieförordningen, nämligen att de här betygen också räknas
            med som urval när man söker vidare till det nationella programmet.
            Detta är viktigt, för då får dessa elever möjlighet att läsa upp
            och komplettera och även att tillgodoräkna sig detta.
          </note>
          <note>
            Vi kommer dock fortfarande att ha ett antal elever som kanske
            inte blir godkända i flera ämnen. För dessa elever är det angeläget
            att upprätta t.ex. en individuell studieplan som omfattar tid
            såväl under grundskolan som in på gymnasiet. Frågan är om det
            är nödvändigt att läsa alla ämnen under grundskoletiden eller
            om man kan vänta med något ämne tills man t.ex. kommer in på gymnasieskolan.
          </note>
          <note>
            Det här är två exempel på hur jag tänker hantera icke godkända
            elever. Jag anser det vara mycket angeläget att även i fortsättningen
            följa upp och se hur de här eleverna lyckas och om svårigheterna
            kommer att vara fler i framtiden eller om vi nu har mött dem.
          </note>
          <note type="speaker">
            Anf. 24 CRISTINA HUSMARK PEHRSSON (m):
          </note>
          <note>
            Fru talman! Jag tackar för svaret och kan konstatera att skollagen
            inte ger utrymme för dispens när det gäller kommunens skyldighet
            att bereda plats i gymnasieskolan för elever med icke godkända
            betyg i kärnämnena. Däremot ges det i Skolverkets författningssamling
            en viss öppning. När det gäller tillämpningen av betygskriterierna
            beskrivs där att om särskilda skäl föreligger med hänsyn till
            personliga förhållanden hos enskild elev, så kan man bortse från
            vissa kriterier vid betygsättningen.
          </note>
          <note>
            Lärarna anmodas således att vid betygsättningen ta hänsyn till
            elevens handikapp och bedöma elevens möjligheter till fortsatta
            studier på ett nationellt program. Detta kan vara en möjlighet
            men jag ser också att det kan finnas en viss risk med en sådan
            bedömning. Det kan ju bero på bristande resurser och kunskaper
            i skolan. Jag ser alltså en fara i att man kanske sätter ett bättre
            betyg beroende på att man bedömer elevens handikapp på ett visst
            sätt.
          </note>
          <note>
            Det är därför viktigt att, som skolministern säger, fortsätta
            med att titta på de insatser som görs för att se till att de här
            eleverna får betyget Godkänd och därmed kan gå in på ett nationellt
            program.
          </note>
          <note>
            Anf. 25 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! När man, som vi har gjort, går över till ett nytt
            betygsystem blir tillämpningen litet olika.
          </note>
          <note>
            När läraren sitter med en elev som är oerhört ambitiös, som vill
            väldigt mycket och som gör sitt bästa, kan det ibland bli så att
            ett högre betyg ges än vad verkligheten egentligen visar på. Det
            kommer dock surt efteråt, för sedan visar det sig att man saknade
            kunskapen. Därför tror jag att t.ex. lösningen med det individuella
            programmet och en uppluckring i regelsystemen, så att det kan
            bli möjligt att få sitt betyg senare, är oerhört viktig saker,
            liksom att man då kan inrikta sig på ett antal ämnen under sin
            grundskoletid för att sedan så att säga komplettera upp.
          </note>
          <note>
            Sedan kommer nästa steg, vad man gör under själva gymnasietiden.
            Det är också viktigt att titta på detta med flexibel tidsanvändning.
            Det är inte så att alla skall gå nio år i grundskolan och tre
            år på gymnasiet. Vissa elever kommer att behöva längre tid. För
            dessa elever är den individuella studieplanen oerhört viktig.
          </note>
          <note>
            Ekonomiska förutsättningar för idrotten
          </note>
          <note type="speaker">
            Anf. 26 JOHAN PEHRSON (fp):
          </note>
          <note>
            Fru talman! Jag har en fråga till statsrådet Ulrica
          </note>
          <note>
            Messing. Det gäller de ekonomiska förutsättningarna för idrotten.
            Riksdagen beslutade för ett flertal år sedan om ett vinstdelningssystem
            mellan AB Svenska
          </note>
          <note>
            Spel och idrottsrörelsen eftersom balansen i fördelningen tidigare
            varit alldeles för skev. Detta är nödvändigt eftersom statens,
            ofta ganska offensiva, agerande på spelmarknaden är avgörande
            för idrottsrörelsens samlade ekonomi.
          </note>
          <note>
            Vad avser regeringen att inom rimlig tid göra för att vidta sådana
            åtgärder att vi kan genomföra detta vinstdelningssystem?
          </note>
          <note type="speaker">
            Anf. 27 Statsrådet ULRICA MESSING (s):
          </note>
          <note>
            Fru talman! Som ledamoten säkert vet är just nu en stor idrottspolitisk
            utredning ute på remiss. Remisstiden går ut den 1 december. Jag
            skall ta in alla remissvaren och grundligt läsa dem. Under nästa
            år återkommer jag till riksdagen med ett förslag om en ny idrottspolitisk
            proposition. Där skall vi bl.a. diskutera de ekonomiska förutsättningarna
            för idrotten.
          </note>
          <note>
            Som idrottsminister tycker jag att det är oerhört viktigt att
            i fråga om statens bidrag, statens pengar, till idrottsrörelsen
            precis som till andra folkrörelser värna om mångfalden och bredden
            och också bejaka de små idrotter som inte alltid har möjlighet
            att komma in i medierna eller som inte alltid får de största tidningsrubrikerna.
            Jag är också väl medveten om att det beträffande idrottens förutsättningar
            att överleva i framtiden inte går att enbart luta sig mot statsbidrag
            eller bidrag från kommunerna. Det behövs också ett brett stöd
            via exempelvis sponsring. Men självklart gäller det, som sagt,
            att genom statens pengar värna mångfalden och bredden inom idrottsrörelsen
            och att bejaka att alltfler av våra barn och ungdomar även i fortsättningen
            kan engagera sig inom rörelsen.
          </note>
          <note type="speaker">
            Anf. 28 JOHAN PEHRSON (fp):
          </note>
          <note>
            Fru talman! Nu nämnde inte statsrådet Messing spelmarknaden.
            Jag vet inte om det berodde på att hon inte tycker att det skall
            komma mer pengar från just spelmarknaden. Jag tycker att det är
            olyckligt att staten är så pass offensiv som den har varit det
            när det gäller spel. Jag är av den principiella åsikten att pengarna
            från spel på idrott till stor del skall tillfalla idrotten.
          </note>
          <note type="speaker">
            Anf. 29 Statsrådet ULRICA MESSING (s):
          </note>
          <note>
            Fru talman! Om jag inte kommer ihåg helt fel avsatte vi i årets
            budget 105 miljoner från Svenska Spel till idrotten, och vårt
            förslag är att öka det ytterligare med 5 miljoner. Vi har gjort
            en ommöblering bland andra anslag. Totalt avsätter vi ungefär
            500 miljoner kronor på idrottsrörelsen.
          </note>
          <note>
            Det kommer att finnas anledning för oss att, när vi tittar på
            vad den idrottspolitiska propositionen skall innehålla, fundera
            över om det är en rimlig avvägning. Men det är ju självklart så
            att de pengar som vi får in på spel också skall gå till andra
            verksamheter som regeringen och riksdagen prioriterar.
          </note>
          <note>
            Familjerådslag
          </note>
          <note type="speaker">
            Anf. 30 MARIA LARSSON (kd):
          </note>
          <note>
            Fru talman! Jag har en fråga till statsrådet Klingvall.
          </note>
          <note>
            Familjerådslag är en metod att arbeta med utsatta barn och deras
            familjer. Familjerådslag bottnar i en tro på familjens och nätverkets
            kraft. Det handlar om att ge föräldrar tillbaka förtroendet, tron
            att de faktiskt är de mest betydelsefulla personerna i ett barns
            liv, trots att det har gått snett någonstans på vägen.
          </note>
          <note>
            Erfarenheterna från det här sättet att arbeta är mycket goda.
            En stor majoritet av de föräldrar som har varit med om det är
            positiva.
          </note>
          <note>
            Den här metoden kommer ursprungligen från Nya
          </note>
          <note>
            Zeeland, men den har använts i ett tiotal försökskommuner i Sverige
            de senaste åren. En utvärdering av FoU är just på väg att bli
            klar. Man har redan i flertalet av försökskommunerna bestämt sig
            för att permanenta den här verksamheten.
          </note>
          <note>
            Min fråga till statsrådet är: Avser statsrådet att vidta några
            åtgärder för att sprida de positiva erfarenheterna från familjerådslagsmetoden
            till övriga kommuner i landet?
          </note>
          <note>
            Anf. 31 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Det här är en spännande verksamhet.
          </note>
          <note>
            Jag har själv besökt bl.a. Sundsvall och tagit del av verksamheten.
            Jag har också tagit del av den verksamhet som bedrivs i Nya Zeeland
            och som vi tagit till oss i Sverige, inte riktigt likadant som
            där utan anpassad till svenska förhållanden.
          </note>
          <note>
            Den här verksamheten har som den ser ut varit framgångsrik. Jag
            har inte tagit del av utvärderingen.
          </note>
          <note>
            Som jag förstod på frågeställaren är den inte heller helt klar.
            Jag förutsätter att det här är en arbetsmetod som man kommer att
            ta till sig i den mån den verkligen ger positiva effekter. Det
            ser också ut som att den hittills gjort det ute i landets kommuner.
            Vilken roll jag kan spela i det ber jag att få återkomma till.
          </note>
          <note type="speaker">
            Anf. 32 MARIA LARSSON (kd):
          </note>
          <note>
            Fru talman! Jag får tacka statsrådet för svaret så långt. Jag
            är glad åt den positiva inställning som jag kan skönja i svaret.
            I genomsnitt var tio personer med i rådslagen, vilket tyder på
            - tvärtemot mot vad vi många gånger har trott - att det finns
            ett nätverk kring de utsatta barnen och familjerna. Det gäller
            bara att mobilisera den kraften med hjälp av professionella socialtjänstarbetare.
            Det är en stor möjlighet för familjer, anser jag, att tillerkännas
            sin viktiga roll och få ett återupprättande av något som kan tyckas
            som ett misslyckande.
          </note>
          <note>
            I Nya Zeeland har man sedan 1989 skyldighet att dra in den utvidgade
            familjen i arbetet med barn som behöver hjälp. I Sverige har det
            dessvärre varit så att fyra av fem föräldrar som har erbjudits
            möjligheten har tackat nej till familjerådslag, förmodligen beroende
            på att metoden ännu inte är tillräckligt känd, men det kan också
            vara av andra skäl. På vissa håll anser också berörda socialsekreterare
            att deras yrkesroll förändrats markant genom den här arbetsmetoden
            så att de får lämna över makt och ansvar.
          </note>
          <note>
            Jag hoppas därför att statsrådet intar en kanske något mer positiv
            och aktiv opinionsbildande roll. Det är min följdfråga: Avser
            statsrådet att i den här frågan opinionsbilda för att göra den
            här arbetsmetoden mera känd? Avser statsrådet att ge socialarbetare
            möjlighet till fortbildning och kompetensutveckling på det här
            området?
          </note>
          <note>
            Anf. 33 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Det här är en metod att använda för att utveckla
            arbetet kring barn och familj. Det som är spännande och viktigt
            på det här området är naturligtvis att det finns en öppenhet,
            ett intresse och ett engagemang från socialarbetare men också
            från dem som står i ledningen ute i kommunerna, både tjänstemän
            och politiker, att driva på ett utvecklingsarbete.
          </note>
          <note>
            Det som så småningom kan bli min roll ber jag, som jag sade förut,
            att få återkomma till. Men självklart finns det ett stort intresse
            från oss som är engagerade i dessa frågor att följa utvecklingen
            och också skicka signaler när vi finner att det är metoder som
            verkligen ger bra resultat när det gäller att förbättra situationen,
            i det här fallet, för barn i Sverige.
          </note>
          <note>
            Strafftullar
          </note>
          <note type="speaker">
            Anf. 34 JOHNNY AHLQVIST (s):
          </note>
          <note>
            Fru talman! Jag vill ställa en fråga till vice statsministern.
            Vi har upplevt i EU-debatten fler än en gång att de stora frågorna
            varit gurkor och bananer.
          </note>
          <note>
            Nu verkar det återigen som att bananerna är en av de stora frågorna
            i ett handelskrig mellan USA och EU.
          </note>
          <note>
            USA hotar nu med 100-procentiga strafftullar på bl.a.
          </note>
          <note>
            svenska varor därför att vissa länder inom EU har gynnat gamla
            koloniländer i Afrika. Detta kommer att få konsekvenser för ett
            stort antal svenska företag.
          </note>
          <note>
            Det företag jag tänkte ta upp är ett företag i min egen kommun,
            nämligen Brio Leksaker, som gick ut och varslade 185 anställda
            plus ytterligare 50 vid en underleverantör därför att strafftullarna
            träder i kraft den
          </note>
          <note>
            3 mars.
          </note>
          <note>
            Min fråga är mycket enkel: Hur har den svenska regeringen agerat,
            och hur har man tänkt göra framöver?
          </note>
          <note>
            Anf. 35 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Det här måste för allmänheten vara en totalt obegriplig
            fråga som får väldigt allvarliga konsekvenser för många anställda.
            EU och USA är oeniga om varifrån EU skall köpa sina bananer. Amerikanerna
            anser att de missgynnas av denna bananregim.
          </note>
          <note>
            Amerikanerna vet att vi precis inte varit tillskyndare av detta.
            Vi har tyckt ganska väl om vårt normala sätt att införskaffa bananer.
            Likväl drabbas alla EU-länder av USA:s bannbulla, och flera småföretag
            i Sverige drabbas mycket hårt.
          </note>
          <note>
            Handelsminister Leif Pagrotsky har av det skälet i
          </note>
          <note>
            Washington direkt med den ansvarige statssekreteraren Steward
            Eisenstadt tagit upp denna fråga och tydliggjort hur kritiska
            vi är. Vi menar att det är helt otillständigt av USA att göra
            listor på det här sättet som drabbar enskilda fabriker. Jag vet
            många som drabbas. Jag vet att Leif Pagrotsky särskilt tog fram
          </note>
          <note>
            Annas Pepparkakor i sammanhanget, som inte har ett dugg med detta
            att göra. Det är ett tydligt exempel.
          </note>
          <note>
            Brio kunde ha varit ett annat för att göra det tydligt hur fel
            det är. Denna kritik har vi alltså på ett mycket ampert sätt framfört
            till USA. Vi hoppas att de tar intryck.
          </note>
          <note type="speaker">
            Anf. 36 JOHNNY AHLQVIST (s):
          </note>
          <note>
            Fru talman! Jag tackar för svaret. Jag förutsätter att både vice
            statsministern och jag kommer att följa frågan här i kammaren.
          </note>
          <note>
            Närvaroplikt i gymnasieskolan
          </note>
          <note type="speaker">
            Anf. 37 BEATRICE ASK (m):
          </note>
          <note>
            Fru talman! Frågan har delvis redan varit uppe i dag. Det gäller
            det stora problem vi har med skolk i gymnasieskolorna. Jag har
            en färsk rapport i dag som visar att vi har gymnasieskolor där
            skolket uppgår till nästan 20 % på en dag. Det är för mycket för
            att man skall kunna bedriva en meningsfull undervisning.
          </note>
          <note>
            Därför blev jag litet förvånad över resonemangen här innan om
            huruvida det är så att skolk finns på gymnasiet eller inte. Av
            gymnasieförordningen framgår att eleven måste anmäla förhinder
            och att rektorn skall godkänna det om man över huvud taget inte
            tänker gå på lektionerna. Annars är det otillåten frånvaro. Gymnasieförordningen
            är väldigt tydlig på den här punkten.
          </note>
          <note>
            Därför vill jag fråga skolministern vilka insatser hon tänker
            göra för att ge spridning åt det som framgår av gymnasieförordningen
            också hos Skolverket.
          </note>
          <note>
            Eller är det så att regeringen har planer på att ändra gymnasieförordningen
            så att det inte längre skall finnas någon skyldighet för elever
            i gymnasieskolan att anmäla frånvaro eller begära ledighet?
          </note>
          <note>
            Anf. 38 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Några planer på att ändra förordningen i den riktning
            som Beatrice Ask pekar på har vi inte. Tvärtom vill jag understryka
            det som står i gymnasiepropositionen om det ansvar som åligger
            lärare och elever och om förhållningssättet till att gå i skolan.
          </note>
          <note>
            Man måste ställa sig frågan: Varför vill inte eleverna vara i
            skolan? Det är en grundläggande fråga att börja med, och den skall
            såväl lärare som elever och föräldrar ställa sig. När man frågar
            de elever som har ogiltig frånvaro har några svarat att de anser
            att undervisningen är undermålig. De tycker inte att den är tillräckligt
            intressant och att den inte ger dem någonting. Då får man fråga
            sig: Är detta riktigt eller är det fel?
          </note>
          <note>
            Sedan måste vi - vilket jag tror att vi som vuxna har varit otydliga
            på - klargöra för dessa elever att de också är på väg att bli
            vuxna. De måste då ta ansvar för sin egen studietid. Detta är
            ingenting som man kan avstå ifrån eller acceptera av egen vilja,
            utan det här är en möjlighet och en förmån som det svenska samhället
            ger eleverna. Jag tror att vi kan bli bättre på att föra det här
            samtalet mellan politiker och elever, mellan lärare och elever
            samt mellan föräldrar och elever.
          </note>
          <note>
            Men att genomföra förändringar i förordningar för att detta skall
            bli tydliggjort har jag alltså ingen avsikt att göra.
          </note>
          <note type="speaker">
            Anf. 39 BEATRICE ASK (m):
          </note>
          <note>
            Fru talman! Det var för väl det. Det vore förfärligt med en förändring.
            Däremot är det uppenbart att man måste informera om vad som sägs
            i gymnasieförordningen. Jag delar uppfattningen att vi har en
            bra förordning, och jag ser fram emot att man tydliggör vad som
            gäller.
          </note>
          <note>
            De senaste undersökningarna om varför elever skolkar visar att
            huvudorsaken i gymnasiet är att eleverna inte orkar med den stora
            kärnan av basämnen. De har svårt att hänga med i undervisningen
            och de har inte lärt sig att de skall vara i skolan - de har alltså
            skolkat redan i grundskolan. Här har regeringen möjlighet att
            göra en hel del genom att förändra i den gymnasieproposition som
            man har lagt fram.
          </note>
          <note>
            Anf. 40 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Ibland när jag möter elever i gymnasieskolan brukar
            jag fråga: Har ni förstått poängen med att gå och vara i skolan?
            Många gånger får jag svaret att de inte har förstått det. De har
            inte sett det långsiktiga i varför de går där och vad de skall
            använda kunskaperna till. I fråga om de elever som
          </note>
          <note>
            Beatrice Ask talade om, de elever som tycker att det är för svårt
            och som inte orkar med undervisningen, riktar sig kritiken också
            mot lärarna och lärarnas förmåga att kunna anpassa undervisningen
            efter varje elevs behov.
          </note>
          <note>
            Som jag svarade på en fråga här tidigare tror jag också att vissa
            elever behöver längre tid på sig. Det kan ha hänt saker under
            deras skolgång som gör att de av olika skäl inte orkar med undervisningen.
            Då får man fundera på en tillfällig lösning för dessa elever för
            att de sedan skall orka gå vidare.
          </note>
          <note>
            Allt detta handlar om skolans arbetsformer, arbetssätt och om
            respekt och ansvar mellan lärare och elever. Vi har många gånger
            tidigare här i riksdagen debatterat hur det hela skall gå till.
            Jag tror på kompetensutveckling för gymnasielärarna. Det behövs
            också fler specialpedagoger i gymnasieskolan som kan möta dessa
            elever.
          </note>
          <note>
            Nya ledamöter i riksdagen
          </note>
          <note type="speaker">
            Anf. 41 WILLY SÖDERDAHL (v):
          </note>
          <note>
            Fru talman! Jag vänder mig till vice statsminister
          </note>
          <note>
            Lena Hjelm-Wallén.
          </note>
          <note>
            Jag är alldeles ny här i riksdagen och har en fråga angående
            arbete och levnad. En lärorik organisation och en organisation
            i utveckling kännetecknas av ett positivt klimat. Detta positiva
            klimat har jag mötts av, både från anställda och från äldre kolleger.
            Så långt är det bra, tack för det.
          </note>
          <note>
            Ändå tror jag att organisationen kunde utvecklas än mer om man
            på ett mer formellt sätt tog vara på de ännu oförstörda ögon och
            andra erfarenheter som alla nya har. Jag undrar om regeringen
            har tänkt att ta något initiativ för att ta vara på de nya ledamöternas
            erfarenheter när det gäller organisation och arbetsformer.
          </note>
          <note>
            Anf. 42 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Detta är en viktig fråga. Till denna kammare har
            det valts 349 personer som har fått svenska folkets förtroende.
            Då är det naturligtvis viktigt att först och främst riksdagen
            gör det som
          </note>
          <note>
            Willy Söderdahl frågar efter. Jag tror också att varje parti
            har anledning att ta ordentligt hand om framför allt sina nyvalda
            ledamöter. Kan vi från regeringen dessutom göra något är vi inte
            främmande för det.
          </note>
          <note>
            Men det finns mer näraliggande instanser att gå till.
          </note>
          <note>
            Hushållslån till flyktingar
          </note>
          <note type="speaker">
            Anf. 43 MARIANNE ANDERSSON (c):
          </note>
          <note>
            Fru talman! Jag har en fråga till statsrådet Ulrica
          </note>
          <note>
            Messing. Det gäller de hushållslån till flyktingar som har uppmärksammats
            den här veckan, eftersom det är så få som över huvud taget klarar
            att betala dessa lån.
          </note>
          <note>
            Det beror naturligtvis på arbetslöshet och annat. Risken är att
            man fastnar i en skuldfälla som nästan är omöjlig att ta sig ur,
            och det är olyckligt.
          </note>
          <note>
            Det framgick också att räntan på lånen är drygt
          </note>
          <note>
            9 %, dvs. betydligt högre än vad de flesta i dag får betala för
            ett vanligt banklån. Villkoren är alltså annorlunda än vad de
            är för "vanliga" människor som tar lån i bank.
          </note>
          <note>
            Jag tycker att det är olyckligt att man har olika villkor för
            olika lån. Det vore rimligare om villkoren för hushållslånen var
            bättre så att möjligheterna att ta sig ur skuldfällan blev större.
            På det viset blir det också lättare att integreras i det svenska
            samhället.
          </note>
          <note>
            Därför vill jag fråga statsrådet om hon kan tänka sig att ta
            några initiativ för att förändra villkoren för dessa lån. Jag
            tror att det vore bättre än att efterskänka lånen, därför att
            då blir det svårt med gränsdragningsproblem och annat. Men det
            vore väldigt bra med förbättrade villkor.
          </note>
          <note type="speaker">
            Anf. 44 Statsrådet ULRICA MESSING (s):
          </note>
          <note>
            Fru talman! Problematiken med att så många människor som kommer
            till vårt land och tar den här typen av lån hänger ihop med deras
            problem att integreras i det svenska samhället.
          </note>
          <note>
            Många av de människor som kom hit under 90-
          </note>
          <note>
            talet av asylskäl har haft svårt att komma in på arbetsmarknaden.
            De kom hit i en tid då vi upplevde en stark lågkonjunktur med
            mycket hög arbetslöshet. De s.k. lättare jobb som många skoltrötta
            svenskar eller invandrare med bristande kunskaper i det svenska
            språket tidigare kunde få finns inte längre.
          </note>
          <note>
            Vi får rikta in oss på att öka integrationen i samhället, och
            då är arbetsmarknaden central. Vi måste öka undervisningen i svenska
            språket för de människor som kommer hit från andra länder. Det
            måste bli lättare för dessa människor att kunna tillgodoräkna
            sig sin gamla utbildning. Detta arbetar vi hårt med just nu, men
            det gäller naturligtvis också attityder.
          </note>
          <note>
            De människor som i dag tar hushållslån skulle aldrig få lån i
            en vanlig bank. Det är därför som den typen av lån behövs. Jag
            vet att det finns problem och att många hamnar i en skuldfälla
            just för att de inte har ett jobb och inte kan amortera på lånet.
            Det finns ett högt socialberoende i den gruppen. Därför har taket
            sänkts för att man den vägen skall försöka minska låneberoendet.
          </note>
          <note>
            Räntan ligger på en nivå som är förknippad med räntan på studielån
            plus 1,5 % som motsvarar någonting som kallas för riskbonus. Vi
            har alltså skärpt reglerna för 1999. Jag är beredd att följa detta.
            Ingen av oss tjänar på att ha ett system där vare sig vi får tillbaka
            pengarna eller som med automatik leder till att människor hamnar
            i ett låneberoende.
          </note>
          <note type="speaker">
            Anf. 45 MARIANNE ANDERSSON (c):
          </note>
          <note>
            Fru talman! Det som statsrådet tar upp här om svenskundervisning,
            integration och arbetslöshet har vi ju diskuterat här så många
            gånger under så många år. Men på något sätt kommer vi inte någonstans.
          </note>
          <note>
            Alla uttalar sin goda vilja och säger bl.a. att svenskundervisningen
            skall förbättras, men det händer inte så mycket, vilket är besvärligt.
          </note>
          <note>
            Jag delar uppfattningen att orsaken ju är arbetslösheten och
            att många kom hit under den värsta kris som vi har haft. Det är
            det problem som vi har. Sedan handlar det också om attityder.
            Vi vet att det är många med mycket hög utbildning som ändå inte
            får något jobb. Människor med svenskt namn har över huvud taget
            mycket lättare att komma in på arbetsmarknaden. Men vi hinner
            kanske inte att gå in på den diskrimineringen här och nu.
          </note>
          <note>
            Fortfarande är det en riskpremie som dessa människor betalar.
            Där skulle staten kunna gå in med en garanti så att det inte behöver
            vara annorlunda villkor för dessa ganska små lån. Det är ju inte
            så stora belopp som var och en får låna genom hushållslånen.
          </note>
          <note>
            Det skulle kunna vara samma villkor här som för andra människor
            som har hus eller någon annan säkerhet att ställa som inte en
            flykting har, så att inte villkoren för lånen blir så olika. Det
            skulle kunna vara ett sätt att åstadkomma samma villkor och undvika
            att skuldfällan inte byggs på hela tiden, för det, plus svårigheten
            att komma in på arbetsmarknaden och annat, gör situationen ännu
            svårare.
          </note>
          <note type="speaker">
            Anf. 46 Statsrådet ULRICA MESSING (s):
          </note>
          <note>
            Fru talman! Jag tror inte att Marianne Andersson och jag har
            olika uppfattningar. Jag tror att vi båda inser att det här är
            ett problem.
          </note>
          <note>
            Vi har gjort en del justeringar nu. Vi försöker på olika sätt
            att minska lånebehovet för att öka integreringen. Varken Marianne
            Andersson eller jag vill att någon av de människor som kommer
            hit skall hamna i en skuldfälla.
          </note>
          <note>
            Jag skall personligen följa de förändringar som vi nu har gjort,
            vilka skall träda i kraft under 1999, för att se om de leder in
            på rätt väg.
          </note>
          <note>
            Vuxenadopterade
          </note>
          <note type="speaker">
            Anf. 47 HENRIK S JÄRREL (m):
          </note>
          <note>
            Fru talman! Jag har en fråga till statsrådet Schori.
          </note>
          <note>
            Statsrådet Schori har vid skilda tillfällen betecknat det som
            ett ömsom "Kafkaliknande" ömsom
          </note>
          <note>
            "oönskat" tillstånd att vuxna utländska medborgare, som genom
            ett adoptionsbeslut av svensk domstol har blivit adopterade av
            svenska par, av Statens invandrarverk har kunnat förvägras uppehållstillstånd
            och utvisats ur landet.
          </note>
          <note>
            Det finns åtminstone två uppmärksammade fall på senare tid som
            belyser denna problematik. Nu undrar jag: Vad avser statsrådet
            och regeringen vidta för åtgärder i syfte att undanröja denna
            fullständigt absurda rättsordning?
          </note>
          <note type="speaker">
            Anf. 48 Statsrådet PIERRE SCHORI (s):
          </note>
          <note>
            Fru talman! Det sitter en utredning som arbetar med frågan. Jag
            förväntar mig att de jobbar skyndsamt och effektivt med inriktning
            på att vi skall undvika Kafkaliknande situationer i framtiden.
          </note>
          <note type="speaker">
            Anf. 49 HENRIK S JÄRREL (m):
          </note>
          <note>
            Fru talman! Har statsrådet någon uppfattning om när detta kan
            komma till stånd? Det är ju angeläget att dessa personer får ett
            beslut om att de så snart som möjligt kan återkomma till Sverige.
            Det är inte tillfredsställande att vi har den här tidsutdräkten.
          </note>
          <note type="speaker">
            Anf. 50 Statsrådet PIERRE SCHORI (s):
          </note>
          <note>
            Fru talman! Det kommer inom kort.
          </note>
          <note>
            Öresundsbron
          </note>
          <note type="speaker">
            Anf. 51 KARIN SVENSSON SMITH (v):
          </note>
          <note>
            Fru talman! Jag undrar hur miljöminister Kjell
          </note>
          <note>
            Larsson ställer sig till handelsminister Leif Pagrotskys uttalande
            om att det borde kosta max 100 kr per bil att köra över Öresundsbron.
          </note>
          <note>
            När Öresundsbropropositionen bifölls i denna kammare ingick det
            i beslutet att avgiften för bil skulle motsvara kostnaden för
            att ta över bil via färja.
          </note>
          <note>
            Anledningen till detta var att slå vakt om färjenäringen, men
            också att begränsa de försämringar av miljön som den ökade biltrafiken
            medför.
          </note>
          <note>
            I miljöprövningarna av bron utgick man från att maximalt 10 000
            fordon per dygn skulle trafikera bron. Vänsterpartiet motsatte
            sig detta och ansåg att detta var mer än vad natur och människor
            i Öresundsregionen tål.
          </note>
          <note>
            I regeringsdeklarationen finns en mycket tydlig ambition att
            fortsätta den ekologiska omställningen, och vid Öresundsträffen
            i måndags gav miljöministern uttryck för att ambitionerna att
            miljöanpassa transportsystemet skulle fortsätta.
          </note>
          <note>
            Min fråga är om miljöministern anser att det är förenligt med
            ambitionerna att miljöanpassa transporterna att ta ut en avgift
            på 100 kr per bil.
          </note>
          <note>
            Anf. 52 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag ser positivt på de effekter som
          </note>
          <note>
            Öresundsbron kommer att innebära. Den integration -
          </note>
          <note>
            kulturellt, ekonomiskt och socialt - som bron kommer att lämna
            möjligheter till är väldigt spännande och kan leda till en väldigt
            spännande framtid i Skåne, på Själland, i Malmö och i Köpenhamn.
          </note>
          <note>
            Jag ser också en styrka i att den här bron har byggts under en
            mycket stark miljödiskussion, därför att det har lett till att
            miljöfrågorna i samband med brobrygget och de framtida transporterna
            har uppmärksammats.
          </note>
          <note>
            Jag sade i Malmö att det är viktigt att se till att avtal följs,
            Koncessionsnämndens beslut osv. Jag sade också att det är viktigt
            att se till att den nya förbindelsen inte innebär onödigt ökade
            påfrestningar på miljön. Det kommer att bli vissa påfrestningar
            just genom den integration och den ökade trafik som den kommer
            att leda till. Därför måste man se till att gynna kollektivtrafiken
            på bilismens bekostnad. Det var, inom parentes sagt, just i det
            sammanhanget som jag förde in resonemanget på Öresundsbron, som
            vi var inne på tidigare.
          </note>
          <note>
            Det innebär att jag i dag inte ser något skäl att sänka priset
            för privatbilismen. Men kan man göra det i en framtid för att
            ytterligare underlätta kontakterna, utan att man får negativa
            effekter på miljön, är jag mycket villig att pröva den frågan.
          </note>
          <note type="speaker">
            Anf. 53 KARIN SVENSSON SMITH (v):
          </note>
          <note>
            Fru talman! Vid samma Öresundsting presenterades även en mängd
            fakta om vad den ökade biltrafiken kommer att medföra. Jag var
            också där och märkte att de flesta av de ambitioner som har beslutats
            i denna riksdag när det gäller kvävereduktion m.m. grusas av den
            enorma ökning av trafik som förväntas när bron har invigts.
          </note>
          <note>
            Jag undrar vilka initiativ regeringen planerar för att motverka
            detta.
          </note>
          <note>
            Anf. 54 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag vore väl litet hycklande om jag skulle säga att
            vi planerar initiativ. Det gör vi inte.
          </note>
          <note>
            Men jag lovar att ta del av den information som Karin
          </note>
          <note>
            Svensson Smith kunde ta del av i Malmö för att se om det föranleder
            några initiativ.
          </note>
          <note>
            Sedan vill jag bara säga att det som Karin Svensson Smith har
            sagt har ytterligare visat hur viktigt det är att försöka se till
            att främja kollektivtrafiken i samband med att bron öppnas och
            under den första tiden som bron är i drift.
          </note>
          <note>
            Bistånd till Indien
          </note>
          <note type="speaker">
            Anf. 55 ALF SVENSSON (kd):
          </note>
          <note>
            Fru talman! Jag skulle vilja ställa en fråga till
          </note>
          <note>
            Pierre Schori.
          </note>
          <note>
            Det har av och till resonerats och debatterats en del om biståndet
            till Indien. Jag tror att det vore angeläget att få framtida förhållanden
            för biståndet dit något utrett.
          </note>
          <note type="speaker">
            Anf. 56 Statsrådet PIERRE SCHORI (s):
          </note>
          <note>
            Fru talman! Man behöver inte vara internationalist som Alf Svensson
            eller vice talman för att vara engagerad i frågan om Indien.
          </note>
          <note>
            I Indien finns ju lika många fattiga som i hela Afrika, och Indiens
            framtid berör hela klotet när det gäller miljö- och säkerhetspolitik
            osv. Därför är också många i vårt land sedan många år mycket engagerade
            i vår relation till Indien. Det var därför en stor chock för oss
            när man i maj i år inledde kärnvapensprängningar i Indien, vilket
            sedan också följdes i Pakistan.
          </note>
          <note>
            Då sade svenska regeringen upp sitt samarbetsavtal med Indien,
            som var undertecknat 1997 och löpte på tre år. Det skulle ha inneburit
            900 miljoner kronor på tre år. Det gick inte att kombinera med
            denna satsning på kärnvapen.
          </note>
          <note>
            I går löpte avtalstiden ut. Därför har regeringen i dag fattat
            beslut om framtiden. Vi har sagt att vi som en första åtgärd,
            utan att ta ställning till det vida samarbetet med Indien, kommer
            att ge Sida i uppdrag att för 1999 ta i anspråk högst 40 miljoner
            kronor för flaggskeppet i vårt samarbete, det s.k. Loc Jumbishprojektet,
            som gagnar fattiga kvinnor och barn med primär undervisning. Det
            är ett projekt som har blivit en förebild för resten av världen
            och som vi finansierar tillsammans med England, Norge och den
            indiska regeringen.
          </note>
          <note>
            Detta är det steg som vi tar i dag plus att vi efter särskild
            prövning medger enstaka projekt som kan vara till ömsesidig nytta
            för näringsliv, forskning och miljö. Men det är alltså fråga om
            en ganska dramatisk nedskärning från 300 miljoner kronor per år
            till 40-
          </note>
          <note>
            50 miljoner kronor, förutom de s.k. följdleveranser som finns
            på biståndssidan. Sedan får vi se vad som händer därefter, år
            2000.
          </note>
          <note>
            Detta är det beslut som regeringen har fattat i dag.
          </note>
          <note type="speaker">
            Anf. 57 ALF SVENSSON (kd):
          </note>
          <note>
            Fru talman! Jag har ingen följdfråga men vill tacka för en gedigen
            redovisning och ett bra beslut.
          </note>
          <note type="speaker">
            Anf. 58 ANDRE VICE TALMANNEN:
          </note>
          <note>
            Därmed är dagens frågestund avslutad.
          </note>
          <note>
            Jag tackar regeringens företrädare för att de har velat komma
            hit och svara på kammarens frågor och kammarens ledamöter för
            deras närvaro här i kammaren.
          </note>
          <note>
            2 § Justering av protokoll
          </note>
          <note>
            Justerades protokollet för den 13 november.
          </note>
          <note>
            3 § Avsägelser
          </note>
          <note>
            Andre vice talmannen meddelade att Lars-Erik
          </note>
          <note>
            Lövdén (s) avsagt sig uppdragen som ledamot i justitieutskottet
            och som suppleant i utrikesnämnden.
          </note>
          <note>
            Kammaren biföll dessa avsägelser.
          </note>
          <note>
            4 § Anmälan om kompletteringsval till styrelsen för Stiftelsen
            Riksbankens Jubileumsfond
          </note>
          <note>
            Andre vice talmannen meddelade att Socialdemokraternas riksdagsgrupp
            på grund av uppkommen vakans anmält Åke Gustavsson som ledamot
            i styrelsen för Stiftelsen Riksbankens Jubileumsfond efter
          </note>
          <note>
            Björn Kaaling.
          </note>
          <note>
            Andre vice talmannen förklarade vald till
          </note>
          <note>
            ledamot i styrelsen för Stiftelsen Riksbankens Jubileumsfond
          </note>
          <note>
            Åke Gustavsson (s)
          </note>
          <note>
            5 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 18 november
          </note>
          <note>
            1998/99:37 av Per Westerberg (m) till näringsministern
          </note>
          <note>
            Sjöfartsuppgörelsen
          </note>
          <note>
            den 19 november
          </note>
          <note>
            1998/99:38 av Barbro Westerholm (fp) till socialministern
          </note>
          <note>
            Alkoholpolitiken
          </note>
          <note>
            1998/99:39 av Marietta de Pourbaix-Lundin (m) till socialministern
          </note>
          <note>
            Regeringens politik för de funktionshindrade
          </note>
          <note>
            1998/99:40 av Leif Carlson (m) till socialministern
          </note>
          <note>
            En ny alkoholpolitik
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 24 november.
          </note>
          <note>
            6 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 18 november
          </note>
          <note>
            1998/99:75 av Lena Sandlin (s) till näringsministern
          </note>
          <note>
            Förarlicens för snöskotrar
          </note>
          <note>
            1998/99:76 av Lena Sandlin (s) till näringsministern
          </note>
          <note>
            Behörighetskrav för moped klass I
          </note>
          <note>
            1998/99:77 av Sofia Jonsson (c) till utbildningsministern
          </note>
          <note>
            Studiemedelssystemet
          </note>
          <note>
            1998/99:78 av Per Lager (mp) till justitieministern
          </note>
          <note>
            IB-forskningen
          </note>
          <note>
            1998/99:79 av Margareta Viklund (kd) till jordbruksministern
          </note>
          <note>
            Åtgärdsprogram angående människosynen
          </note>
          <note>
            1998/99:80 av Yvonne Ruwaida (mp) till justitieministern
          </note>
          <note>
            Partnerskapslagen
          </note>
          <note>
            den 19 november
          </note>
          <note>
            1998/99:81 av Gudrun Lindvall (mp) till jordbruksministern
          </note>
          <note>
            Antibiotika i ost
          </note>
          <note>
            1998/99:82 av Carina Hägg (s) till utrikesministern
          </note>
          <note>
            Försvunna kurdiska ungdomar
          </note>
          <note>
            1998/99:83 av Carina Hägg (s) till försvarsministern
          </note>
          <note>
            Gentekniska vapen
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 24 november.
          </note>
          <note>
            7 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 18 november
          </note>
          <note>
            1998/99:49 av Sten Tolgfors (m) till statsrådet Pierre
          </note>
          <note>
            Schori
          </note>
          <note>
            Uppehållstillstånd för vuxenadopterade
          </note>
          <note>
            1998/99:52 av Carina Hägg (s) till justitieministern
          </note>
          <note>
            Förrättare av vigsel och partnerskap
          </note>
          <note>
            1998/99:54 av Margareta Viklund (kd) till försvarsministern
          </note>
          <note>
            Beredskap för att bekämpa sabotage
          </note>
          <note>
            1998/99:59 av Krister Örnfjäder (s) till justitieministern
          </note>
          <note>
            Handel med stöldgods i kiosker och butiker
          </note>
          <note>
            1998/99:60 av Barbro Westerholm (fp) till inrikesministern
          </note>
          <note>
            Ersättning till försökspersoner/patienter i kliniska prövningar
          </note>
          <note>
            1998/99:61 av Michael Hagberg (s) till justitieministern
          </note>
          <note>
            Uteblivna pensionsersättningar
          </note>
          <note>
            1998/99:62 av Raimo Pärssinen (s) till justitieministern
          </note>
          <note>
            Personalförsörjningsplan vid Rikspolisstyrelsen
          </note>
          <note>
            1998/99:63 av Lena Olsson (v) till socialministern
          </note>
          <note>
            Läkemedel mot demens
          </note>
          <note>
            1998/99:68 av Carina Hägg (s) till statsrådet Britta
          </note>
          <note>
            Lejon
          </note>
          <note>
            Lobbyorganisationer
          </note>
          <note>
            den 19 november
          </note>
          <note>
            1998/99:53 av Carina Hägg (s) till statsrådet Ingegerd Wärnersson
          </note>
          <note>
            Dyslektiker
          </note>
          <note>
            1998/99:55 av Yvonne Ruwaida (mp) till miljöministern
          </note>
          <note>
            Utsläpp av växthusgaser
          </note>
          <note>
            1998/99:56 av Sonja Fransson (s) till utbildningsministern
          </note>
          <note>
            KK-stiftelsen
          </note>
          <note>
            1998/99:65 av Sten Tolgfors (m) till statsrådet Ingegerd Wärnersson
          </note>
          <note>
            FUNKIS-utredningen
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 24 november.
          </note>
          <note>
            8 § Kammaren åtskildes kl. 15.00.
          </note>
          <note>
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
