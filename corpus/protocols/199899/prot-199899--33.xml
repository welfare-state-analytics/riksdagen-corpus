<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--33</head>
          <docDate when="1998-12-10">1998-12-10</docDate>
        </div>
      </front>
      <body>
        <div>
          <note>
            19.00 - 22.16
          </note>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Anförande med anledning av Den allmänna förklaringen om mänskliga
            rättigheter - 50 år
          </note>
          <note type="speaker">
            Anf. 1 TALMANNEN:
          </note>
          <note>
            Ärade riksdagsledamöter! "Alla människor är födda fria och lika
            i värde och rättigheter. De är utrustade med förnuft och samvete
            och bör handla gentemot varandra i en anda av broderskap."
          </note>
          <note>
            Dessa ord, och de efterföljande 29 artiklarna i Den allmänna
            förklaringen om mänskliga rättigheter, antogs slutligen av Förenta
            nationernas generalförsamling i Palais de Chaillot i Paris den
            10 december
          </note>
          <note>
            1948. Detta kunde ske, sedan varje ord, varje formulering i detta
            dokument nagelfarits och förhandlats av de 58 närvarande medlemsstaterna
            och sedan över tusen omröstningar genomförts. Ändå gick arbetet
            förhållandevis fort. Illdåden och de ohyggliga kränkningarna av
            människovärdet under andra världskriget låg nära, och trycket
            på Förenta nationerna, som bildats tre år tidigare, var hårt.
          </note>
          <note>
            Deklarationer om mänskliga rättigheter hade gjorts tidigare -
            men detta var den första som spände över nationella gränser. Den
            slog fast att rättigheterna är en internationell angelägenhet.
          </note>
          <note>
            Deklarationen blev Förenta nationernas första avgörande framgång.
            Den följdes av en rad bindande konventioner. Flyktingkonventionen,
            konventionen mot rasdiskriminering, konventionen mot kvinnodiskriminering
            och barnkonventionen från 1989 är några av de framsteg som uppnåtts.
          </note>
          <note>
            Deklarationen är en milsten på människans väg i kampen för mänskliga
            rättigheter. Dess värde för det internationella samarbetet och
            för den enskilda människan kan inte överskattas.
          </note>
          <note>
            Ändå, i dag då vi högtidlighåller 50-årsdagen av deklarationens
            tillkomst, är det dess tillkortakommanden i vår värld och i vår
            verklighet som står i fokus.
          </note>
          <note>
            Ett halvt sekel har förflutit sedan världen samlade sig till
            denna unika överenskommelse om människovärdets okränkbarhet. 50
            år har förflutit, 50 år av upprepade misslyckanden för freden,
            för friheten, för de mänskliga rättigheterna. Nya oroshärdar har
            tänts, andra har åter blossat upp - också i vår närhet och i vår
            tid.
          </note>
          <note>
            Namn som Bosnien, Kosovo, Rwanda, Somalia,
          </note>
          <note>
            Kongo, Kina, Myanmar och Chile har under årens lopp påmint oss
            om att kampen för mänskliga rättigheter gång på gång möter nya
            nederlag.
          </note>
          <note>
            I ett vidare perspektiv står det fullständigt klart för oss,
            om och om igen, att det vi upplever i dag i vårt land - av fred,
            frihet, demokrati och respekt för alla människors unika värde
            - lyser som en kort glimt i historiens mörker av krig, terror
            och ofrid. Det är fortfarande så att få länder, om ens något land,
            till fullo kan sägas leva upp till den deklaration om de mänskliga
            rättigheterna som beslutades för ett halvt sekel sedan. På alltför
            många platser på jorden är brotten mot den uppenbara och systematiska.
          </note>
          <note>
            Samtidigt är det också så att vi under dessa 50 år efter deklarationens
            tillkomst har fått uppleva stora framsteg för demokrati och mänskliga
            rättigheter. Det gäller den demokratiska utvecklingen i Öst- och
          </note>
          <note>
            Centraleuropa, i södra Afrika. Vi har sett att människors, organisationers
            och nationers engagemang har kunnat vända utvecklingen. Vi har
            sett att huvudansvariga för brott mot de mänskliga rättigheterna
            inte längre kan utgå från att det är möjligt att fly undan rättvisan.
          </note>
          <note>
            Vår enda möjlighet är att inte förtröttas. Vad vi gör som nation,
            som parlament, som enskilda människor, har betydelse, gör skillnad.
            Förenta nationernas generalsekreterare Kofi Annan har sagt följande,
            då han talade om Raoul Wallenberg, den människa som med sitt liv
            och sin gärning visade oss betydelsen av hur en enskild människa
            handlar:
          </note>
          <note>
            "Hans insatser förmådde ingjuta hopp hos offren, förmådde dem
            att slåss, bereda motstånd och vittna inför framtiden. Det väckte
            vår kollektiva medvetenhet. Men frågan kvarstår alltjämt, varför
            finns det så få Raoul Wallenberg?"
          </note>
          <note>
            Att stärka respekten för de mänskliga rättigheterna är en viktig
            del av svensk utrikespolitik. För riksdagen är arbetet för mänskliga
            rättigheter - i Sverige och i internationellt samarbete - en av
            huvuduppgifterna. Det internationella engagemanget i riksdagen
            har ökat kraftigt under senare år. Det sker i det vardagliga arbetet,
            när vi tar upp och diskuterar demokratifrågor, i mötet med medborgare
            och med gäster i vårt hus. Det sker i beslut här i denna kammare.
            Det sker i särskilda insatser i demokratiprojekt, riktade till
            länder och parlament i demokratisk utveckling.
          </note>
          <note>
            Det sker i högtidligheter och manifestationer, som minnesceremonin
            för Folke Bernadotte för en tid sedan, i manifestationen till
            åminnelse av Förintelsen tidigare i år eller då riksdagen i enighet
            tagit ställning mot rasism och främlingsfientlighet.
          </note>
          <note>
            Detta är viktigt, och riksdagens roll är betydelsefull för att
            stärka respekten för och tilltron till demokrati och alla människors
            okränkbara värde. Ändå är det vi gör, som medborgare och som enskilda
            medmänniskor, det som är avgörande. Det är ett ansvar vi alla
            måste axla. Det är ett ansvar som inte kan överlåtas åt någon
            annan.
          </note>
          <note>
            Låt mig avsluta denna stund på årsdagen av deklarationen om de
            mänskliga rättigheterna med ännu ett citat av FN:s generalsekreterare
            Kofi Annan:
          </note>
          <note>
            "Mänskliga rättigheter är dina rättigheter. Ta fasta på dem.
            Försvara dem. Främja dem. Förstå dem och kräv dem. Understöd och
            utveckla dem. De är det bästa inom oss. Ge dem liv."
          </note>
          <note>
            Ärade riksdagsledamöter! 1900-talet blev det sekel då demokratin
            segrade i vårt samhälle. Det är nu vårt gemensamma ansvar att
            nästa sekel och nästa årtusende blir en tid då de mänskliga rättigheterna
            stärks och utvecklas - i vårt land och i internationellt samarbete.
          </note>
          <note>
            (Applåder)
          </note>
          <note>
            2 § Justering av protokoll
          </note>
          <note>
            Justerades protokollet för den 4 december.
          </note>
          <note>
            3 § Meddelande om information från regeringen
          </note>
          <note>
            Talmannen meddelade att tisdagen den
          </note>
          <note>
            15 december kl. 14.00 skulle statsminister Göran
          </note>
          <note>
            Persson lämna information om EU-toppmötet i Wien den 11-12 december.
          </note>
          <note>
            4 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och delats ut till kammarens
            ledamöter:
          </note>
          <note>
            Förslag till Europaparlamentets och rådets direktiv om distansförsäljning
            av finansiella tjänster till konsumenter och om ändring av rådets
            direktiv
          </note>
          <note>
            KOM (98) 468
          </note>
          <note>
            5 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Trafikutskottets betänkande 1998/99:TU1
          </note>
          <note>
            Justitieutskottets betänkanden 1998/99:JuU1, JuU3
          </note>
          <note>
            och JuU4
          </note>
          <note>
            6 § Internationellt bistånd
          </note>
          <note>
            Föredrogs
          </note>
          <note>
            Utrikesutskottets betänkande 1998/99:UU2
          </note>
          <note>
            Utgiftsområde 7 Internationellt bistånd (prop.
          </note>
          <note>
            1998/99:1 delvis)
          </note>
          <note type="speaker">
            Anf. 2 BERTIL PERSSON (m):
          </note>
          <note>
            Fru talman! Som fru talmannen så väl uttryckte det, är det en
            oerhört viktig dag i dag, när vi firar 50-
          </note>
          <note>
            årsjubileet av FN:s deklaration om de mänskliga rättigheterna.
          </note>
          <note>
            Det är också en viktig dag såtillvida att kammaren nu av ett
            enigt utrikesutskott uppmanas att ta ytterligare ett steg vidare
            när det gäller respekten för de mänskliga rättigheterna. Utrikesutskottet
            föreslår enigt att man skall tillkännage för regeringen att riksdagen
            önskar en redovisning över MR-läget i våra samarbetsländer. Detta
            är en viktig signal, som visar att Sverige slår vakt om de mänskliga
            rättigheterna och att vårt samarbete med våra biståndsländer skall
            bygga på en respekt för de mänskliga rättigheterna som skall gälla
            framöver.
          </note>
          <note>
            Det är fortfarande 1 miljard människor som går hungrande till
            sängs i vår värld, och det är oacceptabelt. Fattigdomen i världen
            är ett enormt stort problem, och fattigdomen är det som är gemensamt
            för hela u-världen.
          </note>
          <note>
            Det går att komma till rätta med fattigdomen. Man har i Stillahavsasien
            visat att man på en generation,
          </note>
          <note>
            20-30 år, kan gå från absolut fattigdom till relativt välstånd
            om man använder sig av effektiva metoder för att utrota fattigdomen.
          </note>
          <note>
            I biståndets historia har det funnits olika faser.
          </note>
          <note>
            Den första var take-off-fasen, där man så snabbt som möjligt
            skulle få u-världen att gå från fattigdom och lågteknologi till
            rikedom och modern teknologi så snabbt det någonsin gick. Detta
            ledde naturligtvis till att vissa blev rika och andra blev fattiga,
            och man gick över i en fas i biståndet som handlade om fördelning.
            Så småningom fann man att den inte var effektiv när det gällde
            att höja levnadsnivån, och man började diskutera basbehoven. Man
            skulle tillgodose de fattiga ländernas behov när det gällde basal
            utbildning och basal hälsovård. Detta fungerade väl, men sedan
            började man diskutera samordningsfrågorna och började fundera
            på om inte någon givare borde koncentrera sig på ett speciellt
            land. Man började ta ifrån regeringarna det primära ansvaret för
            den viktigaste verksamhet de hade, nämligen skolor och sjukvård.
            Man kom in i någonting som hotade att nästan bli en neokolonialism;
            basbehoven tillgodosågs från
          </note>
          <note>
            Europa, från västvärlden.
          </note>
          <note>
            Nu har man gått vidare. Man diskuterar samarbete, och man återför
            ansvaret till regeringarna.
          </note>
          <note>
            När det gäller Världsbanken har man tittat på hur biståndet fungerar.
            Man kan konstatera att det ibland fungerar utmärkt och ibland
            fungerar riktigt uselt.
          </note>
          <note>
            Den enkla förklaringen är att med bra regimer ger det bra resultat,
            att mer pengar ger mer välstånd och mer utveckling, medan en dålig
            regim, som är ett hot mot det egna landets utveckling, inte heller
            kan absorbera bistånd på ett sätt som gör att man egentligen får
            ut någonting av biståndet.
          </note>
          <note>
            Det här ställer naturligtvis till problem för oss när det gäller
            hur vi skall utveckla vårt bistånd för framtiden. Världsbanken
            pekar på att om man t.ex. hade använt alla pengar som har skänkts
            till Zambia på det sättet att man i stället hade satt in dem i
            schweiziska banker hade Zambia varit ett medelinkomstland i dag.
          </note>
          <note>
            Vad som är ett bekymmer i Världsbankens utvärdering är att demokratin
            inte slog igenom särskilt kraftfullt när det gällde utvärderingen
            av effekten av biståndet. Men man kan måhända trösta sig med att
            det är på det viset att med tillkomsten av en växande medelklass
            kommer också kraven på demokrati framöver.
          </note>
          <note>
            Från moderat sida har vi alltid försökt driva utvecklingen framåt,
            driva den hårdare. Det var en moderatledd regering som var den
            första som genomförde enprocentsmålet. Sedan har vi gått vidare
            och konstaterat att utbetalningsmål som är uppfyllda i och med
            att man har betalat ut pengarna inte är särskilt framgångsrika.
          </note>
          <note>
            Socialdemokraterna fortsätter med enprocentsmålet.
          </note>
          <note>
            Anekdotiskt kan man konstatera att regeringen fortsätter sin
            storstilade uppräkning av biståndet och höjer det med 0,005 procentenheter,
            från 0,700 % av
          </note>
          <note>
            BNI till 0,705 %. Jämfört med vårpropositionen är det en minskning
            av biståndsramen med 5 miljoner kronor. Man minskar nämligen med
            105 miljoner kronor på grund av nedskriven prognos, och man ökar
            med 100 miljoner kronor på grund av regeringens förslag. För år
            2000 skall man höja till 0,72 % av
          </note>
          <note>
            BNI och år 2001 till 0,73 %. Fortsätter man i den här ökningstakten
            kommer man att uppnå enprocentsmålet år 2028.
          </note>
          <note>
            Vi har i många år drivit MR-frågorna. Vi är väldigt glada över
            att vi nu är framme vid detta krav på regeringen att redovisningen
            skall komma. Vi har länge drivit fattigdomsutrotningsfrågorna.
            Vi fick så småningom regeringspartiet att tala om fattigdomsbekämpning,
            och i den skrivning som vi har framför oss i dag nämner man också
            fattigdomsutrotning.
          </note>
          <note>
            Vi började tala om koncentration på Afrika. Vi har pratat om
            demokrati, rättssamhälle och marknadsekonomi. Allt detta är sådant
            som nu kommer i olika utredningar från departementet.
          </note>
          <note>
            Vi började kräva att korruption inte skulle accepteras och att
            man i länder där korruptionen var utbredd skulle gå via frivilligorganisationer
            och inte ge bistånd via statsmakten. Där mötte vi motstånd. Det
            börjar svalna nu. Man börjar alltmer inse att det är bättre att
            välja en annan kanal än statsmakten, och jag tror att Världsbankens
            utredning kommer att ge oss ytterligare rätt.
          </note>
          <note>
            Det viktigaste vi i Sverige kan göra för de fattiga länderna
            är naturligtvis frihandeln. Man kan konstatera att handeln för
            de fattiga länderna är tio gånger större än vad biståndet är.
            Det säger lite grann om betydelsen när det gäller frihandel.
          </note>
          <note>
            Vad som också är väldigt viktigt att få igenom är ett investeringsavtal,
            dels av det skälet att kapitalbristen är det stora hindret för
            utvecklingen i de fattiga länderna, dels därför att de pengar
            som finns för att investera är den rika världens pensionspengar.
            Då fordras det också en trygghet för dem som skall placera sina
            pensioner i u-länderna.
          </note>
          <note>
            Om man ser på världen i stort kan man konstatera att Stillahavsasien
            visserligen är inne i en temporär kris, men att utvecklingen har
            gått snabbt där och att tillväxten har varit stark. Asien i övrigt
            har en hyfsad tillväxt - inte alldeles säkert stabil. Mellanöstern
            står och stampar. De har det största biståndet av alla delar av
            världen. De har dessutom stora naturresurser, men där finns alltför
            många regimer som har svårt att hantera biståndet på ett effektivt
            sätt. Latinamerika är inne i en kris som nog också är tillfällig,
            men har från att ha varit en drivande mina för internationell
            ekonomi nu blivit en magnet för kapitalet.
          </note>
          <note>
            Så har vi Afrika. Afrika har dessvärre råkat ut för en rad katastrofer.
            Den första var slavhandeln, där vi med vår koloni i Cabo Corso
            har ett icke ringa ansvar. Den andra var kolonialismen. Den tredje
            var socialismen och de krig som man från Västeuropa drog i gång
            i denna världsdel. Aidsfrågan har också blivit ett stort bekymmer.
            Det är klart att det här finns stora behov. Vi måste med biståndet
            hjälpa till att försöka få en vändning till en positiv utveckling.
          </note>
          <note>
            När det gäller katastrofbiståndet blir det vad det blir. Det
            är nödvändigt att ge katastrofbistånd. För närvarande är det naturligtvis
            Centralamerika som är den stora mottagaren.
          </note>
          <note>
            När det gäller det övriga biståndet vill vi koncentrera oss på
            Afrika, därför att det är där fattigdomen ökar, och det är den
            del av världen där behoven av insatser är störst. Det är klart
            att basal utbildning och basal hälsovård är oerhört viktiga. De
            kostar aldrig mer än 10 % av BNI, vilket man naturligtvis skall
            komma ihåg när man ser på hur stora biståndsflöden som skall föras
            dit. Det är viktigt att hjälpa dessa länder till demokrati och
            hjälpa till att få en framväxt av fria medier, av ett rättssamhälle
            och inte minst av en marknadsekonomi. Man behöver en uthållig
            tillväxt, och vi skall bidra till att bygga upp en infrastruktur.
            Den del som vi skall satsa på är naturligtvis den som inte är
            lönsam, exempelvis vägarna, och inte den som man kan låna pengar
            till på vanligt sätt och ta ut avgifter för, som t.ex. byggandet
            av kraftanläggningar av olika slag.
          </note>
          <note>
            Vi skall satsa på framväxten av familjejordbruk, jordreformer
            och småföretagsamhet. Vi anvisar också ett relativt stort anslag
            för skuldsaneringar i de utsatta länderna. Det är väldigt viktigt
            att komma ihåg vikten av att länderna är i en positiv utveckling
            när man skuldsanerar. I en korrupt regim som är hotet mot landets
            egen utveckling innebär en skuldsanering dessvärre att man får
            ett ökat låneutrymme som man snart kan utnyttja. Skuldsanering,
            rätt insatt, är ett utomordentligt sätt att låta en ny utvecklingspositiv
            regim få möjligheter att föra sitt land framåt.
          </note>
          <note>
            Vi skall naturligtvis ställa krav för vårt bistånd. Vi skall
            kräva demokrati, MR, rättsstat och marknadsekonomi. Många gånger
            är det bättre att en korrupt regim råkar ut för statsbankrutt
            och att det blir en ny positiv regim i ett land än att man fortsätter
            att med bistånd hålla en korrupt regim under armarna.
          </note>
          <note>
            Vi vill satsa särskilt hårt på de enskilda organisationerna.
            De enskilda organisationerna har lokalkännedomen. De har erfarenheterna
            av landet. De har engagemanget. De stärker biståndsviljan här
            hemma i
          </note>
          <note>
            Sverige. De når fram även i de länder där korruptionen är utbredd.
          </note>
          <note>
            När det gäller administrationen tror vi att insatserna i Afrika
            - biståndssamarbetet där - lättare utformas i Afrika än på Sveavägen,
            och vill därför ha en enhet för planering i Afrika lokaliserad
            till Afrika. Vi vill ha utvärdering av arbetet. Visserligen finns
            det interna controllers i Sida, men vi menar att en extern utvärdering
            är väsentlig och står bakom kraven på detta. Vi tror också att
            man ofta skall ha trepartssamverkan, dvs. att vi samverkar dels
            med biståndslandet, dels med något av de länder som har praktisk
            erfarenhet av hur man tar sig ur fattigdomsfällan.
          </note>
          <note>
            På det multinationella området har vi en viktig roll att spela
            när det gäller utformningen av Loméavtalet inom EU. Vi har en
            viktig roll att spela när det gäller FN-organen och inte minst
            Bretton-Woodsinstitutionerna, som så framgångsrikt har drivit
            tesen att framsteg skall belönas med bistånd, men inte motsatsen.
          </note>
          <note>
            Regeringen är äntligen på rätt väg, och vi ser positivt på det.
          </note>
          <note>
            Jag tror att man skall vara alldeles illusionslös när man sysslar
            med bistånd, men absolut inte desillusionerad. Det går att åstadkomma
            att fattigdomen utrotas. Det går att åstadkomma det på en generation.
            Om vi finner fram till de riktiga vägarna har vi också möjlighet
            att lägga världens fattigdom bakom oss.
          </note>
          <note>
            Jag står bakom alla moderata reservationer. Jag yrkar bifall
            till reservation nr 1.
          </note>
          <note type="speaker">
            Anf. 3 LARS OHLY (v):
          </note>
          <note>
            Fru talman! Det finns all anledning att uppmärksamma FN:s deklaration
            om de mänskliga rättigheterna. Dagligen sker brott mot dessa universella
            rättigheter i länder där människor förvägras rätten till makt
            och inflytande, rätten till att fritt få uttrycka sina åsikter,
            rätten till arbete, rätten till bostad och rätten att få leva
            i fred. Förtryck av människor tar sig olika uttryck i olika länder,
            men fortfarande är demokrati och mänskliga rättigheter en bristvara
            i vår värld.
          </note>
          <note>
            Så sent som i går rapporterade medierna att elva vänsterledare
            mördats i Colombia. Det var tyvärr ingen unik nyhet. Dagligen
            jagas, torteras och mördas politiska aktivister, fackföreningsaktiva
            och kritiska journalister av högermelisen.
          </note>
          <note>
            I Iran avrättas fortfarande oppositionella med regimens goda
            minne. Människor fängslas för sina åsikters skull. Just nu sitter
            författaren Muhammad
          </note>
          <note>
            Mukharti fängslad av säkerhetspolisen.
          </note>
          <note>
            I spåren av Abdullah Öcalans gripande i Italien har våldsamma
            stämningar piskats upp i Turkiet.
          </note>
          <note>
            Hadep - ett av de kurdiska partier som arbetar med fredliga medel
            - har utsatts för rena hetsjakten. Över
          </note>
          <note>
            3 000 medlemmar har arresterats. 270 häktades och torterades.
            84 Hadepmedlemmar sitter fortfarande fängslade i turkiska fängelser,
            och minst två Hadepmedlemmar har dött efter polisingripanden.
          </note>
          <note>
            Det här var bara några axplock som visar att människors rätt
            och värdighet kränks varje dag, varje timme, ja, varje sekund,
            i olika delar av världen.
          </note>
          <note>
            Under tiden som vi står och debatterar svenskt bistånd drabbas
            hundratals människor av förföljelse och t.o.m. tortyr.
          </note>
          <note>
            Den svenska biståndspolitiken har till uppgift att hjälpa till
            att försöka göra världen till ett lite bättre ställe att leva
            på. För människor i nöd spelar det en oerhört stor roll dels vilken
            inriktning biståndet från den rika världen till den fattiga världen
            har, dels -
          </note>
          <note>
            och kanske framför allt - vilken nivå biståndet ligger på. Det
            handlar inte om välgörenhet. Det handlar inte om att döva vårt
            dåliga samvete för vår höga levnadsstandard. Det handlar om att
            ha en syn på världens utveckling som utgår från att vi har blivit
            rika på andras bekostnad, att den rika delen av världen faktiskt
            har utvecklats under förutsättning av att andra har hållits nere
            i fattigdom.
          </note>
          <note>
            När Socialdemokraterna tillsammans med Centerpartiet drastiskt
            sänkte biståndet ned till den skammens gräns som Pierre Schori
            och andra har talat om på 0,7 % av bruttonationalinkomsten sade
            man att man åter skulle börja marschen mot enprocentsmålet så
            snart den ekonomiska utvecklingen i Sverige hade vänt.
          </note>
          <note>
            Vänsterpartiet vänder sig till att börja med emot en beskrivning
            av biståndet som någonting vi kan använda för att komma till rätta
            med ekonomiska problem i Sverige. Trots allt får vi inte förlora
            proportionerna. Även om en borgerlig regering har genomfört en
            politik som lett till stora skulder och budgetunderskott är våra
            problem, relativt sett, väldigt små. Jämförelsevis är våra problem
            sådana som de fattigaste människorna i större delen av världen
            skulle önska sig att ha.
          </note>
          <note>
            Men sedan sänkningen till 0,7 % har vi knappt hört annat så fort
            ekonomisk politik har diskuterats -
          </note>
          <note>
            i varje fall inte i valrörelsen, på presskonferenser eller för
            den delen här i riksdagen - än att Sverige nu är på rätt väg.
            Nu har hjulen börjat snurra, säger en del. Nu har utvecklingen
            vänt. Nu har vi fått kontroll över vår ekonomi. Trots det är satsningen
            på biståndet likafullt mycket klen.
          </note>
          <note>
            Det är oroväckande just därför att det leder till en förlust
            av proportioner. Det leder till att vi ser oss själva som naturligt
            privilegierade, som om det vore någon sorts naturens ordning att
            vi och andra medborgare i rika västländer skall se det som naturligt
            att orättvisorna i världen består.
          </note>
          <note>
            Nu säger man dessutom att kommande utrymme de närmaste åren,
            nu när ekonomin har vänt, i första hand skall gå till skattesänkningar
            för de rikaste i
          </note>
          <note>
            Sverige. Att använda utrymmet till att försöka avhjälpa en del
            av de orättvisor som finns här är naturligtvis inte fel. Men ställ
            det i proportion till det konsekventa arbete som vi ändå har ett
            ansvar att stå för: arbetet med att utrota svält och orättvisor
            i världen!
          </note>
          <note>
            Regeringen är tveksam till alla former av planerad återgång till
            enprocentsmålet, det mål som har en oerhört stor uppslutning i
            det politiska livet såväl som ute i samhället. Vi har mycket svårt
            att förstå denna tveksamhet.
          </note>
          <note>
            Det finns verksamheter som planeras över längre perioder där
            man tolererar åtskillig nonchalans, där man tolererar att anslagen
            överskrids på ett sätt som aldrig skulle vara acceptabelt i andra
            sammanhang och där generositeten fortfarande är osedvanligt stor.
          </note>
          <note>
            Det gäller t.ex. försvaret - detta trots att hoten mot
          </note>
          <note>
            Sverige, vilket de flesta verkar vara överens om, på ett mycket
            påtagligt sätt har minskat under senare år.
          </note>
          <note>
            Men de fattigaste ländernas behov av bistånd har inte minskat.
          </note>
          <note>
            Vi har ett ekonomiskt system i världen som både förstärker och
            t.o.m. förutsätter en orättvis ekonomisk världsordning. Vi har
            ett system som innebär att man litar till att marknaden skall
            lösa problemen. Och på den marknaden, det vet vi alla, har vi
            inte, varken som svenska medborgare eller som världsmedborgare,
            lika stor rösträtt. På marknaden har vi rösträtt efter vår ekonomiska
            styrka.
          </note>
          <note>
            Har vi ett system där tillgång och efterfrågan skall samspela
            för att leda fram till ett pris på en vara och tror att det i
            sig kommer att lösa problemen med de orättvisor vi ser dagligdags,
            då skall vi vara medvetna om att ett sådant system inte tar några
            hänsyn till behov. Den svältande efterfrågar inte mat i ekonomisk
            mening. Det finns ingen efterfrågan, därför att det inte finns
            några pengar att efterfråga med. På den marknaden har man noll
            röster om man inte har något kapital.
          </note>
          <note>
            De här orättvisorna i världsmåttstock försvårar också kampen
            för demokratin. Demokratin, i betydelsen folkmakt, måste ju leda
            till att människor får makten dels över sina egna liv, dels också
            över sina egna samhällens utveckling.
          </note>
          <note>
            För att förstärka kampen för demokratin måste biståndet sättas
            in i en grundsyn på vad som är problemen i vår värld i dag. Ett
            av de största problemen är den orättvisa fördelningen av makt,
            av ekonomisk makt - den makt som följer av att multinationella
            företag och kapitalägare har oerhört mycket större inflytande
            över den konkreta politiken i fattiga länder än vad dessas regeringar
            har, oavsett hur folkvalda de regeringarna är.
          </note>
          <note>
            Det här problemet kommer vi inte till rätta med bara med biståndspolitik.
            Det krävs också annat. Det krävs ett spektrum av politiska instrument
            som vi måste använda. Avgörande är ett internationellt samarbete.
            Men utgångspunkten måste ändå vara att vi lever i en värld där
            det ekonomiska systemet förutsätter orättvisor för att kunna fungera.
          </note>
          <note>
            Då är det naturligtvis ingen lösning på problemet att ha ett
            investeringsavtal på de rika ländernas villkor. Vi är oerhört
            glada över att vi åtminstone tillfälligt har lyckats förhindra
            en fortsatt fördjupning av de diskussioner om ett multilateralt
            avtal om investeringar som har pågått under OECD. Ett sådant avtal
            måste ha utgångspunkten att det är de fattiga länderna som ständigt
            har missgynnats, utsugits och förtryckts, och att det är de länderna
            som måste ha en avgörande påverkan på alla internationella avtal.
          </note>
          <note>
            Det är inte de fattigas fel att de är fattiga. Det är inte naturlag
            som gör att världen är orättvis. Det går att bekämpa orättvisorna.
          </note>
          <note>
            Fru talman! Jag vill rikta lite uppmärksamhet på några speciella
            biståndsmottagare.
          </note>
          <note>
            Guinea-Bissau har lidit under ett förödande inbördeskrig som
            har lett till att samhällsstrukturer har slagits sönder, till
            hundratusentals internflyktingar och till att landet har dränerats
            på utbildad arbetskraft. Samtidigt härjar hiv, aids och tuberkulos.
            Mediciner, läkarvård och sjukhus är bristvaror. Laboratorier saknas.
            Det är oerhört svårt att bygga demokrati under de förhållandena.
          </note>
          <note>
            Det svenska biståndet till Guinea-Bissau frystes när förhållandena
            var som mest kaotiska. Tyvärr stängdes också den svenska ambassaden.
            Vi har ett ansvar för att se till att den politiska och demokratiska
            utvecklingen lika väl som kampen för en human vård och utbildning
            för alla påskyndas i Guinea-
          </note>
          <note>
            Bissau.
          </note>
          <note>
            Östtimor är ett land som har ockuperats under ett antal år av
            den indonesiska militärmakten och som har genomlidit utrotningskrig
            mot oppositionen. Det har nu gått över 20 år sedan ockupationen
            skedde, men fortfarande har världssamfundet bara i korta stunder
            uppmärksammat det förtryck som den östtimoresiska befolkningen
            lider under.
          </note>
          <note>
            Vi föreslår att det svenska biståndet till Östtimor ökar just
            av det skälet att Indonesien nu måste tvingas att ge östtimoreserna
            det självbestämmande de har rätt till.
          </note>
          <note>
            Jag vill därför yrka bifall till reservation 20 vad gäller Östtimor.
          </note>
          <note>
            När det gäller Västsahara har folkomröstningar skjutits upp genom
            rena sabotageaktioner från Marockos och kung Hassan II:s sida.
            Vi har även där ett förhållande där tiotusentals saharier har
            drivits i landsflykt och där de humanitära förhållandena är vidriga
            och nästan omöjliga att förklara.
          </note>
          <note>
            Det finns en stor uppslutning i världssamfundet från FN:s sida
            bakom att bidra till att Västsahara får möjligheten att genom
            en folkomröstning bryta sig loss från den annektering som Marocko
            gjorde efter den spanska kolonialmaktens tillbakadragande. Det
            är vårt ansvar att se till att Västsahara inte sviks. Det finns
            en stark oro för att Marocko fortsätter att trotsa
          </note>
          <note>
            FN, sätter sig över demokratin, folkrätten och den nationella
            självbestämmanderätten. Det får inte ske en gång till.
          </note>
          <note>
            Slutligen, fru talman, är biståndet som sagt en del i en helhetspolitik
            för att bekämpa de stora problem som världen står inför. Men man
            kan inte bortse från att nivån på biståndet har en avgörande betydelse.
            Det spelar faktiskt roll om vi betalar 0,7 % av vår bruttonationalinkomst
            eller 1 %. Det spelar roll för alla dem som i dag lider under
            svält och förtryck. Därför är det viktigaste kravet nu att återställa
            enprocenstmålet, att göra det genom en planerad återgång. Därför
            vill jag också yrka bifall till reservation 5.
          </note>
          <note>
            I detta anförande instämde Sten Lundström, Willy
          </note>
          <note>
            Söderdahl, Mats Einarsson, Sven-Erik Sjöstrand,
          </note>
          <note>
            Kjell-Erik Karlsson, Rolf Olsson, Peter Pedersen,
          </note>
          <note>
            Murad Artin, Lena Olsson, Maggi Mikaelsson, Siv
          </note>
          <note>
            Holma, Stig Eriksson, andre vice talman Eva Zetterberg och Lennart
            Värmby (alla v).
          </note>
          <note type="speaker">
            Anf. 4 INGRID NÄSLUND (kd):
          </note>
          <note>
            Fru talman! Ingen av oss kan förbigå att det i dag är 50 år sedan
            deklarationen om de mänskliga rättigheterna lades fram - en utmärkt
            grund för det som debatteras här i dag. Vad kan vara en bättre
            grund för vårt utvecklingssamarbete, och naturligtvis i första
            hand för kampen för de mänskliga rättigheterna, än övertygelsen
            om att alla är födda unika, men med samma värde, övertygelsen
            om att alla har rätt till tanke- och åsiktsfrihet, religionsfrihet,
            yttrandefrihet och politisk frihet. Övertygelsen om att alla har
            rätt till ett anständigt liv med livets nödtorft, utbildning och
            grundläggande hälso- och sjukvård.
          </note>
          <note>
            När det gäller barnkonventionen konstateras att konventionsstaterna
            inte bara har ansvar för barnen i det egna landet, utan också
            för att barn i vilket land det än må vara skall få sina rättigheter
            tillgodosedda.
          </note>
          <note>
            Så är det inte bara med barn, utan så är det med all jordens
            befolkning. Vi har ett ansvar inte bara för svenska medborgare,
            utan också för människor över hela vår jord.
          </note>
          <note>
            Egentligen skulle ansvaret för att deklarationen uppfylls av
            konventionsstaterna kunna förklara varför vi måste satsa på utvecklingssamarbete,
            inte bara på att stärka de mänskliga rättigheterna överallt. Målet
            för biståndet måste vara att skapa en långsiktigt hållbar utveckling
            för alla människor i alla länder och kulturer och ge dem ett värdigt
            liv, en framtidstro och förmågan att på ett aktivt sätt forma
            sin egen framtid.
          </note>
          <note>
            När man måste konstatera att världens samlade bistånd under förra
            året sjönk till 0,25 % av BNI, kan man inte låta bli att ställa
            sig frågan om de flesta länderna tar utvecklingssamarbetet på
            allvar.
          </note>
          <note>
            Sedan 1975 har konsumtionen i världen fördubblats. En stor del
            av jordens befolkning har fått ökad välfärd genom detta. En miljard
            av jordens befolkning har dock fått mycket liten del av de här
            förbättringarna. Denna miljard svarar för så litet som 1,3 %
          </note>
          <note>
            av den årliga konsumtionen av varor och tjänster.
          </note>
          <note>
            Den rika femtedelen däremot, som vi tillhör, tar för sig hela
            86 % av den totala konsumtionen. Även i fattiga länder med ekonomisk
            tillväxt växer klyftorna.
          </note>
          <note>
            Fördelningen av jordens resurser måste betecknas som djupt orättfärdig.
          </note>
          <note>
            Naturligtvis räcker det inte med bistånd för att få bukt med
            de här orättvisorna. Det tror jag att vi alla är medvetna om.
            Utrikespolitiken måste få en breddad och tydlig profil. Det är
            viktigt att vi mycket tidigt försöker att ta itu med spirande
            konflikthärdar för att hindra att krigets fasor bryter ut. Nu
            rör det sig oftast om interna konflikter. Men de är minst lika
            förödande för befolkningen. Vi har på flera olika håll i vår värld
            den senaste tiden, inte minst i Afrika, sett hur människor far
            illa, svälter och dödas av andra etniska grupper på grund av att
            konflikterna får härja fritt. Vi har vid många tillfällen påpekat
            att FN ofta alltför sent ingriper i konflikten. Det får man sedan
            dras med i många år framöver, till stor skada för människorna
            i de länder som är drabbade.
          </note>
          <note>
            Under det senaste året har ohyggliga naturkatastrofer härjat
            på ett sätt som vi inte har sett på mycket länge. Vi kan nämna
            Bangladesh och naturligtvis den senaste katastrofen i Mellanamerika.
            Det är oerhörda hjälpinsatser som skall till. Världssamfundet
            har varit snabbt med att reagera på katastrofen. Det får vi vara
            tacksamma för. Man talar också om att detta är ett tillfälle att
            bygga från grunden i de här länderna. Men visst är det svårt att
            se att sådana här katastrofer skall till för att man skall se
            nödvändigheten att bygga från grunden. Det skulle man kanske ha
            kunnat starta med betydligt tidigare. Men det är viktigt att insatserna
            nu görs.
          </note>
          <note>
            En fredsfrämjande säkerhetspolitik är viktig för att kväva oroshärdarna
            i sin linda. En generös flyktingpolitik behövs och inte minst
            en handelspolitik som ger öppnare och rättvisare marknader, som
            ser till konkurrensvillkoren även för de länder som inte är lika
            lyckligt lottade som vi och gör det möjligt för dem att handla
            på lika villkor.
          </note>
          <note>
            Vi hör också till dem som tycker att det är bra att
          </note>
          <note>
            MAI-avtalet har stoppats, åtminstone för tillfället. Vi menar
            att det måste vara förhandlingar av ett helt annat slag, där alla
            parter kan delta på lika villkor.
          </note>
          <note>
            Även om detta är svårt att åstadkomma är det nödvändigt för att
            vi skall få rättvisa handelsvillkor.
          </note>
          <note>
            Samtidigt är det viktigt att marknaderna öppnas för dessa länder
            så att de kan delta som partner i det handelsutbyte som sker.
          </note>
          <note>
            Biståndet fyller dock en viktig funktion för att lindra de ekonomiska
            orättvisorna, för att främja demokrati och för att se till att
            konventionen om mänskliga rättigheter uppfylls i alla de länder
            som har skrivit under den. Jag tror att det mer och mer har gått
            upp för de olika länderna att hur man behandlar sina egna medborgare
            inte är ens ensak, utan det är någonting som andra länder har
            rätt och plikt att lägga sig i.
          </note>
          <note>
            I jämförelse med de flesta av världens rika länder kan man säga
            att Sverige står sig gott i konkurrensen.
          </note>
          <note>
            Har vi då anledning att vara nöjda med oss själva och med de
            insatser som vi gör? Med sin historia på det här området borde
            Sverige ha en betydligt högre ambition.
          </note>
          <note>
            För några årtionden sedan var alla partier i riksdagen överens
            om att Sverige borde ge 1 % av BNP i bistånd via budgeten. Nu
            har det ena partiet efter det andra i praktiken svikit detta mål.
          </note>
          <note>
            Lars Ohly talade sig varm för enprocentsmålet.
          </note>
          <note>
            Då kan jag inte låta bli att säga att den budget som ni nu har
            gått med på har minsann inte främjat enprocentsmålet. Ni måste
            ta ert ansvar för er medverkan till att den budget för biståndet
            som vi i dag behandlar har antagits. Den ligger fortfarande kvar
            på 0,7 %, och det skall - som vi har hört här i dag - höjas mycket
            minimalt med 0,005 % för 1999. Sedan går man uppåt mycket långsamt
            till 0,72 % och 0,73 %.
          </note>
          <note>
            Detta är inte tillräckligt.
          </note>
          <note>
            Vi har länge påpekat att regeringen med stöd av olika partier
            - Moderata samlingspartiet och Centerpartiet under föregående
            riksdagsperiod och nu Miljöpartiet och Vänstern - inte har, trots
            att man skryter med att ekonomin är balanserad och att Sverige
            är på rätt väg, velat se till de allra fattigaste i världen. Detta
            tycker vi är skamligt.
          </note>
          <note>
            Vill man bli trodd när man talar om en återgång till enprocentsmålet,
            då måste man beträda den vägen nu. Man får inte låta det ta så
            många år som det i verkligheten kommer att göra, om man tar så
            små steg framåt. Andra områden har nu fått mera pengar, varför
            inte biståndet, som rör de absolut fattigaste?
          </note>
          <note>
            Där har vi ett stort ansvar. Även om Sverige befinner sig bland
            de främsta länderna är det inte tillräckligt.
          </note>
          <note>
            Vi vill därför se en återgång till enprocentsmålet i snabbare
            takt. Därför vill vi i vår budget lägga mer pengar på biståndet
            för 1999. Vi har anvisat 1,7 miljarder mer än regeringen. För
            2000 har vi anvisat 2,4
          </note>
          <note>
            miljarder mer och för 2001 har vi föreslagit 2,6 miljarder utöver
            regeringens förslag. Detta visar sig på nästan alla områden i
            biståndsbudgeten. Vi har då möjlighet att fördela mer pengar,
            och vi önskar att detta skulle ha fått genomslag, att det var
            fler partier som ställde upp på vår strävan.
          </note>
          <note>
            Det är inte för att det skulle vara något magiskt med talet 1
            %. Men alla har varit överens om enprocentsmålet, och det är så
            starkt förankrat hos många svenskar. Och det viktigaste av allt:
            Det målet tar inte hänsyn till de fluktuationer som vi har i svensk
            ekonomi, eftersom det gäller 1 % av BNI oavsett hur ekonomin fungerar
            i Sverige.
          </note>
          <note>
            Sedan behövs det en stor flexibilitet både när det gäller innehållet
            i biståndet och när det gäller hur medlen fördelas. Vi vill inte
            ha långa avtalsperioder där man inte kan överföra pengar från
            ett land till ett annat. Jag vet att man har börjat att göra så
            i viss utsträckning, men man är fortfarande alltför bunden av
            landramarna. Medlen kan komma till nytta på ett bättre sätt om
            man kan göra förflyttningar och snabbt ändra i biståndet. Men
            detta betyder inte att biståndet inte måste vara mycket väl planerat.
          </note>
          <note>
            En annan sida som vi är mycket strikta med gäller utvärdering
            och uppföljning. Under fyrpartiregeringen 1991-1994 inrättades
            en utvärderingsenhet för biståndet. Vi tycker att det är skada
            att den har tagits bort, för det är viktigt att ha ett oberoende
            institut som är helt fristående och där man på olika sätt kan
            kritisera och föreslå förändringar.
          </note>
          <note>
            Det är viktigt att det inte finns minsta skugga av tvivel på
            att medlen används så effektivt som möjligt.
          </note>
          <note>
            Motpolen till ett generöst bistånd är ett effektivt bistånd.
            För oss är det motpoler som är två sidor av samma sak. Vi vill
            ha generositet, men vi vill också ha effektivitet.
          </note>
          <note>
            Jag vill också nämna hur viktigt det är att vi med all makt bekämpar
            korruptionen. Vi har under senare tid sett exempel på hur EU-biståndet
            har kritiserats kraftigt på grund av att pengar har skickats i
            väg t.ex.
          </note>
          <note>
            till Västbanken och Gaza utan kontroll. I stället för att gå
            till bostäder för fattiga och behövande människor har pengarna
            gått till bostäder för kretsen kring Yassir
          </note>
          <note>
            Arafat. Tidigare har man inte kunnat redogöra för
          </note>
          <note>
            40 % av den egna budgeten, och detta påverkar naturligtvis också
            hur biståndet används. Även om vi inte kan peka på att svenskt
            bistånd har gått fel och man har använt sina egna medel på fel
            sätt, så måste vi som partner - det ingår i partnerskapets idé
            - säga ifrån mycket kraftfullt att detta inte kan tolereras.
          </note>
          <note>
            För att ingen skall tro att vi är emot att det ges bistånd till
            dessa områden vill jag säga att vi faktiskt ligger 20 miljoner
            högre än vad regeringen gör, så det är inte det som det handlar
            om. Men vi vill se något helt annat när det gäller hur man skall
            se över att biståndet kommer i rätta händer.
          </note>
          <note>
            I samband med EU-biståndet vill jag också nämna det som man nu
            försöker att göra för Ryssland. Det talas om att det där kan finnas
            stora behov av hjälp med mat, men man är inte riktigt säker på
            om det beror på distributionen. Från EU har man räknat med att
            sända en hel del livsmedel. Vi vill mana till försiktighet, men
            om man skall sända livsmedel från EU
          </note>
          <note>
            så bör även Sverige ha möjlighet att delta. Vi har väckt en motion
            om detta, men det bör verkligen ses över. Det bör finnas en kontrollfunktion
            som ser till att hjälpen kommer i rätta händer och att det inte
            förstör för bönderna i Ryssland och i de närliggande länderna.
            Det är viktigt.
          </note>
          <note>
            Jag ser att min taletid är slut. Jag återkommer senare med att
            säga lite mera om vårt samarbete med öst, men jag vill redan nu
            yrka bifall till reservationerna nr 6, 23 och 27.
          </note>
          <note type="speaker">
            Anf. 5 LARS OHLY (v) replik:
          </note>
          <note>
            Fru talman! Ingrid Näslund och jag är helt överens om vikten
            av att återställa enprocentsmålet. Den kritik som riktas mot Vänsterpartiet,
            Miljöpartiet och
          </note>
          <note>
            Socialdemokraterna för denna budget är jag beredd att ta.
          </note>
          <note>
            Vår budgetprocess gör att ett valresultat svårligen slår igenom
            i praktisk politik samma höst som valet har skett.
          </note>
          <note>
            Det här är i allt väsentligt en socialdemokraticenterpartipartibudget.
            Alternativet till att inte gå in i en överenskommelse som trots
            allt, tack vare
          </note>
          <note>
            Miljöpartiets och vår medverkan, ledde till 100
          </note>
          <note>
            miljoner kronor mer i bistånd hade varit att hoppa av dessa förhandlingar.
            Hade resultatet då blivit någon enda krona mer till biståndet?
            Nej, knappast.
          </note>
          <note>
            Det politiska alternativ som finns i riksdagen är ett fyrpartialternativ,
            vilket jag antar att Ingrid Näslunds parti eftersträvar, som tillsammans
            med Moderaterna skall marschera tillbaka till enprocentsmålet.
          </note>
          <note>
            Det tror jag blir väsentligt svårare än att så småningom övertyga
            Socialdemokraterna i förhandlingar om enprocentsmålets vikt.
          </note>
          <note type="speaker">
            Anf. 6 INGRID NÄSLUND (kd) replik:
          </note>
          <note>
            Fru talman! Jag tycker i alla fall inte att Lars Ohly och hans
            parti kan frångå ansvaret att ha stött en budget där biståndet
            får så lite pengar.
          </note>
          <note>
            Vad beträffar samarbetet inom fyrpartiregeringen vill jag påpeka
            att vi, trots mycket svåra ekonomiska kriser under den tiden,
            sänkte biståndet långt mindre än vad man i dag har gjort. Det
            var faktiskt också ett av de två tillfällen där man lyckades nå
            enprocentsmålet och kom upp i 1,03 %. När vi lämnade över till
            den här regeringen var biståndet 0,93 %, om jag minns rätt. Så
            det är från den nivån man har sänkt till
          </note>
          <note>
            0,7 %.
          </note>
          <note>
            Praktiken talar mer än vackra ord. Vi skall nog kunna få med
            oss andra partier om vi får regeringsmakten igen.
          </note>
          <note type="speaker">
            Anf. 7 LARS OHLY (v) replik:
          </note>
          <note>
            Fru talman! Ja, praktiken talar mer än vackra ord.
          </note>
          <note>
            Det finns två partier i denna riksdag som aldrig varit med om
            att sänka biståndet. Dit hör inte Ingrid Näslunds parti. Dit hör
            enbart Miljöpartiet och Vänsterpartiet. Därför är det lite förmätet
            att påstå att ett parti som har varit med om sänkningar skall
            kritisera ett parti som faktiskt ser till att åtminstone börja
            höja tillbaka.
          </note>
          <note>
            Den sänkning som var den värsta, den mest drastiska, genomfördes
            av Socialdemokraterna och Centerpartiet. Ett av dessa partier
            vill Ingrid Näslund regera tillsammans med. Ett annat parti, som
            inte är särskilt angeläget om att återgå till enprocentsmålet
            och som är det största på den borgerliga sidan, vill
          </note>
          <note>
            Ingrid Näslund också regera tillsammans med.
          </note>
          <note>
            Viktigare än att vi kastar paj på varandra är att vi samlar oss
            för att faktiskt få en återgång till enprocentsmålet, som vi är
            överens om.
          </note>
          <note type="speaker">
            Anf. 8 INGRID NÄSLUND (kd) replik:
          </note>
          <note>
            Fru talman! Man behöver bara läsa betänkandet. I
          </note>
          <note>
            den tablå som visar hur mycket alla partier satsar på biståndet
            finns inga siffror för Vänsterpartiet. Ni visar alltså inte på
            något sätt att ni vill satsa mer än de 100
          </note>
          <note>
            miljoner som ni skall ha kredit för. Men i övrigt visar ni inte
            i denna budget att ni vill satsa något mer än vad regeringen gör
            på biståndet. Detta är faktum.
          </note>
          <note type="speaker">
            Anf. 9 MARIANNE ANDERSSON (c):
          </note>
          <note>
            Fru talman! Nog passar det ganska bra att vi i dag diskuterar
            biståndet, när vi samtidigt firar 50-
          </note>
          <note>
            årsjubileet av FN:s deklaration om de mänskliga rättigheterna.
          </note>
          <note>
            De 30 artiklar som den deklarationen innehåller betyder så mycket
            mer än det som vi traditionellt tänker på som mänskliga rättigheter
            - yttrandefrihet, frihet från slaveri, rättvisa rättegångar osv.
            De innehåller även rätten till levnadsstandard; föda, kläder,
            bostad, hälsovård och skola. Med detta i åtanke inser vi att de
            mänskliga rättigheterna kränks överallt på jorden. Men allra mest
            kränks de för de fattigaste människorna i de fattigaste länderna.
          </note>
          <note>
            Deklarationen innehåller även förpliktelsen att respektera och
            stödja andras fri- och rättigheter. Alltså är biståndet något
            som vi har en skyldighet och en plikt att lämna - inte något som
            vi gör av vår allmänna välvilja på något sätt.
          </note>
          <note>
            Det internationella biståndet hör till vårt lands viktigaste
            och mest konkreta utrikespolitiska insatser.
          </note>
          <note>
            Biståndet från världens rika till världens fattigaste är ett
            uttryck för solidaritet och rättvisa. Sverige är ett rikt land.
            För Centerpartiet är det en självklarhet att
          </note>
          <note>
            Sverige - i handling - skall medverka till att lösa de stora
            ödesfrågor som världen står inför.
          </note>
          <note>
            Konflikter, krig, miljöförstöring och naturkatastrofer plågar
            många människor på vår gemensamma planet. Många tvingas till flykt
            från oro i sitt hemland. Naturresurserna utarmas. Antalet fattiga
            ökar.
          </note>
          <note>
            Över en miljard människor lever i absolut fattigdom.
          </note>
          <note>
            Klyftorna mellan fattiga och rika bara växer. Tudelningen finns
            överallt; mellan nord och syd, men också i Europa och i vårt eget
            land. Våra samhällen -
          </note>
          <note>
            lokalt, regionalt och globalt - riskerar att spricka itu.
          </note>
          <note>
            Tyvärr är behoven av omfördelning och bistånd oändligt mycket
            större än vad som kan tillfredsställas över den svenska statsbudgeten.
            Att dimensionera biståndet efter behoven är därför orealistiskt.
            Vad vi här har att ta ställning till är hur mycket av våra samlade
            resurser som vi är beredda att avsätta som vårt bidrag till att
            lösa de stora globala problemen.
          </note>
          <note>
            På denna punkt finns det all anledning att vara kritisk till
            den biståndsram som regeringen och de två stödpartierna, Miljöpartiet
            och Vänsterpartiet, är överens om. Med tanke på hur dessa två
            partier agerat under förra mandatperioden är jag förundrad över
            hur platt man nu lagt sig för regeringen när det gäller biståndsramen.
          </note>
          <note>
            För ett år sedan stod Vänsterpartiet här och krävde en miljard
            kronor mer än regeringen till bistånd. Biståndsramen skulle höjas
            till 0,9 % av BNI redan
          </note>
          <note>
            1999 och till 1 % året därefter. Miljöpartiet drev för ett år
            sedan att ramen för 1999 skulle uppgå till
          </note>
          <note>
            0,81 % av BNI och för år 2000 till 0,84 %. Ni är nu stolta över
            att ha medverkat till att höja nivån för
          </note>
          <note>
            1999 med 0,005 procentenheter av BNI. Det är till att ha låga
            ambitioner för framgång!
          </note>
          <note>
            Jag blev lite förvånad, precis som Ingrid Näslund, när jag lyssnade
            på Lars Ohly alldeles nyss. Det har faktiskt skett en sänkning,
            som jag skall redogöra för senare, från vårbudgeten och fram till
            nu. Så det stämmer inte med vad vi kom överens om i vårbudgeten.
          </note>
          <note>
            Mitt parti har färska erfarenheter av att samarbeta med en socialdemokratisk
            regering, så jag vet jag vad jag talar om. Centerpartiet och Socialdemokraterna
            tvingades under saneringsperioden till besparingar också på biståndet.
            Vi var tvungna, det var nödvändigt och det var mycket beklagligt.
            Jag var en av dem som led mycket svårt av det beslutet.
          </note>
          <note>
            Men nu när statsfinanserna visar överskott, hur kan ni då ha
            så låga ambitioner för det svenska biståndet som budgetpropositionen
            innebär? Er höjning av biståndet är ju i själva verket en sänkning.
            Jämfört med vårpropositionen har majoriteten nu sänkt utgiftsområde
            7 med 5 miljoner kronor. Mot denna bakgrund framstår er höjning
            av biståndsanslaget med
          </note>
          <note>
            100 miljoner kronor i en annan och mindre glansfull dager.
          </note>
          <note>
            Vi var alltså överens med regeringen i våras om att ramen för
            utgiftsområdet skulle vara 12 002 miljoner kronor. Vi står fast
            vid detta och har inte ändrat åsikt. Vi anser att ramen för utgiftsområde
            7 borde höjas med 102 miljoner kronor. Detta har vi finansierat.
            Det har majoriteten nu förhindrat.
          </note>
          <note>
            Centerpartiet har en betydligt ambitiösare plan för hur enprocentsnivån
            för biståndet stegvis skall återupprättas. Med det tempo som regeringen
            och dess samarbetspartner förespråkar skulle det ta 30 år att
            återta enprocentsmålet, om ambitionerna för den kommande treårsperioden
            skulle förverkligas. Men
          </note>
          <note>
            30 år gäller under förutsättning att ökningen av ramen för åren
            2000 och 2001 verkligen genomförs. Skulle höjningen i 1999 års
            budget bilda norm skulle det ta
          </note>
          <note>
            60 år för Sverige att uppnå enprocentsnivån.
          </note>
          <note>
            Vi anser att biståndsramen för 1999 bör uppgå till
          </note>
          <note>
            0,71 % av BNI, för år 2000 till 0,73 % av BNI och för budgetåret
            2001 till 0,75 % av BNI. Vi menar att det är en realistisk tempohöjning,
            och den finns redovisad och fullt finansierad i vår ekonomisk-politiska
            motion. Jag vill inskärpa behovet av att återgången till enprocentsnivån
            bör ske successivt och på ett planerat sätt. Därför anser vi att
            regeringen bör ge Sida i uppdrag att planera för en återgång;
            detta för att säkerställa att en utökning av biståndsramen kan
            ske med bibehållen kvalitet. Därför vill jag yrka bifall till
            reservation nr 7.
          </note>
          <note>
            Fru talman! En debatt om det svenska biståndet får inte enbart
            handla om volymen. Vi måste också diskutera innehåll och prioriteringar.
            Vi har varit pådrivande för att riksdagen via de biståndspolitiska
            målen tydligare skall styra de svenska insatserna.
          </note>
          <note>
            Centerpartiet har i hög grad medverkat i arbetet med att formulera
            de sex fastlagda biståndspolitiska målen, som vi ställer upp på.
            Men jag kan hålla med dem som tycker att detta skall utredas om
            att det är viktigt att noga följa utvecklingen.
          </note>
          <note>
            Målen är ju:
          </note>
          <note>
            - resurstillväxt,
          </note>
          <note>
            - ekonomisk och politisk självständighet,
          </note>
          <note>
            - ekonomisk och social utjämning,
          </note>
          <note>
            - demokratisk samhällsutveckling,
          </note>
          <note>
            - framsynt hushållning med naturresurser och omsorg om miljön
            samt
          </note>
          <note>
            - jämställdhet mellan kvinnor och män.
          </note>
          <note>
            Men vi har samtidigt under en lång följd av år kritiserat den
            praktiska inriktningen av politiken.
          </note>
          <note>
            Svenskt bistånd har alltför ofta direkt eller indirekt blivit
            ett stöd till korrupta regimer och ineffektiva byråkratier. Kvalitetskontrollen
            har brustit. Alltför ofta har stödet givits till stora prestigebetonade
            industrialiseringsprojekt medan man glömt de grundläggande problemen
            på lokal nivå.
          </note>
          <note>
            Ett sådant exempel är att Sverige stött byggandet av dammprojektet
            i Bío-Bío i Chile som hotar ursprungsbefolkningen, Pehuenche indianerna,
            och vars största motståndare i går mottog Right Livelihoodpriset
            i andrakammarsalen här i riksdagshuset.
          </note>
          <note>
            Jag erkänner gärna att de senaste åren har inneburit att Centerpartiets
            syn på biståndspolitiken vunnit ökat gehör och bredare acceptans.
            Ändå återstår ju en del att göra. Vi anser att det bilaterala
            svenska biståndet i högre grad skall koncentreras på att ge människor
            på den lokala nivån bättre möjligheter att tillgodose sina grundläggande
            behov. Det innebär småskalighet i biståndet i stället för storskalighet.
            Det innebär fokus på landsbygdsutveckling, hållbar utveckling
            och miljö, anpassad teknik och hjälp till självhjälp.
          </note>
          <note>
            Det innebär också fortsatt stöd till utbildning och hälso- och
            sjukvård. Bistånd som särskilt kommer kvinnor till del bör prioriteras.
          </note>
          <note>
            Just kvinnornas situation är det nödvändigt att beakta i alla
            stödinsatser. Det är kvinnorna som bär huvudansvaret för familjens
            försörjning i de flesta utvecklingsländer. Kvinnorna spelar en
            nyckelroll i många u-landskulturer - som bönder, handlare, hantverkare
            och ansvariga för familjeekonomin. Ändå har nästan allt bistånd
            riktats till män. En tydligare prioritering av de fattiga innebär
            också en prioritering av kvinnorna.
          </note>
          <note>
            Vi stöder till fullo ambitionen att integrera ett barnperspektiv
            i biståndet. Konventionen om barns rättigheter utgör grunden i
            arbetet för att stärka barnens rättigheter och förbättra deras
            sociala och ekonomiska situation.
          </note>
          <note>
            Jag återkommer nu till landsbygdens behov. Vi tycker att regeringen
            har ägnat för lite uppmärksamhet åt dem och åt problemen inom
            livsmedelsproduktionen. Vi menar att ökad vikt skall ägnas åt
            den sviktande livsmedelsproduktionen och den bristande tillgången
            till rent vatten. Att utvecklingsländerna själva klarar livsmedelsförsörjningen
            för sina medborgare är helt avgörande för den globala fattigdomsbekämpningen
            och för möjligheten till utveckling. Vi anser att än större vikt
            måste läggas vid att biståndet inriktas på stöd till ett miljömässigt
            hållbart jordbruk som kan garantera den nationella livsmedelsförsörjningen.
          </note>
          <note>
            Ett omfattande livsmedelsbistånd försvårar denna strävan. Därför
            bör livsmedelsbistånd enbart ges under begränsad tid som en del
            av ett katastrofbistånd eller som humanitärt bistånd i svältsituationer.
            Ett aktuellt fall är livsmedelsbiståndet från EU till Ryssland.
            Jag tvivlar inte på att det råder matbrist på flera håll i Ryssland.
            Därför är det bra att EU ställer upp.
          </note>
          <note>
            Men Rysslands bönder får inte konkurreras ut, och inte heller
            Baltikums bönder. Livsmedelsbistånd skall hjälpa mottagarlandet
            i en akut kris, inte hjälpa EU att bli av med överproduktion.
            Det är viktigt att slå fast det.
          </note>
          <note>
            Vi har länge kritiserat den dominerande roll som landprogrammen
            haft för Sveriges bilaterala bistånd.
          </note>
          <note>
            I det svenska biståndet dominerar landramar och stattill-stat-samarbete.
            Visst närmar sig regeringen en mer behovsfokuserad biståndspolitik,
            men i alltför långsam takt och i otillräcklig omfattning, menar
            vi.
          </note>
          <note>
            Den globala trenden är att i högre utsträckning arbeta problem-
            och programorienterat och mer med regionala strategier än med
            landramar. Genom en regional ansats framför en nationell, stimulerar
            insatserna gränsregionalt samarbete. Miljöproblemen, t.ex.
          </note>
          <note>
            klimatfrågor, ökenspridning och livsmedelsförsörjning, är ett
            område i stort behov av samlade grepp och regionala, gränsöverskridande
            samarbetsformer.
          </note>
          <note>
            Som ett första steg i denna riktning har Centerpartiet föreslagit
            en omfördelning från landramarna till de regionala anslagen för
            Afrika respektive Asien genom en generell neddragning av respektive
            landram med
          </note>
          <note>
            10 %.
          </note>
          <note>
            Det svenska biståndet måste bli mer flexibelt. Nya angelägna
            projekt måste kunna startas, och samtidigt måste andra projekt
            eller landsamarbeten kunna minska i omfattning eller helt avvecklas.
            Vi anser att regeringen bör återkomma till riksdagen med förslag
            om hur de bilaterala anslagen kan problemorienteras och regionaliseras.
            Det är innebörden i den gemensamma reservationen 12 under mom.
            11 från Centerpartiet och Moderaterna vilken jag härmed yrkar
            bifall till.
          </note>
          <note>
            Fru talman! I många av biståndsländerna råder fortfarande diktatur.
            Regeringen redovisar i propositionen ärligt sina tillkortakommanden.
            När det gäller demokrati och mänskliga rättigheter konstateras
            att
          </note>
          <note>
            "frågorna får genomslag i allt fler landstrategier." Det måste
            vara självklart att demokratisk utveckling och respekt för mänskliga
            rättigheter skall prägla alla landstrategier. Demokrati och fungerande
            institutioner är en nödvändig förutsättning för utveckling.
          </note>
          <note>
            Sverige får som biståndsgivare aldrig stå neutralt i en konflikt
            mellan demokrati och diktatur. Vi menar att inslaget av villkor
            skall öka. Vårt bistånd måste främja förändring. Om inte är det
            bättre att insatserna avvecklas. Sverige bör avhålla sig från
            att ge omfattande bistånd till länder och via regimer som inte
            eftersträvar demokratisering. Olika former av demokratibistånd
            till diktaturer bör endast kunna ges via enskilda organisationer.
          </note>
          <note>
            Landramar till länder vilkas regimer inte eftersträvar demokratisering
            bör inte upprättas eller förnyas. En mer decentraliserad och problemorienterad
            biståndsgivning, som direkt riktar sig till medborgarna, skulle
            minska risken för att svenskt bistånd blir ett stöd till odemokratiska
            regimer.
          </note>
          <note>
            Riksdagen har krävt att regeringen årligen lämnar en redogörelse
            över tillståndet för demokratin och de mänskliga rättigheterna
            i länder som mottar svenskt bistånd. Det som regeringen i budgetpropositionen
            presterar av analys och värdering av läget för demokrati och mänskliga
            rättigheter i mottagarländerna uppfyller inte på långa vägar vad
            riksdagen återkommande avkrävt regeringen.
          </note>
          <note>
            Fru talman! Låt mig avslutningsvis redogöra för de omprioriteringar
            som Centerpartiet vill se inom biståndsanslaget. Tyvärr har vi
            inte lyckats åstadkomma den förändring vi skulle vilja ha. Vi
            menar att skuldkrisen är ett av de största hindren för utveckling
            i många av tredje världens länder. Vi föreslår att
          </note>
          <note>
            30 miljoner kronor utöver regeringens förslag tillförs anslagsposten
            Ekonomiska reformer. Ökade svenska resurser på detta område skulle
            ge Sverige större trovärdighet i arbetet med att få till stånd
            de globala beslut om avskrivningar av de fattiga ländernas skulder
            som bl.a. kampanjen Jubel 2000 drivit.
          </note>
          <note>
            Det är inte rimligt att de fattigaste länderna skall betala skuldkostnader
            som vida överstiger deras samlade export eller hela deras sociala
            budget. På det viset omöjliggörs verklig utveckling som når de
            många människorna och ett ökat biståndsberoende skapas.
          </note>
          <note>
            Det finns fortfarande anledning att rikta kritik mot
          </note>
          <note>
            Världsbanken och Internationella valutafonden för deras sätt
            att driva in betalningar utan hänsyn till nationella katastrofer
            som t.ex. om torka. I stället är man mycket snabbare med att hjälpa
            länder som påverkar den internationella ekonomin på ett annat
            sätt, typ Singapore och Brasilien.
          </note>
          <note>
            På samma sätt är regeringens stöd till bistånd genom enskilda
            organisationer otillräckligt. En viktigt del i det svenska utvecklingssamarbetet
            är folkrörelsernas och de enskilda organisationernas biståndsverksamhet.
            Deras konkreta verksamhet stärker det svenska biståndets förankring
            i samhället. Våra folkrörelser och frivilligorganisationer, typ
            Röda korset och Rädda Barnen, kan vara bättre budbärare och marknadsförare
            av svenskt bistånd än vad Sida är eller bör vara.
          </note>
          <note>
            Jag ser att min talartid är ute här. Jag skulle vilja säga något
            om Guinea-Bissau och om samarbetet med Central- och Östeuropa,
            men jag får återkomma till detta i ett senare inlägg.
          </note>
          <note type="speaker">
            Anf. 10 LARS OHLY (v) replik:
          </note>
          <note>
            Fru talman! Jag skall gärna ursäkta Marianne Andersson, för hon
            hade väl skrivit talet innan hon hörde replikskiftet mellan mig
            och Ingrid Näslund, men låt mig för klarhetens skull ändå upprepa
            en sak.
          </note>
          <note>
            Vi har en budgetprocess som gör det mycket svårt att förändra
            i grundläggande ordning efter ett val. Det är något som riksdagen
            kommer att debattera särskilt och utreda. Jag tycker att det är
            viktigt att vi försöker få demokratins genomslag att öka.
          </note>
          <note>
            Vi har ett antal utgiftstak som måste förändras för att man skall
            kunna göra stora förändringar. Om man förändrar på ett område
            måste man betala det med nedskärningar på ett annat, såvida inte
            utgiftstaken höjs. Det finns bara ett parti som är berett att
            kämpa för att utgiftstaken faktiskt höjs.
          </note>
          <note>
            Slutligen vill jag säga att Socialdemokraternas och Centerns
            samarbete ledde till den mest drastiska sänkning av biståndet
            som någonsin skett i vår historia. Det ledde till att vi kom ned
            till den skammens gräns som de rika länderna har förbundit sig
            att ge i bistånd. I det läget försöker Centerpartiet gå till attack
            t.ex. mot partier som aldrig har varit med på någon sänkning av
            biståndet och påstå att vi har låga ambitioner när vi just ställer
            krav på en planerad återgång till enprocentsmålet och också säger
            att detta helst bör ske inom nuvarande mandatperiod. Det är inte
            sant.
          </note>
          <note>
            Det är dålig demagogi.
          </note>
          <note type="speaker">
            Anf. 11 MARIANNE ANDERSSON (c) replik:
          </note>
          <note>
            Fru talman! Det är faktiskt så att biståndet i budgeten är mindre
            än det förslag som lades fram i vårbudgeten. Så det har faktiskt
            blivit en sänkning. Och det tycker vi inte är rimligt. Vi håller
            fast vid den överenskommelse som vi då gjorde.
          </note>
          <note>
            Jag tyckte också att det var oerhört svåra beslut att fatta att
            sänka biståndsramen såsom skedde under den förra mandatperioden.
            Då skall vi veta att vi hade en ekonomisk situation som gjorde
            att förtroendet för svensk valuta och för Sveriges ekonomi var
            sådant att om vi inte hade sanerat finanserna hade vi inte haft
            förmågan att över huvud taget hjälpa de fattigaste länderna. Det
            var med sorg i hjärtat som vi gjorde detta, och det var mycket
            svårt, men vi lyckades ändå vända på detta. Men att i en situation
            då vi faktiskt är i balans inte ha större ambitioner än vad Vänsterpartiet
            och Socialdemokraterna har i dag tycker jag är något helt annat.
          </note>
          <note type="speaker">
            Anf. 12 LARS OHLY (v) replik:
          </note>
          <note>
            Fru talman! Jag har trott att Marianne Andersson och jag och
            våra respektive partier har varit överens i synen på biståndet.
            Men nu börjar jag tveka. Om man ser biståndet som en konjunkturregulator,
            som skall vara beroende av svensk ekonomisk utveckling, då har
            man förlorat proportionerna i synen på världens problem. Det synsättet
            ställer jag inte upp på. Att dessutom säga att vi har låga ambitioner,
            antagligen beroende på att biståndet höjs med enbart 100 miljoner
            kronor, 0,05 % av bruttonationalinkomsten, är lite förmätet samtidigt
            som man själv vill höja med
          </note>
          <note>
            0,05 % till. Låt oss i stället samla alla goda krafter för en
            planerad återgång till enprocentsmålet.
          </note>
          <note type="speaker">
            Anf. 13 MARIANNE ANDERSSON (c) replik:
          </note>
          <note>
            Fru talman! Jag håller med om det sista som Lars
          </note>
          <note>
            Ohly sade. Jag tror nämligen att vi skall samarbeta i den här
            riksdagen, och de flesta partierna har en ambition att höja biståndet.
            Och jag tycker också att det är det som enar oss som vi skall
            ta vara på. Men när
          </note>
          <note>
            Lars Ohly säger att vi vill använda biståndet som en konjunkturregulator
            reagerar jag mycket starkt. Det handlade ju inte om en lågkonjunktur,
            utan det handlade om den djupaste kris som Sverige över huvud
            taget har upplevt, och det handlade alltså om att rädda förtroendet
            för svensk ekonomi. Det handlade inte om en konjunktursvängning.
            Konjunktursvängningar är något helt annat än det som vi har upplevt
            under 90-
          </note>
          <note>
            talet. Och det var det som gjorde att vi tvingades till dessa
            drastiska beslut som jag är den första att beklaga.
          </note>
          <note type="speaker">
            Anf. 14 KARL-GÖRAN BI-ÖRSMARK (fp):
          </note>
          <note>
            Fru talman! Av de 30 artiklar som vi har hört talas mycket om
            här i dag och som är 50 år gamla citeras, som jag upplever det,
            väldigt ofta de 29 första. Men den trettionde läses inte alltid
            upp, men jag skall göra det nu, om det är någon som inte har helt
            klart för sig vad som sägs i den. Den har anknytning till den
            debatt som vi för i dag. Den trettionde och sista artikeln lyder:
          </note>
          <note>
            "Intet i denna förklaring må tolkas såsom innebärande rättighet
            för någon stat, grupp eller person att ägna sig åt verksamhet
            eller utföra handling, som syftar till att omintetgöra någon av
            häri uttalade frioch rättigheter."
          </note>
          <note>
            Ingen stat, ingen grupp och ingen person. När vi nu går in i
            denna biståndsdebatt så är det klart att mycket av biståndet handlar
            just om detta. Det är också en påverkan i denna riktning som de
            mänskliga rättigheterna lyfter fram.
          </note>
          <note>
            Bistånd är ingen lätt sak. Det vet vi alla. Lång erfarenhet finns,
            men ändå görs fortfarande stora misstag. Ända sedan proposition
            100 skrevs 1962 har man gjort nya erfarenheter, och nya glädjeämnen
            och nya bakslag har ägt rum. Debatten har under vissa tider tonats
            ned, och under andra tider har den varit mer intensiv.
          </note>
          <note>
            Om man går ut och frågar svenska folket om biståndet visar det
            sig att biståndsviljan är på tillbakagång, och det är någonting
            att fundera över speciellt i en tid då biståndet kanske är som
            allra viktigast för att vi skall få en bra värld på 2000-talet.
          </note>
          <note>
            Jag skall ta ett exempel. Om man går ut och frågar människor
            om hur många procent av människorna i u-länderna de tror kan läsa,
            tror många människor att det rör sig om 20-25 %. Ja, så var det
            en gång. Men i dag är det inte så. Det är runt 70 %. Och mycket
            av detta har just biståndet medverkat till. Naturligtvis är det
            inte bara det, men det har haft och har en betydelse.
          </note>
          <note>
            Jag tänkte ta upp några positiva och några negativa resultat
            av biståndet.
          </note>
          <note>
            Barn som föds i u-länder beräknas få 16 års längre liv än för
            35 år sedan. Spädbarnsdödligheten i uländerna har mer än halverats
            under samma tid. Varje år räddas över tre miljoner barns liv tack
            vare de senaste två årtiondenas utvidgade vaccinationsprogram.
            Men samtidigt vet vi att aldrig någonsin har så många människor
            levt i armod och misär på vår jord.
          </note>
          <note>
            Det förklaras ju mycket av befolkningsökningen.
          </note>
          <note>
            Sant är också att under de senaste 36 åren har medellivslängden
            i u-länderna ökat från 46 år till 62 år.
          </note>
          <note>
            Det är alltså en kraftig ökning av medellivslängden.
          </note>
          <note>
            Nu är det ju stora variationer i detta, inte minst på grund av
            hiv- och aidsproblematiken. I vissa länder, t.ex. i Zimbabwe,
            ligger man under 50 år i medellivslängd, och medellivslängden
            är på väg ned. I vissa urbana områden i södra Afrika är varannan
            mor som föder ett barn hivsmittad.
          </note>
          <note>
            Vi vet också att klyftorna i världen växer mellan fattiga och
            rika länder och människor, mellan kvinnor och män, mellan barn
            och vuxna, mellan landsbygd och stad och mellan olika etniska
            grupper. Men samtidigt har aldrig förr i mänsklighetens historia
            så stora framsteg gjorts som under det senaste halvseklet.
          </note>
          <note>
            Hundratals miljoner människor har lyfts ur sin fattigdom.
          </note>
          <note>
            I den rapport från Världsbanken, Assessing Aid, som det har refererats
            till lite grann i dag framgår att en ökning av det internationella
            biståndet med 10
          </note>
          <note>
            miljarder amerikanska dollar, dvs. ca 20 %, skulle minska antalet
            fattiga människor med sju miljoner med nuvarande fördelning av
            biståndet. Men, och det är viktigt, om denna ökning av biståndet
            riktas till de
          </note>
          <note>
            32 fattiga länder som bedriver utvecklingspolitik som är ägnad
            att leda till hållbar utveckling och minskad fattigdom så skulle
            25 miljoner fler människor varje år befrias från fattigdom.
          </note>
          <note>
            Det betyder alltså att det är viktigt i vilken miljö biståndet
            verkar. Där har naturligtvis demokrati och mänskliga rättigheter
            stor betydelse. Därför har Folkpartiet envist och enträget, år
            ut och år in, tjatat om att det är demokratiutveckling och utveckling
            av mänskliga rättigheter som ger förutsättningarna. Det är därför
            vi måste lyfta fram dem.
          </note>
          <note>
            Ni som har varit med om den här diskussionen några gånger vet
            att vi från Folkpartiet har reserverat oss i flera omgångar, ibland
            tillsammans med Moderaterna, för att vi skall ha en biståndspolitisk
            utredning som, som utgångspunkt, tar ett ganska brett grepp. Vi
            skall bl.a. diskutera de sex biståndsmålen, som ju är basen för
            utvecklingsbiståndet.
          </note>
          <note>
            Vi har pekat på vikten av att där lyfta fram demokratimålet.
            Vi har fått nej till detta. Även i det betänkande som vi nu diskuterar
            har vi fått nej från majoriteten. Även här har vi därför skrivit
            en reservation på temat om en bred biståndspolitisk utredning.
          </note>
          <note>
            Döm om min förvåning när jag upplevde att ordföranden i utskottet
            motionerade just på det temat och framställde en interpellation
            till biståndsministern.
          </note>
          <note>
            Frågan som Viola Furubjelke ställer är: Är biståndsministern
            mot ovanstående bakgrund beredd till en bred diskussion och översyn
            när det gäller biståndsmålen inför 2000-talet?
          </note>
          <note>
            Det tycker biståndsministern är bra. Biståndsministern välkomnar
            detta. Inte nog med det. Biståndsministern tar också upp det som
            Folkpartiet i många år har krävt, nämligen att vi borde titta
            på oberoendemålet - det mål som sattes upp här en gång i tiden
            när man ville poängtera oberoendemål för de gamla kolonialländerna.
            Alldeles utmärkt, säger biståndsministern.
          </note>
          <note>
            Nästan samtidigt som interpellationen skrevs satt vi och diskuterade
            detta i utskottet och fick reservera oss.
          </note>
          <note>
            Så ser det ut. Det är jättebra. Jag välkomnar detta.
          </note>
          <note>
            Det är bra att åtminstone biståndsministern är med på noterna.
            Det är tråkigt att riksdagen inte är riktigt på alerten. Tack,
            biståndsministern. Det är synd att inte biståndsministern är här
            och får ta emot tacket.
          </note>
          <note>
            Vi väntar på att detta skall komma till skott och att vi får
            en signal om hur man tänker sig sammansättningen av utredningen.
          </note>
          <note>
            Det står också i snabbprotokollet från den debatt som Pierre
            Schori hade med ordföranden i utskottet, att man mycket noga skall
            lyssna på vad riksdagen säger. Passa alltså på nu och ge signaler
            till biståndsministern hur ni vill se utredningen formas.
          </note>
          <note>
            Det har talats mycket om pengar. Det är inte första gången vi
            diskuterar enprocentsmålet och hur mycket man prutar och slår
            på när det gäller biståndsramen.
          </note>
          <note>
            Jag är imponerad av Lars Ohlys sätt att debattera.
          </note>
          <note>
            Anfall är bästa försvar, den saken är klar. När Lars
          </note>
          <note>
            Ohly hade orerat ett tag om vikten av enprocentsmålet förväntade
            jag mig naturligtvis att Lars Ohly skulle säga: Därför föreslår
            vi nu samma sak som vi gjorde förra året, nämligen ett påslag
            på en miljard, som Eva Zetterberg då förde fram. Men icke. Den
            miljarden bara försvann.
          </note>
          <note>
            Vad är det som händer när riksdagsledamöter passerar Strömmen
            och går över till Rosenbad och börjar prata med socialdemokraterna?
            Helt plötsligt är allt bara borta. Samma sak gäller Miljöpartiet.
          </note>
          <note>
            Nu säger Lars Ohly att det var så svårt att göra detta nu därför
            att budgetprocessen är sådan.
          </note>
          <note>
            Litet klös är det väl ändå i argumentationen? Det är väl inte
            så att man bara lägger sig när man går dit bort.
          </note>
          <note>
            Om man nu tror att det var svårt första året, borde man åtminstone
            ge en signal till år två och tre, dvs. år
          </note>
          <note>
            2000 och 2001. Inte ens det har man gjort. Noll, står det i kolumnerna.
          </note>
          <note>
            Miljöpartiet har åtminstone givit en signal om att det visserligen
            var svårt i år, men att man måste komma igen år 2000 och 2001.
            Inte ens det har
          </note>
          <note>
            Vänsterpartiet gjort. Då kan man ju inte skylla på budgetprocessen,
            tycker jag.
          </note>
          <note>
            När Bertil Persson stod här och pratade så väl om enprocentsmålet
            och hur viktigt det är med pengar, tänkte jag att nu blir det
            väl en förändring. Men vad
          </note>
          <note>
            Moderaterna egentligen vill på den punkten gick
          </note>
          <note>
            Bertil Persson förbi. Det kom inte något ytterligare, utan Bertil
            Persson gick över till en annan del av biståndsdebatten. Vi vet
            ju att Moderaterna har kraftiga nedskärningar på det här området.
          </note>
          <note>
            Det har skett ett skifte någon gång under de senaste decennierna
            hos moderaterna också. Om vi går tillbaka till 1976, alltså för
            22 år sedan, stod Moderaterna och deras företrädare här och talade
            väl om enprocentsmålet. Moderaten Allan Hernelius var på den tiden
            mycket positiv och sade att han var glad över att man nått en
            procent av BNI, och att man måste gå vidare.
          </note>
          <note>
            Jag frågar mig vad det är som har hänt. Vi kan litet till mans
            fråga oss vad det egentligen är som har hänt under de här senaste
            decennierna. Varför har biståndet och debatten om pengarna tappat
            tempo?
          </note>
          <note>
            Där får vi nog rannsaka oss litet till mans.
          </note>
          <note>
            Som Lars Ohly sade: Var fanns de här frågorna i valrörelsen?
            Vem lyfte fram dem? Jag skulle vilja säga att det för 20 år sedan
            var omöjligt att ha en partiledardebatt inför valet utan att någon
            partiledare med kraft tog upp de internationella frågorna. Det
            gjorde man då, varenda en. Folk lyssnade och tyckte att det var
            rätt.
          </note>
          <note>
            Detta är inte något som händer bara i Sverige. Det gäller även
            internationellt. Det är inte bara i Sverige man gått ned till
            skammens gräns. Det är många som ligger långt under det. Jag har
            tagit fram några siffror:
          </note>
          <note>
            Finland 0,3 %, Tyskland också 0,3 %, Österrike
          </note>
          <note>
            0,25 %, Spanien 0,22 %. Det är bara Danmark som går över 1 %.
            Vad är det för stor skillnad mellan
          </note>
          <note>
            Danmark och Sverige? Det kan jag inte se.
          </note>
          <note>
            Sverige kan vända den trenden. Men då fordras något annat än
            vad vi sett under de senaste decennierna.
          </note>
          <note>
            Jag skall avslutningsvis yrka bifall till reservation nr 4 i
            betänkandet, som tar upp de biståndspolitiska målen. Det är den
            reservation där vi också vill ha en utredning av oberoendemålet.
            Jag hoppas att nästa betänkande vi skriver inte skall behöva ha
            den reservationen, utan att utredningen då är på gång.
          </note>
          <note type="speaker">
            Anf. 15 VIOLA FURUBJELKE (s) replik:
          </note>
          <note>
            Fru talman! Jag hade inte för avsikt att kasta mig in i denna
            debatt, men eftersom den interpellationsdebatt som jag hade i
            måndags blev citerad vill jag säga till Karl-Göran Biörsmark att
            han förfalskar historien genom att påstå att vi i utskottet inte
            har förebådat att den här diskussionen skulle hållas öppen. Jag
            vill citera ur utskottets betänkande, där just
          </note>
          <note>
            Karl-Göran Biörsmarks motion är behandlad. Där säger vi så här:
            "Fattigdomsbekämpning är det övergripande målet för svenskt bistånd,
            till vilket de sex målen samverkar på ett flexibelt sätt. Utskottet
            konstaterar att biståndet i dag bedrivs under helt andra förutsättningar
            än när de första målen formulerades.
          </note>
          <note>
            Partnerskapstanken, globaliseringens effekter, krisoch krigssituationer,
            naturkatastrofer samt den ekonomiska och sociala situationens
            betydelse för nationell säkerhet är exempel på faktorer som fått
            genomslag i biståndet." Vi skriver också slutligen att vi
          </note>
          <note>
            "förutsätter att diskussionen i detta hänseende hålls öppen."
            Därmed har vi besvarat denna motion.
          </note>
          <note>
            Folkpartiets motioner har i huvudsak inriktat sig på att stuva
            om i de befintliga målen. Den diskussion som nu har börjat föras
            syftar till någonting helt annat. Den syftar till någonting mycket
            större som innebär att man kan möta helt andra utmaningar för
            biståndet som inte finns formulerade i dagens mål inför
          </note>
          <note>
            2000-talet.
          </note>
          <note>
            Anf. 16 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Det är klart att debatten och diskussionen i utskottet
            hade blivit annorlunda om vi hade fått de signaler som den här
            interpellationen innehåller. Följande är så att säga klämmen i
            interpellationen: "Är biståndsministern mot ovanstående bakgrund
            beredd till en bred diskussion och översyn om biståndsmålen inför
            2000-talet?" Det är precis som om det vore hämtat ur Folkpartiets
            motion!
          </note>
          <note>
            Vi talar inte bara om biståndsmålen. Det är en viktig del, och
            vi lyfter fram en inriktning, nämligen demokratiutveckling och
            mänskliga rättigheter som bas. Därför har vi också ett resonemang
            om vikten av att lyfta upp demokratimålet. Vi vill helst se det
            som ett mål som griper över de sex biståndsmålen - om det nu blir
            sex mål som kommer ur det här. Det kan ju hända att det blir färre
            eftersom vi också talar om att oberoendemålet skall bort.
          </note>
          <note>
            Vi för ett resonemang! Och det resonemanget hade vi naturligtvis
            kunnat ha i utskottet, men av erfarenhet vet jag ju att i politiken
            är det väldigt svårt för regeringspartiet att acceptera ett motionsförslag
            så att det blir ett tillkännagivande. Vi vet ju hur svårt det
            var innan det blev ett tillkännagivande nu när det gäller en rapport
            om mänskliga rättigheter. Det fick vi igenom därför att det blev
            majoritet. Och det var väl likadant här; det var kanske mer aptitligt
            att göra på det här sättet, så blir det på något sätt ett socialdemokratiskt
            initiativ.
          </note>
          <note>
            Jag tycker att det är bra att det kommit, och jag välkomnar det.
            Jag försöker bara förklara lite om historieskrivningen. Vi har
            tjatat om detta i många många år, och nu är vi glada för att vi
            är där. Lite konstigt var det att det inte kom i betänkandet.
          </note>
          <note type="speaker">
            Anf. 17 VIOLA FURUBJELKE (s) replik:
          </note>
          <note>
            Fru talman! Karl-Göran Biörsmark är ju vanligtvis väldigt beskedlig,
            men det här tycker jag nästan gränsar till oförskämdhet. Faktum
            är att den motion som Folkpartiet har lagt fram har varit densamma
            i flera år. Den har repeterats, och den har inte anknutit till
            det allra senaste som har hänt inom biståndet.
          </note>
          <note>
            Förändringar har skett efter det kalla krigets slut och katastrofer
            och andra angelägna behov - men även möjligheter skulle jag vilja
            säga - har uppstått i biståndet. Det är den utgångspunkten som
            en sådan här översyn skulle ta fasta på.
          </note>
          <note>
            Anf. 18 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Politik är mycket att tjata, och det är det vi har
            hållit på med här. Det är riktigt att vi har skrivit samma förslag
            om och om igen. Det är ju så det ofta går till i politiken. Det
            är ju inte så att när man får nej första gången så lägger man
            sig och klagar över att man inte fick igenom sitt förslag. Man
            kommer ju igen! Och man försöker övertyga med argument osv. och
            det är det vi har gjort. Och nu har det fallit på plats, kanske
            som jag sade på ett lite konstigt sätt, men ändå. Det är jättebra!
            Så det är väl inget konstigt i att vi kommer igen. Det gör man
            även i både propositioner och motioner. Man kommer tillbaka till
            förslag. Och vår envishet har gett resultat, och det tackar vi
            för!
          </note>
          <note type="speaker">
            Anf. 19 LARS OHLY (v) replik:
          </note>
          <note>
            Fru talman! K-G Biörsmark frågade vart de internationella frågorna
            tog vägen i valrörelsen. De handlade ju bara om säkerhetspolitik
            i ett snävt Europaperspektiv eller ett ännu snävare EU-perspektiv.
            Jag tror aldrig jag i den här valrörelsen - eller faktiskt över
            huvud taget - har hört Lars Leijonborg i en partiledardebatt prata
            om internationell solidaritet. Jag är helt överens med K-G Biörsmark
            om att de frågorna är alldeles för viktiga för att bara lämna
            åt sidan.
          </note>
          <note>
            Vi är offensiva i biståndsfrågan. Vi vill ha en snabb återgång
            till enprocentsmålet, och vi lägger fram en reservation om att
            ge regeringen i uppdrag att planera en sådan återgång och komma
            tillbaka till riksdagen med hur det skall gå till. Men vi lägger
            inte fram förslag om antal kronor för 2000 och 2001, därför att
            det betyder inte ett smack. Det är inte i kolumner i en motion
            som resultatet visar sig, utan det är i förhandlingar för att
            skapa en majoritet i denna riksdag som resultatet kan visa sig,
            och de förhandlingarna tänker vi föra på ett mycket offensivt
            sätt.
          </note>
          <note>
            Anf. 20 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Det är inte första gången jag i olika sammanhang
            har påpekat att jag beklagar att de internationella frågorna inte
            kom fram i debatten. Jag vill inte stå här och kasta smuts på
            den ena eller andra partiledaren. Jag tycker att alla hade lika
            låg profil i det här sammanhanget, även Gudrun Schyman. Jag upplevde
            aldrig henne som någon profil på det här området i valrörelsen.
            Så det tror jag att vi alla skall ta till oss.
          </note>
          <note>
            När det sedan gäller resonemanget om de signaler som man ger
            om pengar och budget får vi nu höra att de inte betyder ett smack.
            Det betyder inte ett smack om man skriver noll eller någonting
            annat. Det skall ju ändå till en förhandling. Nej, visst hade
            det varit en poäng, Lars Ohly, om ni vänsterpartister hade poängterat
            vad ni vill se 2000 och 2001, som Miljöpartiet har gjort. Då har
            man i alla fall någonting med sig när man knallar över till Rosenbad
            och skall börja prata med dem där borta. Nu har ni ju ingenting!
            Nu har ni ju gett signal dit bort att ni accepterar det som regeringen
            gör. Därför rimmar det ganska dåligt tycker jag när Lars Ohly
            så vältaligt lyfter fram det här och sedan säger att det inte
            betyder ett smack vad
          </note>
          <note>
            Vänsterpartiet säger om kronor och ören. Det förstår jag inte
            riktigt.
          </note>
          <note type="speaker">
            Anf. 21 LARS OHLY (v) replik:
          </note>
          <note>
            Fru talman! Jag skall försöka förklara det här så att K-G Biörsmark
            förstår.
          </note>
          <note>
            Det som är problemet är att vi inte förändrar verkligheten, varken
            med motioner eller med förslag, så länge inte dessa omfattas av
            en majoritet så att de leder till beslut. Det är på det sättet
            som vi inte påverkar ett smack genom att framhäva vår politik
            som skulle vara mer pengar till biståndet och en planerad återgång
            under fyra år, som vi skriver om i vår motion. Men det påverkar
            inte verkligheten, så länge vi inte kan samla en majoritet i denna
            riksdag för det.
          </note>
          <note>
            Det är först då som vi kan visa att verkligheten har förändrats
            och att resultaten är värda att tas på allvar.
          </note>
          <note>
            Anf. 22 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Jag skulle få en förklaring som jag skulle förstå,
            fru talman, men det här begrep jag inte.
          </note>
          <note>
            Jag är ledsen!
          </note>
          <note>
            Här har jag just försökt förklara hur viktigt det är att man
            kommer igen med förslag om och om igen för att få igenom dem.
            Jag har också visat hur det har gett resultat på flera områden.
            Jag har nämnt tre områden:
          </note>
          <note>
            utredning av biståndsmålet, diskussion om oberoendemålet och
            rapport om MR-utvecklingen i våra mottagarländer; allt detta vi
            har tjatat om i åratal. Nu finns det på plats!
          </note>
          <note>
            Och i det läget säger Lars Ohly: Det spelar ingen roll vad vi
            skriver i våra motioner. Det spelar ingen roll vilka pengar vi
            har i budgetförslagen.
          </note>
          <note>
            Jag får det inte till att gå ihop. Jag tycker nämligen att det
            betyder någonting. Det betyder mycket mer än vad Lars Ohly säger:
            att det inte betyder ett smack. Jag menar att det är detta som
            är politik: att påverka, ge signaler och tala om vad det är man
            strävar mot. Och där har Vänsterpartiet sagt 0 kr.
          </note>
          <note>
            Anf. 23 MARIANNE SAMUELS-
          </note>
          <note>
            SON (mp):
          </note>
          <note>
            Fru talman! I dag är det 50 år sedan FN:s deklaration om mänskliga
            rättigheter antogs. Det får naturligtvis oss alla att fundera
            över hur det ser ut med de mänskliga rättigheterna i dag.
          </note>
          <note>
            Dagligen får vi rapporter om övergrepp på människor. Samtidigt
            tycker jag att vi har glömt bort en väldigt viktig mänsklig rättighet
            som vi alla borde ha rätt till, nämligen frisk luft, rent vatten
            och mat för dagen.
          </note>
          <note>
            1 miljard människor lever i extrem fattigdom.
          </note>
          <note>
            Samtidigt har biståndet sänkts kraftigt efter Riodeklarationen.
            På den konferensen var det uttalade målet att vi måste vädja till
            de fattiga länderna som har det stora regnskogsbeståndet att bevara
            det för vår överlevnads skull.
          </note>
          <note>
            För att hjälpa dem med detta gjorde man en överenskommelse om
            att man skulle ge 0,7 % av BNP i bistånd till länderna. Tyvärr
            var det få som lyckades komma upp till det. På de senaste åtta
            åren har det totala officiella biståndet sjunkit med 30 %.
          </note>
          <note>
            Biståndet är 30 % mindre i dag än för åtta år sedan trots vackra
            FN-deklarationer, trots löften om stöd för att bevara en enda
            jord för kommande generationer. Vi vet att vi bara har en enda
            jord med begränsade resurser där vi alla är beroende av varandra.
          </note>
          <note>
            Ansvaret för tillståndet i världen är gemensamt.
          </note>
          <note>
            Miljöpartiet de gröna vill verka för en utjämning och en mer
            rättvis fördelning av jordens resurser.
          </note>
          <note>
            World Watch Institute brukar årligen komma med en rapport om
            tillståndet i världen. För något år sedan sade man att jordens
            resurser och tillgång på mat räcker för att föda alla dess människor.
            Efteråt har det varit en lite mer negativ bild. Den senaste varningssignalen
            var att i-länderna nu lägger ned så mycket produktiv jordbruksmark
            att vi riskerar att inte kunna föda jordens befolkning även om
            vi fördelar tillgångarna rättvist.
          </note>
          <note>
            Världen står inför gigantiska utmaningar i form av kraftiga befolkningsökningar,
            storskalig miljöförstöring, minskad bördighet och brist på vatten
            och livsmedel. Konkurrensen om jordens resurser skapar starka
            spänningar och konflikter. Politiska ledare, internationella organ
            och enskilda medborgare måste ta sitt ansvar. En solidarisk livsstil
            ställer stora krav på förändringar i vårt samhälle.
          </note>
          <note>
            I en global miljö och ur ett rättviseperspektiv är det nödvändigt
            att den rika världen skyndar på mot ett kretsloppssamhälle. Vi
            anser att biståndet måste utformas så att länderna får större
            möjlighet att utvecklas efter sina egna förutsättningar och traditioner
            och i en takt som gör att människor inte känner sig utanför och
            främmande inför de förändringar som sker. Det är också en förutsättning
            för att demokratin skall utvecklas i u-länderna. Det är detta
            som brukar kallas för självtillit och som borde ingå i målen för
            biståndsverksamheten.
          </note>
          <note>
            Solidaritet med fattiga länder kräver ett utökat och samtidigt
            effektivare svenskt bistånd. I budgetöverenskommelsen med regeringen
            och Vänsterpartiet beslöts för år 1999 att ytterligare 100 miljoner
            kronor skall gå till bistånd utöver det som tidigare var planerat.
          </note>
          <note>
            Vi tror från Miljöpartiets sida att en liten ökning av biståndet
            är bättre än ingen ökning alls. Även om vi naturligtvis hellre
            sett en snabbare ökning, vilket som här mycket riktigt har påpekats
            vi i Miljöpartiet har föreslagit i våra tidigare budgetmotioner,
            och kommer att föreslå för de kommande åren 2000 och
          </note>
          <note>
            2001.
          </note>
          <note>
            Det kan låta sig göra att som Folkpartiet, Centerpartiet och
            Kristdemokraterna här har gjort och anklaga Miljöpartiet för att
            vi sviker och inte höjer biståndet. Men det skulle ha varit intressant
            att se hur ni skulle ha lyckats höja det tillsammans med regeringen.
          </note>
          <note>
            Vi kunde naturligtvis ha sagt: 100 miljoner är alldeles för lite,
            och därför ställer vi inte upp på den biståndsökningen, utan regeringen
            får söka stöd någon annanstans. Vi vet att det finns ett parti
            som inte vill öka biståndet, Moderaterna. Då hade förmodligen
            den ökningen inte alls gått igenom.
          </note>
          <note>
            Vi hade naturligtvis också kunnat höja biståndet ytterligare
            om vi i denna kammare hade fått en majoritet för hur de globala
            hoten ser ut i dag. Då hade det inte funnits någon anledning att
            som majoriteten i denna kammare tycka att det är nödvändigt att
            lägga tre gånger så mycket pengar på militären som på biståndet.
          </note>
          <note>
            Vi ser att i dag är de globala hoten inte de militära hoten.
            I dag är de globala hoten de miljöhot och de överlevnadshot som
            finns. Därför borde det från svenskt håll ske en kraftig förändring
            av budgeten så att man flyttar pengar från militären och över
            till biståndet.
          </note>
          <note>
            Det tycker jag är en ganska enkel överflyttning.
          </note>
          <note>
            Men i den debatt som har varit de senaste dagarna har vi hört
            ett ramaskri när militären inte får ytterligare pengar utöver
            dem som den redan har och som finns med i budgeten. Det tycker
            jag visar på att vi har olika världsbild. Vi har olika uppfattning
            om vad hoten är och hur världen ser ut i dag.
          </note>
          <note>
            Det skall därför bli väldigt intressant med den utredning som
            nu biståndsministern har aviserat skall komma. Vi i Miljöparitet
            har i vår motion pekat på behovet av att se över de biståndspolitiska
            målen. Jag ser fram emot utredningen så att vi kan få en livlig
            och intressant diskussion om biståndets mål och medel i framtiden.
            Jag tror det är nödvändigt och behövligt.
          </note>
          <note>
            Det skulle kanske också, herr Biörsmark, göra det möjligt att
            få igång en internationell debatt här hemma i Sverige. Karl-Göran
            Biörsmark påpekar mycket riktigt att det var väldigt lite av internationell
            solidaritet i valdebatten inför valet. Vi i Miljöpartiet de gröna
            gjorde vad vi kunde för att lyfta den debatten.
          </note>
          <note>
            Vi påpekade på ett otal torgmöten just den internationella solidariteten
            och behovet av att inse att det kanske är den fattiga delen av
            världen som behöver öka sina ekonomiska möjligheter att klara
            livets nödtorft medan vi här kanske inte på samma sätt har möjlighet
            till det just nu.
          </note>
          <note>
            Som jag upplevde det var Folkpartiet under den här valrörelsen
            den allra ivrigaste av löftesgivarna när det gällde att ge mer
            till alla. Det var högre löner till lärare, högre löner till sjuksköterskor,
            flera anställda i kommunerna, osv.
          </note>
          <note>
            Det hade varit lite intressant om det hade blivit så att Folkpartiet
            hade satt sig i regering tillsammans med Moderaterna. Då undrar
            jag om Folkpartiet hade lyckats få igenom alla sina vallöften
            tillsammans med
          </note>
          <note>
            Moderaterna. Det kanske hade blivit så att ni på ett eller annat
            område hade fått göra som Miljöpartiet de gröna.
          </note>
          <note>
            Vi i Miljöpartiet har kommit en bit på vägen. Vi har gjort ett
            trendbrott när det gäller att öka biståndet.
          </note>
          <note>
            Men vi klarade inte att lyfta upp det till vår egen nivå eftersom
            Socialdemokraterna inte tyckte som vi att man kunde minska lika
            mycket på andra områden och det inte fanns några nya pengar att
            få in till statskassan.
          </note>
          <note>
            Den gångna hösten har vi sett enorma miljökatastrofer i form
            av översvämningar som dragit fram framför allt i Mellanamerika.
            Många människor har omkommit och den materiella förstörelsen har
            varit katastrofal. Jag vill här rikta beröm till regeringen för
            ett snabbt agerande när det gällde att få fram ytterligare pengar
            och hjälp till det här området.
          </note>
          <note>
            Samtidigt måste vi också inse att detta inte är det enda område
            där vi har haft miljökatastrofer. Kina har drabbats av översvämningar.
            Stora områden med korallrev har dött, vilket innebär att risken
            för svältkatastrofer i de här områdena, där fisken är den huvudsakliga
            födan, kommer att öka.
          </note>
          <note>
            Miljöproblemen varierar i olika delar av världen beroende på
            ekonomiska och ekologiska förutsättningar. Det måste ingå i en
            helhetssyn på utvecklingen att beakta konsekvenserna för miljön,
            eftersom de berör all mänsklig verksamhet.
          </note>
          <note>
            År 1988 beslutade riksdagen att det svenska biståndet skall bidra
            till en långsiktig hushållning med naturresurserna och en omsorg
            om miljön. Det betyder att man skall ta hänsyn till miljöaspekter
            vid bedömningen av alla biståndsprojekt. Miljöpartiet anser att
            miljökonsekvensbeskrivningar skall ingå i all biståndsverksamhet.
          </note>
          <note>
            En rad viktiga miljöpolitiska frågor handlar om internationella
            eller globala problem, t.ex. försurningen, övergödningen av haven,
            uttunningen av ozonskiktet och ökningen av växthusgaser i atmosfären.
          </note>
          <note>
            För att lösa dessa miljöproblem behövs ett omfattande internationellt
            samarbete. Internationella avtal och konventioner är viktiga och
            bör utvecklas genom att man kopplar kontrollmekanismer och bindande
            beslut till undertecknandet.
          </note>
          <note>
            Internationellt samarbete med miljöförtecken är i många sammanhang
            en förutsättning för en långsiktigt hållbar utveckling. Samarbetet
            måste vara flexibelt och öppet för nya tankar för att kunna lösa
            problemen i en föränderlig värld.
          </note>
          <note>
            I vår reservation tar vi upp vikten av att inse att vattenfrågorna
            är avgörande för allt liv. Upp till
          </note>
          <note>
            15 000 människor dör varje dag på grund av vattenbrist eller
            förorenat vatten. Tillgången till vatten är en grundläggande förutsättning
            för utveckling och god hälsa. Enkel teknik och lokalt engagemang
            ger stora förbättringar till små kostnader.
          </note>
          <note>
            Vattenfrågorna handlar även om att sprida kunskap och förändra
            beteende både bland människor och mellan stater. Jordens vatten
            är konstant. Beräkningar visar att 3 miljarder människor i världen
            kommer att bo i områden med vattenbrist år 2025.
          </note>
          <note>
            Något måste göras för att jordens färskvatten skall räcka till
            alla.
          </note>
          <note>
            En ny syn på vatten formulerades i Agenda 21
          </note>
          <note>
            under miljökonferensen i Rio. Tillgången till vatten av god kvalitet
            är en grundläggande förutsättning för utveckling och god hälsa.
            Vatten behövs i hushållen, i jordbruket, för industriutveckling,
            för ekosystemens överlevnad och inom många andra områden.
          </note>
          <note>
            Miljöpartiet anser att regeringen bör verka för ett integrerat
            synsätt på både vatten och mark och inte behandla markfrågor för
            sig och vattenfrågor för sig.
          </note>
          <note>
            Vatten, eller snarare bristen på vatten, utgör också en risk
            för konflikter mellan länder som delar på vattenmagasin. Därför
            måste vattenfrågorna tas in i
          </note>
          <note>
            FN:s säkerhets- och konfliktförebyggande arbete.
          </note>
          <note>
            Jag tycker att vatten- och miljöfrågorna är de frågor som måste
            lyftas fram extra mycket i det internationella samarbetet om vi
            över huvud taget skall kunna klara de globala miljöfrågor och
            överlevnadsfrågor som vi har att hantera framöver.
          </note>
          <note>
            Även om utskottet i många frågor är tämligen överens och besvarar
            motioner inom många områden på ett mycket positivt sätt, vill
            jag yrka bifall till reservation 15 som just tar upp vattenfrågan.
            Vi tycker att den måste få en ökad betydelse i det internationella
            samarbetet.
          </note>
          <note type="speaker">
            Anf. 24 INGRID NÄSLUND (kd) replik:
          </note>
          <note>
            Fru talman! Jag kan inte komma ifrån att även om
          </note>
          <note>
            Miljöpartiet har lyckats åstadkomma en höjning av biståndet med
            100 miljoner - och det är ju mycket omdiskuterat om det verkligen
            är så, men man talar i alla fall om att det är en sänkning av
            det ursprungliga belopp som man hade tänkt sig - så är ju detta
            en nivå som dramatiskt skiljer sig från de ambitioner som ni tidigare
            har haft. Det måste betraktas som i allra högsta grad anmärkningsvärt.
            Hur kunde ni gå med på detta? Jag kan inte förstå hur ni kunde
            gå med på att behålla biståndet på en så låg nivå.
          </note>
          <note>
            Faktum kvarstår. Det finns kolumner där man talar om vad regeringen
            vill, och regeringen har ju fått alldeles för lite kritik här
            i dag. Men vi vet ju att den ligger på den här låga nivån. Det
            har vi kritiserat, inte minst när det gäller enprocentsmålet.
            Men när det gäller er insats i det här fallet har ni nu sänkt
            era ambitioner alldeles otroligt mycket. Jag vet att ni för nästkommande
            år och året därpå har högre ambitioner, men ju längre man behåller
            den låga procentsats som vi har nu, desto svårare blir det att
            åstadkomma dessa höjningar.
          </note>
          <note>
            Jag är besviken på både Vänstern och Miljöpartiet. Ni har ansett
            att andra saker har varit viktigare. Ni har prioriterat andra
            saker än biståndet.
          </note>
          <note type="speaker">
            Anf. 25 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Det är ju just biståndet vi har prioriterat. Vi har
            fått ytterligare pengar till biståndet. Vi kunde ju ha låtit det
            vara och sagt att vi accepterar den nivå som Centern och Socialdemokraterna
            var överens om i vårpropositionen och sedan satsat på de andra
            områden där vi också har satsat och fått till ytterligare pengar.
          </note>
          <note>
            Det är kanske ingen ursäkt, men vi hade naturligtvis gärna tagit
            mer pengar från försvaret för att lägga på biståndet eftersom
            hotbilden är som den är i dag.
          </note>
          <note>
            Det hade varit intressant om vi hade kunnat få Kristdemokraternas
            stöd i detta att hotbilden ser annorlunda ut och att det faktiskt
            går att flytta pengar från det militära försvaret till biståndet.
            Då skulle vi kunna åstadkomma en väldigt snabb höjning av biståndet.
          </note>
          <note>
            Jag tror att det är oerhört angeläget.
          </note>
          <note>
            Däremot är det väldigt svårt att i dag inte tillföra mer pengar
            till kommunerna. Vi vet ju att det behövs mer pengar i kommunerna
            för att klara en bra skola, en bra barnomsorg och en bra äldreomsorg.
            Där finns det inget att ta. Vi tillförde ytterligare pengar där
            också i budgetförslaget.
          </note>
          <note>
            Jag skulle naturligtvis önska att det fanns en samlad majoritet
            här i kammaren där samtliga partier insåg att det är biståndet
            vi skall satsa extra på, och att man därmed också var villiga
            att stödja det förslaget.
          </note>
          <note type="speaker">
            Anf. 26 INGRID NÄSLUND (kd) replik:
          </note>
          <note>
            Fru talman! Marianne Samuelsson vet mycket väl att Kristdemokraterna
            har satsat 1,7 miljarder mer för år 1999 när det gäller biståndet.
            Det betyder inte att vi har satsat mindre på kommunerna, utan
            vi har satsat mer än regeringen där också. Vi har alltså inte
            tagit pengar därifrån. Den här debatten förstår jag inte riktigt.
          </note>
          <note type="speaker">
            Anf. 27 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Jag är glad att Kristdemokraterna, precis som vi,
            vill höja biståndet. Om vi får i gång mer av en internationell
            solidaritetsdebatt i Sverige i dag skulle vi kanske också få ett
            större gehör för detta där fler partier skulle stödja en ökning
            av biståndsbudgeten. Det behövs ju för att vi skall få en majoritet.
          </note>
          <note>
            Jag är inte alldeles säker på att Kristdemokraterna hade lyckats
            få igenom sitt budgetförslag tillsammans med Moderaterna om vi
            hade haft det regeringsalternativet i dag.
          </note>
          <note>
            Anf. 28 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! I en sådan här debatt blir det ganska mycket hypotetiska
            resonemang, om vad som hade hänt om inte, osv.
          </note>
          <note>
            Det kan vi naturligtvis hålla på och leka med.
          </note>
          <note>
            Men det är ändå realiteten som gäller, verkligheten som vi ser
            den.
          </note>
          <note>
            När jag tog upp det här med valrörelsen, Marianne
          </note>
          <note>
            Samuelsson, och nämnde att det var så låg profil på de internationella
            frågorna gjorde jag faktiskt det ur självkritisk synpunkt. Så
            som jag uppfattade valrörelsen var det inget annat parti heller
            som pratade om detta.
          </note>
          <note>
            Nu hör vi här att både Miljöpartiet och Vänsterpartiet säger:
            Jo, vi pratade minsann om detta. Jag vet inte om det fick något
            större genomslag. Jag uppfattade i alla fall inte det, och jag
            vet inte om väljarna gjorde det heller.
          </note>
          <note>
            Däremot ligger Folkpartiets program klart. Vi har vårt motionsförslag,
            vi har vår ekonomiska politik och vi lägger fram det förslaget.
            Sedan kan man ju, som sagt, spekulera i vad som skulle ha hänt
            om.
          </note>
          <note>
            Nu har Vänsterpartiet och Miljöpartiet testats, och de har inte
            levt upp till de vackra ord som de eventuellt sade i valrörelsen.
          </note>
          <note>
            Jag tror att vi som deltar i den här diskussionen i dag, från
            Moderaterna till Vänsterpartiet, ser behoven och nödvändigheten
            av det globala perspektivet, för en fredligare värld framöver.
            Det är jag övertygad om.
          </note>
          <note>
            Sedan är medlen lite olika. Men det är absolut en signal till
            allmänheten om vi inte är beredda att satsa.
          </note>
          <note>
            Jag tror att den biståndsvilja jag tidigare relaterade till,
            som är sjunkande, fick en knäck när biståndet började sänkas i
            Sverige.
          </note>
          <note type="speaker">
            Anf. 29 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Jag håller helt med Karl-Göran Biörsmark om att det
            var ett stort misstag att sänka biståndet. Den internationella
            solidariteten och solidariteten med de allra fattigaste måste
            sättas högt därför att det påverkar oss alla att inte satsa.
          </note>
          <note>
            Det innebär trots allt att vi fick en majoritet som sänkte biståndet
            till den nivå det låg på i vårpropositionen. Och då har inte vi,
            som jag tidigare sade, lyckats höja det med mer än 100 miljoner.
            Det är klart att vi gärna hade höjt ännu mer, det har jag sagt
            tidigare. Men i majoritetspartiet var man i det här sammanhanget
            inte villig. Man hänvisade delvis till den uppgörelse t.ex. på
            försvarsområdet som man hade med Centerpartiet, och möjligen var
            också
          </note>
          <note>
            Folkpartiet med i den uppgörelsen. Det innebar att det inte gick
            att ta pengar från det området och överföra dem. Det fanns inte
            heller några nya skatteintäkter som vi skulle ha kunnat plocka
            in för det här ändamålet.
          </note>
          <note>
            Tyvärr lyckades vi inte. Jag är jätteledsen för det, för jag
            hade gärna sett att vi hade lyckats få en ytterligare höjning.
            Vi kommer naturligtvis att driva på i den diskussion vi kommer
            att ha om budgeten framöver för att få ytterligare pengar. Men
            det är inte vi som sitter i regeringen. Vi är bara med och driver
            på, och vi försöker göra så gott vi kan för att lyckas få mer
            pengar till biståndet. Och det kommer vi att fortsätta med.
          </note>
          <note>
            Anf. 30 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Jag kan bara konstatera att det på något sätt är
            som med de tio små negergossarna, när det gäller att stå upp för
            biståndet. De första vek ifrån det som sades av dem som agerade
            på 70-talet, när enprocentsmålet fanns och man också kom upp till
            det.
          </note>
          <note>
            Inom parentes kan sägas att enprocentsmålet har bara uppnåtts
            under borgerliga regeringar. Det var moderaterna som först föll
            ifrån och gav nya signaler om detta och som också ville pruta
            på det.
          </note>
          <note>
            Sedan kom Centern in i bilden och accepterade skammens gräns.
            Och nu har Miljöpartiet och Vänsterpartiet gjort samma sak.
          </note>
          <note>
            Det är klart att folk ute i samhället registrerar detta. Nu är
            kd och Folkpartiet kvar. Det är möjligt att vi också skall vandra
            i strömmen över till Rosenbad någon dag och förhandla, vad vet
            jag. Det enda jag kan säga nu är att då hoppas jag verkligen att
            gränsen är nådd och att vi kan se en annan tingens ordning.
          </note>
          <note>
            Jag tror nämligen, om igen, att signalen vi politiker ger genom
            nedskärningarna är förödande för biståndsviljan.
          </note>
          <note type="speaker">
            Anf. 31 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Återigen kan jag hålla med Karl-
          </note>
          <note>
            Göran Biörsmark när det gäller viljan, målet och vårt ansvar
            för att driva på i de här frågorna.
          </note>
          <note>
            Miljöpartiet de gröna driver på i de här frågorna.
          </note>
          <note>
            Vi tycker att de är oerhört viktiga och vi har för första gången
            sedan man drog ned på biståndet ändå lyckats få en höjning. Det
            är ett trendbrott, även om jag inte är nöjd med nivån på det hela.
            Vi ställer oss bakom
          </note>
          <note>
            Jubilee 2000. Vi skall se till att det blir mer pengar till biståndet.
            Jag tror att vi partier som ändå har det målet och den viljan
            tillsammans måste se till att få i gång och öka debatten. I annat
            fall kommer det att bli de båda stora partierna i den här kammaren
            som styr biståndsnivån i framtiden.
          </note>
          <note>
            Vi har ett ansvar för att se till att det blir en debatt och
            en diskussion och att viljan också ute bland människor för ett
            större internationellt globalt ansvar ökar.
          </note>
          <note type="speaker">
            Anf. 32 BERNDT EKHOLM (s):
          </note>
          <note>
            Fru talman! Med anledning av att Biörsmark ville rikta ett tack
            till en frånvarande biståndsminister vill jag till protokollet
            ha antecknat att denna biståndsminister i dag befinner sig i Washington
            för att där diskutera hur man skall råda bot på naturkatastrofens
            kris i Centralamerika. Och det tycker jag faktiskt är ett mycket
            laga förfall.
          </note>
          <note>
            Om vi ser på omvärlden kan vi notera att brotten mot de mänskliga
            rättigheterna tyvärr består i en omfattning som är ofattbar 50
            år efter tillkomsten av den deklaration om mänskliga rättigheter
            som FN har gjort och som vi har talat om ett antal gånger här
            i dag.
          </note>
          <note>
            Klyftorna mellan syd och nord är fortfarande stora. Spänningarna
            tilltar, delvis i alla fall. I-världen utvecklas och tar merparten
            av resurserna. Åtminstone 80 % ges till 20 % av världen. De stora
            FN-
          </note>
          <note>
            konferenserna, av vilka jag själv har deltagit i några, och konferensernas
            beslut har knappast ändrat på detta förhållande.
          </note>
          <note>
            Men helt stilla har det inte stått. Levnadsstandarden har förändrats,
            exempelvis i Sydostasien, inklusive Kina, och i Latinamerika.
            Afrika söder om Sahara,
          </note>
          <note>
            Sydafrika undantaget, har däremot backat. Livslängden ökar och
            svälten minskar. Barnadödligheten minskar och läskunnigheten ökar
            kraftigt. Demokratiska framsteg görs. Andelen fattiga människor
            minskar. Av 90 utvecklingsländer på 60-talet har 25 lämnat gruppen.
            Och visst har biståndet aktivt bidragit, ingen tvekan om det.
          </note>
          <note>
            Men trots det lever 1,3 miljarder människor i absolut fattigdom.
            Mer än 800 miljoner människor är undernärda. Uppgiften som ligger
            framför oss som politiker i dag är lika stor som våra företrädares
            uppgift var.
          </note>
          <note>
            Delvis har vi en ny värld omkring oss. Internationaliseringen
            har blivit till en globalisering. Ingen kan vara riktigt oberoende
            längre, utan alla ingår i ett globalt nätverk som hänger ihop.
            Vi svenskar påverkas av vad som händer i Asien och Latinamerika
            och de av oss. Förändringar i ekonomin långt borta påverkar oss.
            Förändringar i miljön långt borta kan också påverka oss. Det räcker
            att nämna växthuseffekten. Vår säkerhet är beroende av att andra
            har trygghet.
          </note>
          <note>
            Handeln omfattar hela världen. Det är en snårskog av relationer.
            Handeln påverkas i sin tur av stabila förhållanden, som påverkas
            av säkerhetspolitiken, som påverkas av utrikespolitiken, som påverkas
            av den demokratisyn som finns, som påverkas av hur fördelningen
            ser ut, som påverkas av biståndspolitiken osv.
          </note>
          <note>
            Detta var ett exempel på nätverk av relationer åt olika håll.
            Det går att anföra andra sådana exempel.
          </note>
          <note>
            Samtidigt kan vi konstatera att vissa länder inte deltar i världshandeln.
            De saknar en marknad.
          </note>
          <note>
            Vi ser nya hot: interna konflikter, tilltagande migrations- och
            flyktingrörelser, miljöproblem och naturkatastrofer.
          </note>
          <note>
            Vad behövs då för en politik för en rättvisare värld? Det globala
            sammanhanget måste mötas med ett globalt regelverk. Det leder
            till starkt beroende av
          </note>
          <note>
            FN, OECD, EU och andra regionala organisationer för att möta
            utmaningarna. Inriktningen måste vara att genom miljöpolitiken,
            säkerhetspolitiken och flyktingpolitiken undanröja de nya hoten.
          </note>
          <note>
            Det här leder till en helhetssyn på den politik som växer fram.
            Den skall innefatta och integrera olika sakområden, gå över gränser
            och innefatta regioner.
          </note>
          <note>
            Det är en politik byggd på koherens eller, med ett vanligare
            svenskt ord, samstämmighet mellan olika politiska områden. Utrikespolitik,
            säkerhetspolitik, migrationspolitik, handelspolitik biståndspolitik
            -
          </note>
          <note>
            kanske kan vi hitta något ytterligare område - måste hänga samman.
            En sådan politik kräver koordinering ute på fältet och samverkan
            mellan olika givare.
          </note>
          <note>
            Biståndspolitiken blir en del av ett större sammanhang. Detta
            avspeglar sig nu i UD:s omorganisation, där inom samma geografiska
            enhet olika politiska områden tacklas samordnat. Biståndspolitiken
            måste drivas i EU, i FN osv. Det innebär självfallet ett mycket
            starkt stöd för multilaterala biståndsinsatser. Vi behöver se
            mer av gemensamma landstrategier inom FN:s ram.
          </note>
          <note>
            Den nya situationens krav har börjat avspegla sig i justeringar
            i inriktningen av biståndet. Vi har fått skrivelser om fattigdom,
            om demokrati och MR, om miljö- och jämställdhetsmål och om Afrika,
            och vi kommer också att få en om Asien. Vi har diskuterat barnfrågorna
            och konfliktförebyggande bistånd och fortsätter att göra det.
            Vi ser en DAC-strategi inför
          </note>
          <note>
            2000-talet växa fram. Vi skall inte heller glömma att den privata
            sektorns insatser ökar i betydelse. Det sker stora förändringar.
          </note>
          <note>
            Partnerskapstanken ligger i globaliseringens förlängning, beroendet
            av varandra. Vi skall behandla varandra som jämlikar. Vi måste
            bli överens om inriktning och villkor. Tillväxt kan inte begränsas
            till snävt ekonomiskt tänkande. Det gäller också mänsklig tillväxt.
            Då blir utbildning och social utveckling inklusive hälsovård centralt.
            Kunskapslyft behövs minsann inte bara i Sverige utan behövs också
            i världens länder i övrigt, i-länder som u-länder.
          </note>
          <note>
            Vi måste i den nya situationen fånga upp hur helheten i biståndet
            skall utformas och biståndets relation till andra områden. I detta
            perspektiv måste vi ta en titt på hur biståndsmålen samverkar
            och på om de rätt svarar mot globaliseringens nya fakta - ett
            sammanfattande arbete baserat på tidigare skrivelser.
          </note>
          <note>
            Jag går nu över till att kommentera betänkande
          </note>
          <note>
            UU2. Jag börjar med att yrka bifall till utskottsmajoritetens
            förslag och avslag på samtliga reservationer.
          </note>
          <note>
            För mina meddebattörers information vill jag säga att jag inte
            kommer att beröra hela detta betänkande. Jag lämnar över EU:s
            gemensamma utvecklingssamarbete, det multilaterala utvecklingssamarbetet,
            inklusive avsnittet om ekonomiska reformer, och samarbetet med
            länder och regioner till Carina Hägg och samarbetet med Central-
            och Östeuropa till Urban Ahlin.
          </note>
          <note>
            Jag går över till målfrågorna. Fattigdomsinriktningen är ett
            överordnat mål, djupt förankrat i svensk biståndspolitik. Det
            stöds av OECD:s biståndskommitté DAC och av EU.
          </note>
          <note>
            Folkpartiet vill att demokratimålet skall vara överordnat. Det
            känns i det här perspektivet som en misslyckad rockad. Demokrati
            är ett medel för att få en positiv utveckling. Det skall sägas
            att det är ett mycket viktigt medel, men jag tycker inte att Folkpartiets
            reservation 4 övertygar i den här delen. Därför bör den avslås.
          </note>
          <note>
            Också Moderaterna vill ändra i målen. Man vill ha en uthållig
            snabb tillväxt med en snabb utrotning av fattigdomen. Till skillnad
            från Folkpartiet bibehåller man fattigdomsinriktningen, men man
            blandar liksom
          </note>
          <note>
            Folkpartiet mål och medel. Tillväxten blir för moderaterna ett
            mål i sig, inte ett medel. Dessutom vill man ha en snabb tillväxt.
            Vi har sett konsekvenserna av en sådan i Sydostasien, med svåra
            bakslag. Det gäller t.ex. i Indonesien, där snabbheten inte alls
            lett till en snabb utrotning av fattigdomen utan tvärtom till
            en snabb ökning av den.
          </note>
          <note>
            Det är sant att andra faktorer bidrar, men en snabb tillväxt
            rymmer mycket stora risker, kan skapa obalans i fördelningen och
            förorsaka instabilitet i samhället.
          </note>
          <note>
            Moderaterna hävdar också att hög ekonomisk tillväxt är ett säkert
            tecken på att naturresurser tas till vara på ett effektivt och
            resurssnålt sätt. Jag tycker nog att erfarenheten snarare pekar
            i motsatt riktning.
          </note>
          <note>
            Vi skall ha en uthållig och en balanserad tillväxt.
          </note>
          <note>
            Moderaterna borde lära av historien. Det är intressant att i
            den reservation som moderaterna har avgivit har ordet "snabb"
            i kombination med "tillväxt" försvunnit. Jag utgår från att det
            är ett misstag, och därför bör reservation 3 avslås.
          </note>
          <note>
            I samma reservation slår moderaterna in öppna dörrar genom att
            efterlysa demokrati och respekt för mänskliga rättigheter som
            centrala målsättningar i biståndet. En dag som denna då vi minns
            FN:s deklaration om mänskliga rättigheter, 50 år efter dess tillkomst,
            måste det sägas klart och tydligt: Demokrati och mänskliga rättigheter
            har länge varit just centrala målsättningar i svenskt bistånd,
            och så är det i än högre grad i dag.
          </note>
          <note>
            Folkpartiet tar upp oberoendemålet. Med modern tolkning behöver
            det inte bli några stora problem. Det är fråga om att integrera
            utifrån egna förutsättningar i det samspel som är nödvändigt i
            dagens värld.
          </note>
          <note>
            Folkpartiet, Miljöpartiet och Vänstern efterlyser en ändring
            av de biståndspolitiska målen. Utskottsmajoriteten har i betänkandet
            noterat att det är tid för att hålla öppet för diskussion om målens
            relation till den omvärld vi i dag lever i. Jag har tidigare i
            anförandet försökt motivera detta. Nu har biståndsministern i
            en interpellationsdebatt, som har citerats här redan tidigare,
            uttalat att han vill se en parlamentarisk diskussion i frågan.
            Han har sagt sig vara beredd att inbjuda till en översyn av såväl
            mål som utmaningar inför 2000-talet. Motionerna är därmed redan
            tillgodosedda. I detta inkluderas också den moderata och folkpartistiska
            reservationen nr 1.
          </note>
          <note>
            Så till biståndsramen. Oppositionen redovisar alla möjliga alternativ.
            Jag tror inte på låsningar i planer inför framtiden när ekonomins
            förutsättningar trots allt fortfarande är så svårbedömda. Det
            kan gå fortare att komma fram till enprocentsmålet, men det kan
            också ta längre tid. Enprocentsmålet ligger dock fast, och det
            är vår bestämda mening att en återgång till enprocentsnivån bör
            ske så snart det statsfinansiella läget tillåter det. Därmed kan
            reservationerna 5-9
          </note>
          <note>
            avvisas.
          </note>
          <note>
            Det är här intressant att notera hur avvikande Moderaternas inställning
            är. När Folkpartiet talar om moraliskt åtagande talar Moderaterna
            om att utgiftsmål inte är effektiva. Man kan säga: Här möts värme
            och kyla, en kombination som inte väcker hetta utan snarare svala
            känslor. Vi har även på andra områden funnit att folk ser så på
            detta samarbete.
          </note>
          <note>
            Moderaterna är inte ens beredda att leva upp till
          </note>
          <note>
            FN:s rekommendation om 0,7 %. Med en nedskärning om ca 1,4 miljarder
            kronor skiljer moderaterna ut sig. I det särskilda yttrandet nr
            3 förordar moderaterna ett snabbt utrotande av fattigdomen genom
            effektivare insatser men också genom minskat bistånd. Det är en
            lika huvudlös politik som den som framkommit också i andra uträkningar
            som moderaterna gjort i årets budgetarbete. Man måste fråga sig
            varför moderaterna väljer denna särpräglade politik, som knappast
            hänger ihop.
          </note>
          <note>
            Med anledning av moderaternas och även kristdemokraternas kommentarer
            vill jag peka på att den s.k. blygsamma ökningen av biståndsramen
            ändå innebär att det reella biståndet under anslaget A1 ökar med
            drygt en halv miljard kronor. Det är ju inte småpotatis.
          </note>
          <note>
            Så något om det bilaterala utvecklingssamarbetet.
          </note>
          <note>
            När det gäller anslagsfördelningen inom ramen tycker vi från
            regeringsföreträdarnas sida att fördelningen är bra, och vi avvisar
            oppositionens förslag.
          </note>
          <note>
            Moderaterna och kristdemokraterna vänder sig som tidigare mot
            landramssystemet. Vi tror att det fortfarande är ett riktigt system.
            Det ger möjligheter till helhetsbedömningar och till sammanhållande
            av biståndet för överblick. Det ger den långsiktighet som är så
            viktig - partnerskap fungerar inte utan långsiktighet. Det ger
            anpassning till respektive land.
          </note>
          <note>
            Moderaterna oroar sig för en dålig styrning. Det är alldeles
            onödigt. Samarbetsavtalen innehåller de villkor som behövs.
          </note>
          <note>
            Moderaterna och Centern vill inte ha ett geografiskt uppdelat
            bistånd utan ett problemorienterat.
          </note>
          <note>
            Risken är då stor att man tappar det helhetsgrepp som globaliseringen
            kräver av biståndet i dag. Det går att greppa problemfördelningen
            även med landramskonstruktionen.
          </note>
          <note>
            Några ord om demokrati och mänskliga rättigheter. Just denna
            dag känns det särskilt angeläget att peka på mänskliga rättigheter
            i biståndet. Det är ett prioriterat område av grundläggande betydelse
            för långsiktig framgång för utveckling. I allt väsentligt är vi
            överens över partigränserna.
          </note>
          <note>
            Moderaterna och Folkpartiet motsätter sig demokratistöd och annat
            bistånd till diktaturer. Regeringen använder redan de enskilda
            organisationerna, men det vore oklokt att måla i svart och vitt.
            I vissa lägen är det faktiskt klokt att påverka diktaturregimer
            - även med hjälp av bistånd. Med den mer nyanserade skrivningen
            i reservationerna 13 och 14 som har kommit efter behandlingen
            av motionerna, kan man fråga sig om reservationerna är nödvändiga.
          </note>
          <note>
            I avsnittet om mänskliga rättigheter ger utskottet regeringen
            till känna att den redovisning om demokrati och mänskliga rättigheter
            som skett under åren, trots förtjänster, bör bli ännu tydligare.
            Detta uttalande blir denna 50-årsdag också en markering av den
            stora vikt den svenska riksdagen fäster vid hur våra mottagarländer
            utvecklas avseende demokrati och mänskliga rättigheter.
          </note>
          <note>
            Sedan är det miljöfrågan. Miljön är prioriterad av regeringen.
            Det som tas upp i flera motioner återfinns i regeringens insatser
            - färskvatten, jord- och skogsbruk, marin miljö och urban miljö.
            Vi skall också komma ihåg att inom FN:s ram och Kommissionen för
            hållbar utveckling görs viktiga insatser på områdena. Information
            och forskning är viktigt, likaså kapacitetsbyggande. Det står
            i budgetpropositionen att miljökonsekvensbeskrivningar är viktiga
            i biståndet. Så även Miljöpartiets reservation 15 känns onödig.
            Miljön som säkerhetspolitisk fråga får också allt större genomslag
            i FN-systemet, utan att för den skull säkerhetsrådet i detta ämne
            spelar en central roll.
          </note>
          <note>
            Sedan har vi frågan om ökningen av katastrofinsatser. Vi kan
            konstatera att vi mer och mer fått betala priset för att det sker
            förändringar av miljön. Vi kan se det i konsekvenserna i t.ex.
            Centralamerika. Jag vill i det här sammanhanget stryka under det
            Folkpartiet säger i sin motion, nämligen att bistånds- och flyktingpolitik
            naturligtvis hör ihop.
          </note>
          <note>
            Självfallet är stödet till de enskilda organisationernas utvecklingsarbete
            något som är viktigt. Här föreslår ett flertal olika partier olika
            summor. Vi tror från vår sida att den summa som regeringen har
            avsatt är väl avvägd. Vi har pengar inom ramen för demokrati-
            och MR-anslaget och inom ramen för katastrofmedel. Frågan måste
            naturligtvis ställas: Hur mycket orkar de enskilda organisationerna
            att förmedla på ett bra sätt?
          </note>
          <note>
            Moderaterna vill utlokalisera en del av Sida till
          </note>
          <note>
            Afrika. Vi har redan biståndsambassader där med goda löpande
            kontakter. Förslaget verkar spännande, men det är knappast seriöst.
            Moderaterna säger i sin reservation att man vill utlokalisera
            arbetet med mänskliga rättigheter och demokrati till Afrika. Men
            de frågorna berör i allra högsta grad också andra världsdelar.
            Det går att på goda grunder avslå reservation 22.
          </note>
          <note>
            Moderater och kristdemokrater vill återgå till den borgerliga
            periodens Sekretariat för analys och utvärdering av det svenska
            utvecklingsbiståndet. Jag tycker att den konstruktion med Sidas
            utvärderingsarbete, det fristående EGDI, Expertgruppen för utvecklingsfrågor,
            och de revisionsinsatser som görs täcker behovet. Man måste fråga
            sig varför denna myndighet skall särbehandlas i förhållande till
            andra myndigheter när det gäller kontroll och revision.
          </note>
          <note>
            Fru talman! Jag beklagar att jag har gått över tiden, men ämnet
            är så viktigt. Visst finns det utan tvivel näring till en debatt.
            Men samtidigt vill jag betona att det finns en stor värdegemenskap
            mellan partierna i den svenska riksdagen, även om jag inte kan
            låta bli att sätta ett stort frågetecken för den avvikande moderatpolitiken.
          </note>
          <note type="speaker">
            Anf. 33 BERTIL PERSSON (m) replik:
          </note>
          <note>
            Fru talman! Berndt Ekholm försöker ge intrycket av att våra envisa
            krav på mänskliga rättigheter skulle vara någon form av självklarhet.
            Då undrar man varför socialdemokraterna år efter år har tvingat
            oss att reservera oss till förmån för kravet på en redovisning
            av MR-läget i biståndsländerna. Först i år har de ställt upp på
            detta, så att det har blivit ett tillkännagivande till regeringen.
          </note>
          <note>
            Fru talman! Det går att utrota fattigdomen. Det är viktigt att
            utrota fattigdomen. Det går att göra det snabbt. På sikt skall
            biståndet vara obehövligt. I det fallet är jag optimist.
          </note>
          <note>
            Världsbanken har visat att projekt lyckas bättre i länder med
            bättre ledning och bättre institutioner. De lyckas inte alls i
            vissa länder, t.ex. Zambia. Folk i länder med fel ledning blir
            fattigare.
          </note>
          <note>
            1 % ökning av GDP i bistånd leder i länder med bra ledning till
            en ökning av tillväxten med 0,5 % och i länder med dålig ledning
            en minskning med 0,3 %.
          </note>
          <note>
            Jag tycker inte att vi skall ge bistånd som gör folk fattiga.
            Vi skall ge sådant bistånd som ger välstånd åt folken. Håller
            inte Berndt Ekholm med om detta?
          </note>
          <note type="speaker">
            Anf. 34 BERNDT EKHOLM (s) replik:
          </note>
          <note>
            Fru talman! Jag vill säga något om MR-
          </note>
          <note>
            redovisningen som Persson uppehåller sig vid. Det har många andra
            partiföreträdare också gjort.
          </note>
          <note>
            Vi har reserverat oss eftersom vi tycker att det är ett onödigt
            förslag. Det har funnits många redovisningar. Dels har vi den
            s.k. gula boken, där vi kan hämta information när det gäller läget.
            Vi kan där få ingående information om MR-situationen runt om i
            världen. Dels har vi haft en särskild MR-skrivelse, vi har haft
            en hearing och på andra sätt lyft fram MR-
          </note>
          <note>
            frågorna.
          </note>
          <note>
            Inför den här debatten tittade vi på vad det fanns för grund
            att göra ett så stort nummer. Vi kunde konstatera att det inte
            är någon skillnad på MR-
          </note>
          <note>
            redovisningen under den borgerliga regeringens tid och den socialdemokratiska
            regeringens tid.
          </note>
          <note>
            Om Bertil Persson tittar i boken och jämför med de böcker som
            Alf Svensson och hans medarbetare producerade under den borgerliga
            tiden, är de varken vackrare, snyggare eller mer innehållsrika
            än vad den här boken är.
          </note>
          <note>
            Ni bygger upp en stor myt kring MR-frågorna som inte har någon
            verklighetsförankring.
          </note>
          <note type="speaker">
            Anf. 35 BERTIL PERSSON (m) replik:
          </note>
          <note>
            Fru talman! Socialdemokraterna har inte reserverat sig. Nu ställer
            de upp på våra krav. Det är bra.
          </note>
          <note>
            Försök sedan inte plocka bort resonemanget, för vi har drivit
            frågan länge.
          </note>
          <note>
            Det är viktigt att i den här diskussionen titta på en annan sak,
            nämligen utbetalningsmål. De är inte optimala. Utbetalningsmål
            är uppfyllda, bara pengarna har betalats ut - alldeles oavsett
            om de leder till att de folk vi skall hjälpa blir fattigare eller
            rikare.
          </note>
          <note>
            Över huvud taget är betänkandet luddigt när det gäller målen.
            Det talas ingenstans om målen. Berndt
          </note>
          <note>
            Ekholm talar om att fattigdomsmålet är överordnat.
          </note>
          <note>
            Samtidigt hör man i andra sammanhang Berndt Ekholm säga att det
            överordnade är enprocentsmålet, de sex biståndsmålen eller aidsmålet.
            Sedan talar han om fattigdomsbekämpning, t.o.m. fattigdomsutrotning
            -
          </note>
          <note>
            vilket är vårt gamla uttryck - utan tillväxt. Hur går det till?
          </note>
          <note>
            Nu när biståndsministern anser att det finns anledning att utreda
            målen, vore det inte en fördel om
          </note>
          <note>
            Berndt Ekholm anslöt sig till reservation 1 så att vi får ett
            riksdagsbeslut om att utreda målen för biståndet ordentligt?
          </note>
          <note type="speaker">
            Anf. 36 BERNDT EKHOLM (s) replik:
          </note>
          <note>
            Fru talman! Det är ganska stor skillnad i synen mellan Moderaterna
            och i stort sett alla övriga partier om utbetalningsmål. Det är
            särskilt intressant för oss att påminna om det synsätt samarbetspartierna
            på den borgerliga kanten har. Det är en stor avgrund mellan
          </note>
          <note>
            Moderaterna och de andra partierna.
          </note>
          <note>
            När Moderaterna endast ser effektivitet, en ekonomisk teknikalitet,
            ser de andra partierna detta som en moralisk ansats. Det är fråga
            om hur mycket av vår kaka som vi är beredda att avsätta till dem
            som vi kallar för fattiga människor i tredje världen.
          </note>
          <note>
            Som någon annan talare sade, är det förmodligen mycket höga tal
            som man skulle avsätta för att täcka de behov som biståndet skall
            täcka, vid sidan av handel och allt annat. Vi når aldrig dit.
            Därför blir det en moralisk fråga hur mycket av det välstånd som
            vi har som vi är beredda att avstå från. Moderaterna är svaret
            skyldiga på den frågan.
          </note>
          <note>
            Eftersom jag har tid över kan jag också säga något om fattigdom
            och tillväxt. Man måste skilja på mål och medel. Det är grundläggande
            om man skall kunna föra en logisk diskussion, så att man vet vad
            som är mål och vad som är medel. Målet måste ytterst vara att
            utrota fattigdomen - jag är gärna med på den formuleringen. Men
            ett av medlen är naturligtvis tillväxt. Det kan vi kalla för delmål
            om vi vill, men det är inget mål i sig att få tillväxt. Det måste
            vara någonting annat, som meningen med livet eller välfärd, som
            är målet, och vi använder tillväxt som ett medel.
          </note>
          <note>
            Det har alltid varit så i moderat politik, även här hemma, att
            man gärna vill se tillväxten som ett mål.
          </note>
          <note>
            Jag har väldigt svårt att förstå det.
          </note>
          <note>
            Anf. 37 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! I går var det ett seminarium i Konserthuset om Globaliseringen
            och demokratin. Bl.a.
          </note>
          <note>
            var det en professor, Erik Allardt från Finland, som skilde på
            röstningsdemokrati och medborgardemokrati. Han menade att röstningsdemokrati
            har ökat men att medborgardemokrati har minskat. Jag tar upp det
            här därför att det är intressant att Världsbanksrapporten också
            hävdar att bistånd fungerar bara i rätt miljö.
          </note>
          <note>
            Nu kommer jag till det som Berndt Ekholm attackerar oss för,
            nämligen demokratimålet som ett övergripande mål. Biståndet är
            naturligtvis till för att lyfta människor och deras ekonomiska
            situation. Det är vi alla överens om. Men sedan har vi sex biståndsmål
            som vi skall uppnå. Det är där vårt resonemang från Folkpartiet
            kommer in. Vi menar att de andra fem målen - om resurstillväxt,
            social utjämning, ekonomisk-politisk självständighet, miljömålet
            och jämställdhetsmålet - inte fungerar om det inte finns demokrati
            och mänskliga rättigheter. Om det inte finns kastar man ut pengar.
            Därför är det viktigast.
          </note>
          <note>
            Det är intressant att vi nu får en biståndsutredning.
          </note>
          <note>
            Nu kan vi få diskutera och djupborra i detta och se om det kanske
            ligger någonting i vad Folkpartiet har sagt under alla år: satsa
            på demokrati och mänskliga rättigheter i biståndssammanhang, så
            faller mycket annat på plats. Det är vårt resonemang. Det är det
            vi har reserverat oss för och fört fram i betänkande efter betänkande,
            och även i dagens betänkande. Det är mitt svar på Berndt Ekholms
            avslagsyrkande på vår reservation.
          </note>
          <note type="speaker">
            Anf. 38 BERNDT EKHOLM (s) replik:
          </note>
          <note>
            Fru talman! Folkpartiet vill slopa fattigdomsmålet som övergripande
            mål. Man säger att man vill ha demokratimålet som övergripande
            mål. Så har man skrivit, och så säger man. Jag tycker att det
            skulle vara väldigt konstigt att göra på det sättet. Också demokratin
            är i någon mening underordnad det som har med människors väl och
            ve att göra, vilken välfärd vi har, hur vi kan leva, hur fattiga
            vi är, osv. Det grundläggande för oss politiker måste vara att
            se till att människor får lika möjligheter på det här området.
          </note>
          <note>
            Då vet vi som kommer härifrån att demokratin är en oerhört viktig
            väg för att kunna nå de målen.
          </note>
          <note>
            Det är klart att man i någon mening kan säga att demokrati har
            ett värde i sig, även om vi är urfattiga och har ett mycket dåligt
            liv på alla sätt. Det kan jag i och för sig förstå. Jämfört med
            en del andra mål, som tillväxt, har det en högre nivå. Men trots
            allt måste det grundläggande vara att vi skall göra någonting
            åt orättvisorna och fattigdomen i världen. Då använder vi oss
            av demokratin som ett medel. Men jag kan gärna hålla med Biörsmark
            om att om man jämför demokratimålet med en del av de andra, underliggande
            målen, som i mångt och mycket är medel, har det en lite tyngre
            ställning. Men att ersätta det övergripande målet med detta är
            helt feltänkt.
          </note>
          <note>
            Anf. 39 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Fru talman! Det råder något missförstånd här. Vi vill naturligtvis
            inte alls ersätta målet om att vi skall lyfta de fattiga människorna
            till en högre levnadsnivå.
          </note>
          <note>
            Det har vi aldrig ifrågasatt. Det är ju det som biståndet går
            ut på. Vi har alltid sagt detta. Men vi har vänt oss mot resonemanget
            att fattiga människor inte skulle ha råd med demokrati, eller
            att demokrati skulle vara någon sorts lyx för fattiga människor.
            Det resonemanget har jag aldrig förstått. Det finns ingen koppling
            däremellan, men det hävdas ofta.
          </note>
          <note>
            Vad vi säger är - jag upprepar mig nu - att bland de sex biståndsmålen
            skall demokratimålet vara paraply, övergripande. Om det inte är
            det faller de andra målen, dvs. jämställdheten, miljön, ekonomisk
            utveckling och social rättvisa. Vi får mer och mer belägg för
            det; rapport efter rapport pekar på detta.
          </note>
          <note>
            Världsbankens senaste rapport pekar på det. Demokratiutredningen
            som sitter pekar på det. I Globaliseringen och demokratin pekar
            man på det. Det skall därför bli intressant när en utredning nu
            skall titta på det här. Det är möjligt att vi kommer ur detta
            i den riktning som vi vill - jag hoppas det. Jag är övertygad
            om att utan demokrati faller det andra, och man får ingen uthållig
            utveckling som håller för flera generationer framöver.
          </note>
          <note type="speaker">
            Anf. 40 BERNDT EKHOLM (s) replik:
          </note>
          <note>
            Fru talman! Jag har inte uppfattat Folkpartiets förslag på det
            här sättet tidigare. Det är i så fall en innovation. Folkpartiet
            vill ha två paraplyer, inte ett paraply. Jag har uppfattat att
            vårt övergripande mål är fattigdomsmålet, paraplyet, och att vi
            sedan har sex delmål därunder. Att Folkpartiet inte litar på det
            första paraplyet utan vill ha ett till har jag inte uppfattat.
          </note>
          <note>
            Vi kan gärna fortsätta den diskussionen. Det kommer att ges möjligheter
            till det, genom att biståndsministern vill träffa oss för en sådan
            diskussion.
          </note>
          <note>
            Vi får då diskutera om demokratimålet skall ha en särställning
            jämfört med de andra sex målen, trots att vi har kvar den övergripande
            målsättningen att göra någonting åt fattigdomen. Det är kanske
            inte särskilt meningsfullt att vi strider så mycket om det här,
            utan det är bättre att vi går till verket.
          </note>
          <note type="speaker">
            Anf. 41 INGRID NÄSLUND (kd) replik:
          </note>
          <note>
            Fru talman! Jag vill först ta upp enprocentsmålet.
          </note>
          <note>
            Där säger Berndt Ekholm att diskussionen om att komma åt fattigdomssituationen
            i världen gäller hur mycket av vår kaka som vi är beredda att
            avsätta eller avstå från. Men tydligen är Socialdemokraterna inte
            beredda att avsätta eller avstå mer än 0,7 %. De förbehåll som
            Berndt Ekholm anför i fråga om när man skall komma upp till 1
            % - om man över huvud taget skall göra upp någon plan för det,
            vilket han inte vill
          </note>
          <note>
            - är att man inte är beredd att göra upp en plan för det därför
            att man vet inte hur den ekonomiska situationen kommer att se
            ut. Då har man ju helt gått bort från vad enprocentsmålet innebär
            som princip. Principen är att det skall vara 1 % oavsett hur ekonomin
            ser ut. Det är klart att det kan vara mycket att svälja, men det
            är det enprocentsmålet handlar om. Socialdemokraterna är inte
            beredda att ställa upp på det längre. Det fick vi reda på nyss.
          </note>
          <note type="speaker">
            Anf. 42 BERNDT EKHOLM (s) replik:
          </note>
          <note>
            Fru talman! Jag vet inte om jag är den bäste att försöka skola
            Ingrid Näslund ekonomiskt - det finns nog bättre resurser för
            det. Men man måste skilja på bruttonationalinkomsten och statens
            budget. Eftersom vi nu, på grund av en misskött ekonomi - det
            skall erkännas att vi alla har bidragit till den - har hamnat
            i en situation med enormt stora budgetunderskott, kan vi inte
            bara bortse från hur statens budget ser ut i relation till hela
            den samlade produktionen. Om vi gjorde det skulle det få väldiga
            effekter på räntorna och på den svenska ekonomin som direkt skulle
            slå sönder biståndet långsiktigt.
          </note>
          <note>
            Det har varit helt nödvändigt att göra en insats.
          </note>
          <note>
            Det kan alltid diskuteras hur mycket man skall göra på biståndsområdet,
            men att vi skulle göra någonting har varit alldeles uppenbart.
            Det innebär naturligtvis i denna akuta situation ett avsteg från
            den princip som
          </note>
          <note>
            Ingrid Näslund talar om - att biståndet skall vara 1 %
          </note>
          <note>
            av BNI - även om hon använder andra ord. Hon talar om den ekonomiska
            situationen. Jag tycker att det är lite oegentligt att säga så.
          </note>
          <note>
            Det innebär ett avsteg. Det är just det jag syftar på när jag
            talar om hur ekonomin fortsätter. De marknadsaktörer osv. som
            påverkar hela vår ekonomi och därmed indirekt också våra möjligheter
            att ge bistånd måste veta att vi tar oss ur den ekonomiska situationen
            och står på fast mark. När vi står på fast mark bör tiden vara
            mogen för att trappa upp. Det skall naturligtvis ske i en snabbare
            takt än nu. Det är väl ingen som vill vänta i 30 år. Vi behöver
            inte utgå från att det tar så lång tid, utan det måste gå snabbare.
            Då har vi de möjligheterna.
          </note>
          <note>
            Men vi är inte riktigt där än. Det är därför regeringen har föreslagit
            en försiktigare upptrappning, som ändå innebär ganska mycket pengar.
          </note>
          <note type="speaker">
            Anf. 43 INGRID NÄSLUND (kd) replik:
          </note>
          <note>
            Fru talman! Jo, jag kan skilja på BNI och budget.
          </note>
          <note>
            Det är därför vi inom Kristdemokraterna, när vi har föreslagit
            anslag till biståndet, har varit väldigt noga med att balansera
            det mot andra anslag. Vi håller oss alltså inom budgetens ram,
            och vi har faktiskt t.o.m.
          </note>
          <note>
            varit stramare än Socialdemokraterna. Det betyder att vi har
            tagit hänsyn till den ekonomiska situationen.
          </note>
          <note>
            Jag vill ändå hävda att man har svikit en princip när man frångår
            enprocentsprincipen, som Socialdemokraterna har gjort. Man går
            in för någonting annat.
          </note>
          <note>
            Man går in för att man i budgeten även måste ta andra hänsyn.
            Man står helt enkelt inte längre för denna princip. Det kan man
            inte komma ifrån.
          </note>
          <note>
            Vi har alla ansvar för att balansera budgeten. Vi har bidragit
            lika mycket som Socialdemokraterna till att sanera i vår budget.
          </note>
          <note type="speaker">
            Anf. 44 BERNDT EKHOLM (s) replik:
          </note>
          <note>
            Fru talman! Ingrid Näslunds resonemang innebär att vi har svikit
            enprocentsprincipen genom att vi nu inte ger 1 % i bistånd. Det
            är bara att notera att det var precis vad den borgerliga regeringen,
            som Kristdemokraterna satt i, gjorde. Den svek alltså enprocentsprincipen.
          </note>
          <note>
            Jag tycker inte att man kan använda sådana ord.
          </note>
          <note>
            Man måste skilja på principer och mål och vad man de facto kan
            åstadkomma i en viss given situation. Vi är alla - med undantag
            för moderaterna, såvitt jag förstår - överens om enprocentsmålet.
            Vi sviker inte principen om att vi skall avsätta 1 % av bruttonationalinkomsten.
          </note>
          <note>
            Vi har problem nu. Vi vill tillbaks dit. Vi har olika åsikter
            om hur vi i budgeten kan fördela möjligheterna och komma tillbaka
            dit. Det är en jättestor diskussion att ta upp. Vi ser olika på
            olika budgetposter.
          </note>
          <note>
            Men vi sviker inte principen, Ingrid Näslund.
          </note>
          <note>
            (forts. 8 §)
          </note>
          <note>
            Ajournering
          </note>
          <note>
            Kammaren beslutade kl. 13.53 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            7 § Frågestund
          </note>
          <note type="speaker">
            Anf. 45 TREDJE VICE TALMANNEN:
          </note>
          <note>
            Då följer frågestund. Jag får be regeringens företrädare att
            ta plats här framme.
          </note>
          <note>
            Följande statsråd kommer att delta: Justitieminister Laila Freivalds,
            statsrådet Mona Sahlin, försvarsminister Björn von Sydow, utbildningsminister
            Thomas Östros, statsrådet Ulrica Messing, socialminister
          </note>
          <note>
            Lars Engqvist och miljöminister Kjell Larsson. Justitieministern
            besvarar såväl allmänpolitiska frågor som frågor inom sitt eget
            ansvarsområde inom regeringen. Frågorna till övriga statsråd förutsätts
            beröra deras ansvarsområden inom regeringen.
          </note>
          <note>
            Frågor och svar skall vara korta och i princip inte överstiga
            en minut.
          </note>
          <note>
            Kunskapslyftet
          </note>
          <note type="speaker">
            Anf. 46 LARS HJERTÉN (m):
          </note>
          <note>
            Fru talman! Jag vill ställa en fråga till statsrådet
          </note>
          <note>
            Östros.
          </note>
          <note>
            Kunskapslyftet är nu på väg mot halvtid. Inför nästa termin,
            vårterminen 1999, finns det 50 000
          </note>
          <note>
            elevansökningar. Lite drygt hälften av dessa elever är beviljade
            det bidrag de behöver för att kunna fullfölja eller påbörja sina
            studier. Många måste nu avbryta sina studier på grund av att de
            inte får de studiebidrag som tidigare utlovats. Kommunerna satsar
            alltså pengar på utbildningen, men många elever kommer att utebli.
            Oron är stor i leden.
          </note>
          <note>
            Min fråga till statsrådet är följande: Är regeringen medveten
            om de här problemen, och har ni i så fall en plan för hur de skall
            lösas?
          </note>
          <note type="speaker">
            Anf. 47 Utbildningsminister THOMAS ÖSTROS (s):
          </note>
          <note>
            Fru talman! Lars Hjertén tar upp en av de stora utbildningsreformer
            som har genomförts under senare år, nämligen kunskapslyftet. Drygt
            100 000 människor får chansen till en vuxenutbildning, människor
            som tidigare inte har gymnasieexamen och kanske har en lång period
            av arbetslöshet bakom sig.
          </note>
          <note>
            Den här satsningen fortsätter under kommande år.
          </note>
          <note>
            Nästa år ökar antalet platser i kunskapslyftet med
          </note>
          <note>
            10 000. Antalet särskilda utbildningsbidrag ökas också nästa
            år jämfört med detta år. Det är alltså en reform som fortsätter
            och förstärks under nästa år.
          </note>
          <note>
            Samtidigt har det här varit en stor succé bland människor. Många
            har sökt sig till kunskapslyftet för att få denna grundläggande
            utbildning, och platsantalet är stort men begränsat. Det gäller
            också det särskilda studiestödet, dvs. att man i princip studerar
            med a-kassa. Utrymmet är stort men också begränsat, och när fler
            söker än vad som får plats är det naturligtvis en del som får
            nej när det gäller studiestödet.
          </note>
          <note>
            Nu finns det också en annan möjlighet än det särskilda utbildningsbidraget,
            nämligen särskilt vuxenstudiestöd och det s.k. svuxa. Dem kan
            man också söka. De ger en möjlighet till försörjning under studietiden.
          </note>
          <note type="speaker">
            Anf. 48 LARS HJERTÉN (m):
          </note>
          <note>
            Fru talman! Det är kända faktum som statsrådet nämner. Frågan
            är dock vad som skall hända med de
          </note>
          <note>
            23 000 som har sökt för vårterminen. En del av dem, jag vet inte
            hur många tusen, har redan påbörjat studierna och kan alltså inte
            fortsätta dem om det här studiebidraget eller svuxa inte betalas
            ut.
          </note>
          <note>
            Finns det inte någon plan för vad dessa personer skall göra för
            att kunna fullfölja sina studier, framför allt de som har påbörjat
            studier och som tyvärr måste avbryta dem om de inte kan få studiemedel
            för verksamheten?
          </note>
          <note type="speaker">
            Anf. 49 Utbildningsminister THOMAS ÖSTROS (s):
          </note>
          <note>
            Fru talman! Jo, Lars Hjertén, planen är klar. Det här är en lång
            satsning som vi har under en stor följd av år med över 100 000
            människor som får möjlighet att ta sin gymnasieexamen.
          </note>
          <note>
            Det är ju så att detta har blivit en sådan stor succé att vi
            nu har fler som söker än vad det finns särskilt utbildningsbidrag
            för. Det finns också möjlighet att söka svux och svuxa.
          </note>
          <note>
            Det som är intressant med frågan är naturligtvis att Lars Hjertén
            representerar ett parti som har varit emot den här satsningen
            ända från första stund. Man har kallat den att förvara människor,
            att gömma undan människor och att tricksa med statistik. Jag är
            väldigt glad om Lars Hjertén med det här visar att
          </note>
          <note>
            Moderata samlingspartiet har ändrat uppfattning när det gäller
            synen på möjligheterna för vanligt folk att få sin utbildning.
            Då kanske vi kan få ett brett stöd i riksdagen för fortsatta reformer
            av den här typen.
          </note>
          <note type="speaker">
            Anf. 50 LARS HJERTÉN (m):
          </note>
          <note>
            Fru talman! Jag diskuterade inte vuxenutbildningen. Det skall
            vi göra på tisdag i riksdagen, och då kanske statsrådet är här.
            Jag diskuterade bara vad man skall svara dessa elever. Jag har
            haft kontakt med flera av dem, eftersom det tillhör mitt civila
            arbete, och de har bett mig ställa den här frågan: Hur skall de
            göra när de nu inte får något bidrag så att de kan fullfölja studierna
            efter nyår?
          </note>
          <note type="speaker">
            Anf. 51 Utbildningsminister THOMAS ÖSTROS (s):
          </note>
          <note>
            Fru talman! Satsningen avslutas inte, Lars
          </note>
          <note>
            Hjertén. Men det är en satsning som har vissa belopp avsatta
            för detta. Som i många fall när det gäller denna typ av verksamhet
            kan det vara så att alla inte får möjligheten, på grund av att
            vi helt enkelt inte har haft så stora resurser att alla har kunnat
            få det.
          </note>
          <note>
            Samtidigt utökas satsningen nästa år - både när det gäller antal
            platser, dvs. möjligheter att studera, och när det gäller antal
            utbildningsbidrag, dvs. möjligheter att finansiera sina studier.
            Då finns inte bara särskilt utbildningsbidrag, utan då finns också
            svux och svuxa som möjlighet för människor att få en försörjning
            under sin studietid.
          </note>
          <note>
            Jag är glad om Lars Hjertén och Moderata samlingspartiet fortsätter
            att driva den här frågan. Det är en kovändning av mycket stor
            omfattning när det gäller synen på utbildning. Moderaterna är
            nu alltså intresserade av att satsa på detta. Det välkomnar jag.
          </note>
          <note>
            Spelmarknaden
          </note>
          <note type="speaker">
            Anf. 52 CHARLOTTA L BJÄLKE-BRING (v):
          </note>
          <note>
            Fru talman! Jag vill ställa min fråga till Ulrica
          </note>
          <note>
            Messing.
          </note>
          <note>
            Återigen har debatten om kasinon kommit upp.
          </note>
          <note>
            Detta ororar mig ur många aspekter - bl.a. de sociala konsekvenser
            en ändrad spelkultur för med sig, vår uppgörelse om utgiftstaken,
            klass- och könsperspektivet, samt det jag hade tänkt fråga ministern
            om, nämligen andelen av spelmarknaden.
          </note>
          <note>
            Svenskarna satsade sammanlagt 27 miljarder kronor på spel 1996,
            varav de tre spelbolagen omsatte ungefär 20 miljarder kronor och
            Bingolotto 3 miljarder. Resterande 4 miljarder satsades alltså
            på övriga små, folkrörelsebaserade spel som föreningslotterier,
            bingoallianser, ideella föreningar osv.
          </note>
          <note>
            Spelmarknadens andel är också konstant i Sverige. Det innebär
            att de små, ideella föreningarna kommer att förlora på att staten
            ökar sina intäkter på spel. Enligt de beräkningar som regeringen
            har gjort handlar det om att statens intäkter kommer att öka med
            300 miljoner kronor.
          </note>
          <note>
            Jag undrar om man i sina överväganden har tagit in de här delarna
            och hur, i så fall, de små, ideella föreningarna kommer att kompenseras.
          </note>
          <note type="speaker">
            Anf. 53 Statsrådet ULRICA MESSING (s):
          </note>
          <note>
            Fru talman! Jag måste erkänna att jag inte riktigt är glasklar
            över vad Charlotta Bjälkebring vill med frågan. Vi delar ansvaret
            för spelfrågorna inom regeringen. Kasinon, spelbolag m.m. ligger
            på finansministern. Jag är med i diskussionen om hur vi skall
            fördela en del av överskottet till folkrörelser och till idrotten.
          </note>
          <note>
            Vi diskuterar också konsekvenserna av spel - dels hur man kan
            styra en del av vinsterna till ideella föreningar och folkrörelser,
            dels konsekvenerna för oss som spelar, för dem som är spelberoende
            och mycket annat. Det är ständigt aktuella frågor.
          </note>
          <note>
            Hur man eventuellt kan kompensera små föreningar vet inte jag,
            eftersom vi nu tittar på spelmarknaden och spelbolagen i stort.
          </note>
          <note>
            Det som är svårt att beräkna är också den stora svarta marknad
            som finns runt spel och runt kasinon.
          </note>
          <note>
            Jag tror att vi alla är överens om att många av dagens spelformer
            är bra och fyller ett viktigt syfte.
          </note>
          <note>
            Charlotta Bjälkebring nämnde Bingolotto, som i dag är en av de
            stora möjligheterna för idrottsrörelsen att få in pengar.
          </note>
          <note>
            Man kan naturligtvis kritiskt granska en del av de sätt på vilka
            vi bedriver spel, och också hur vi fördelar det överskott som
            spelen ger. Detta är dock en fråga som vi får bereda tillsammans
            inom Regeringskansliet, och huvudansvaret för det ligger på finansministern.
          </note>
          <note type="speaker">
            Anf. 54 CHARLOTTA L BJÄLKE-BRING (v):
          </note>
          <note>
            Fru talman! Det här är ett stort problem. Vi har också, våra
            partier emellan, en överenskommelse om utgiftstaken. Det gläder
            mig ändå att ministern kan tänka sig att man skall kompensera
            de små, ideella föreningarna. Man gör också ett övervägande av
            de sociala konsekvenserna.
          </note>
          <note>
            Men det här ställer också till problem. Om man skall kompensera
            de små föreningarna kommer det att bli en belastning inom utgiftsramen.
            Antingen måste vi, de samverkande partierna emellan, diskutera
            att höja ramen, eller också skall det någonstans ske neddragningar.
          </note>
          <note>
            Jag vill alltså skicka med Ulrica Messing att vi gärna vill vara
            med i de här samtalen, så att varken några småföreningar eller
            människor socialt kommer att förlora på förslaget och så att inte
            heller uppgörelsen kommer att gå i stöpet på grund av detta.
          </note>
          <note type="speaker">
            Anf. 55 Statsrådet ULRICA MESSING (s):
          </note>
          <note>
            Fru talman! Det vore väl ironiskt om uppgörelsen står på spel
            i och med spelfrågor. Det får vi naturligtvis med gemensamma krafter
            försöka motverka.
          </note>
          <note>
            Frågorna bereds. Det är delat ansvar inom Regeringskansliet kring
            hur vi skall styra upp spelmarknaden, hur vi skall fördela de
            rättigheter till spel som finns, hur vi skall fördela det överskott
            som uppkommer, hur vi skall ta ett gemensamt ansvar för de konsekvenser
            som följer av spel och spelberoende och även hur vi kan försöka
            styra den svarta marknad som finns. Självklart är det många som
            vill vara med och diskutera frågorna kring detta. Jag välkomnar
          </note>
          <note>
            Vänsterpartiet i en sådan diskussion.
          </note>
          <note>
            Etnisk diskriminering
          </note>
          <note type="speaker">
            Anf. 56 LENNART DALÉUS (c):
          </note>
          <note>
            Fru talman! I dag är det 50 år sedan FN:s deklaration om mänskliga
            rättigheter tillkom. En färsk rapport i Malmö visar att Malmö
            kommun ratar invandrarungdomar som söker sommarjobb. Rapporten
            visar att det räcker med ett utländskt namn för att man på arbetsplatserna
            hellre skall välja svenska ungdomar.
          </note>
          <note>
            Jag undrar vad integrationsministern tänker göra åt det.
          </note>
          <note type="speaker">
            Anf. 57 Statsrådet ULRICA MESSING (s):
          </note>
          <note>
            Fru talman! Jag var i Malmö kommun i går och diskuterade precis
            denna fråga med två av kommunens kommunalråd.
          </note>
          <note>
            Jag är mycket oroad över den situation som råder i
          </note>
          <note>
            Malmö kommun, men också i resten av landet. De signaler som vi
            kunde läsa om i tidningen speglar också arbetsmarknaden i stort,
            dvs. att en del av oss faktiskt utestängs på grund av namn eller
            på grund av hudfärg, alltså på grund av annan etnicitet. Jag accepterar
            inte det.
          </note>
          <note>
            När det gäller arbetsmarknaden har vi nu, för att komma till
            rätta med detta, skärpt lagen mot etnisk diskriminering. Det ligger
            ett sådant förslag här i riksdagen som ni skall ta ställning till
            efter jul. Det är ett sätt.
          </note>
          <note>
            Vi har också gett Diskrimineringsombudsmannen större resurser
            för att man skall kunna arbeta effektivt för alla de människor
            som misstänker att de har blivit diskriminerade. Det är ett annat
            sätt.
          </note>
          <note>
            Ett tredje sätt är de råd som vi nu jobbar på tillsammans med
            Diskrimineringsombudsmannen. Vi skall lägga fram förslaget för
            arbetsmarknadens parter, så att fack och arbetsgivare mycket effektivare
            kan driva frågorna om diskriminering. Det vilar ett stort ansvar
            på arbetsmarknaden att faktiskt komma ett steg på vägen för att
            öka integrationen och för att minska segregeringen.
          </note>
          <note>
            Självklart ligger det ansvaret också på kommunerna. Jag är djupt
            oroad om man i politisk ledning sorterar människor på samma sätt
            som man ibland gör i det privata näringslivet. Det accepterar
            jag inte.
          </note>
          <note type="speaker">
            Anf. 58 LENNART DALÉUS (c):
          </note>
          <note>
            Fru talman! Jag tycker att det är väldigt bra att integrationsministern
            har varit i Malmö. Listan på åtgärder tycker jag rymmer mycket
            av konsekvens.
          </note>
          <note>
            Men kan statsrådet avslöja lite av vad de kommunala förtroendevalda
            i Malmö svarade i det här samtalet och tala om vad de till äventyrs
            har tänkt sig att göra för att råda bot på just den konkreta situationen
            i
          </note>
          <note>
            Malmö, så att man möjligen kan växla det till något positivt
            exempel. Kort sagt: Hade de något konstruktivt att berätta som
            Ulrica Messing kan avslöja här?
          </note>
          <note type="speaker">
            Anf. 59 Statsrådet ULRICA MESSING (s):
          </note>
          <note>
            Fru talman! Som så många andra gånger visade det sig att integrationsfrågor
            också är kunskapsfrågor.
          </note>
          <note>
            Det var alldeles klart i går, när vi tog upp den här frågan och
            diskuterade oss politiker emellan, att man inte medvetet har försökt
            att diskriminera. Ändå blir det så när man har satt upp vissa
            regler och linjer för hur man t.ex. skall erbjuda sommarjobb.
            Det är samma sätt att argumentera som man möter i det privata
            näringslivet ibland eller på andra områden i samhället. Omedvetet,
            på grund av okunskap, diskriminerar man ibland människor.
          </note>
          <note>
            Man sitter i dag och funderar över hur man skall kunna ändra
            på det. Jag utgår från att vi om några dagar kan läsa lite mer
            positiva texter om Malmö kommun och även om andra arbetsplatser,
            där man berättar hur man skall hantera de här frågorna. Jag tycker
            att vi hade en ganska bra diskussion i går.
          </note>
          <note>
            Kanske fler av oss som sitter här i riksdagen i dag också kan
            hjälpas åt att få våra hemkommuner att påskynda integreringen
            och se till att också statliga myndigheter, verk och kommuner
            kan bli förebilder i integrationsarbetet för att också så öka
            trycket på det privata näringslivet. Jag utgår från att det kommer
            att bli en förändring.
          </note>
          <note>
            Försvarsmakten
          </note>
          <note type="speaker">
            Anf. 60 JOHAN LÖNNROTH (v):
          </note>
          <note>
            Fru talman! Jag har en fråga till försvarsministern.
          </note>
          <note>
            Vi har en budgetöverenskommelse mellan tre partier, Socialdemokraterna,
            Vänsterpartiet och Miljöpartiet. Vi är säkert överens om att den
            överenskommelsen inte enbart handlar om ramarna, utan också om
            hur pengarna fördelas inom ramarna. Vi kommer snart att fatta
            beslut här i kammaren om försvarsbudgeten.
          </note>
          <note>
            Vi är säkert också överens om att vi vill att försvarsindustrins
            omställning till civil produktion skall ske i ordnade former.
          </note>
          <note>
            Nu går överbefälhavaren ut i ett brev till försvarsanställda
            och talar om att den beslutsprocess som vi har haft kring budgeten
            inte är seriös. Då skulle jag vilja fråga försvarsministern, för
            det första: Vem har ansvaret för den uppkomna mycket svåra situationen
            i försvarsindustrin? För det andra: Är försvarsministerns förtroende
            för överbefälhavaren, som har undertecknat detta brev, obrutet?
          </note>
          <note>
            Anf. 61 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Johan Lönnroth gick lite långt när han talade om
            att vi har en överenskommelse som gäller innehållet i försvarspolitiken.
            Svaret är nej.
          </note>
          <note>
            Johan Lönnroth tog vidare upp försvarsindustrins situation. Även
            det kommer att behandlas på ett sätt som, såvitt jag förstår,
            Vänsterpartiet har avvisat när det behandlades i försvarsutskottets
            betänkande. Vi får väl se vad eftermiddagens debatt kan ge vid
            handen för ökad klarhet om Vänsterpartiets position därvidlag.
          </note>
          <note>
            Överbefälhavaren har tydligen kommunicerat med sina anställda
            genom ett meddelande. Jag har personligen inte läst det. Och jag
            betraktar det som en kommunikation inom Försvarsmakten. Jag avser
            inte att göra några kommentarer om överbefälhavarens dialog med
            de anställda inom Försvarsmakten.
          </note>
          <note>
            Jag kan tillfoga, fru talman, att regeringen har förtroende för
            överbefälhavaren. Överbefälhavaren är förordnad till år 2000 och
            skall fortsätta i sin tjänst så länge förordnandet varar, enligt
            regeringens mening.
          </note>
          <note type="speaker">
            Anf. 62 JOHAN LÖNNROTH (v):
          </note>
          <note>
            Fru talman! Jag sade att det handlade om ramarna och hur pengarna
            fördelas inom ramarna. Det gäller alltså samtliga utgiftsområden.
            Det har vi haft långa och mycket svåra diskussioner med finansministern
            om. Vi hade ett antal uppfattningar också om omfördelning inom
            ramarna.
          </note>
          <note>
            Det vi har kommit överens om är helheten. Det handlar alltså
            också om hur pengarna fördelas inom ramarna. Att vi sedan har
            olika uppfattningar i vissa frågor som handlar om investeringar
            på lång sikt är en annan sak.
          </note>
          <note>
            Återigen tror jag inte att det bara är jag som tycker att det
            är oerhört anmärkningsvärt att landets överbefälhavare och ett
            antal ledande företrädare för Försvarsmakten går ut och säger
            att den politiska beslutsprocess som vi har här i riksdagen inte
            är seriös.
          </note>
          <note>
            Jag har den bestämda uppfattningen att huvudansvaret för den
            svåra situationen beror på att man har överbeställt material.
            Det är Försvarsmakten själv som har en mycket stor del av ansvaret.
          </note>
          <note>
            Jag tycker att det är dags för en seriös debatt om förtroendet
            för överbefälhavaren efter det som har hänt.
          </note>
          <note>
            Anf. 63 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Ja, då har vi hört Johan Lönnroths åsikt om det försvarsekonomiska
            läget. Vi lever ju i ett fritt land, så det är väl fint att man
            hör olika inlägg om komplicerade samhällsfrågor.
          </note>
          <note>
            Svårigheter att rekrytera personal
          </note>
          <note type="speaker">
            Anf. 64 MARIA LARSSON (kd):
          </note>
          <note>
            Fru talman! Jag har en fråga till statsrådet Mona
          </note>
          <note>
            Sahlin.
          </note>
          <note>
            I tider av så hög arbetslöshet som vi har nu tycker jag att det
            är anmärkningsvärt att sju av tio företag uppger att de har rekryteringsproblem.
            Så är det inte bara i Gnosjö, som jag kommer från.
          </note>
          <note>
            En del i den här problematiken är att rörligheten på arbetsmarknaden
            är ganska liten. Den sker endast i en riktning, från landsbygd
            och glesbygd till storstäderna. Det får stora konsekvenser för
            tillväxten i vårt land. Det leder till att företag inte alltid
            lyckas hitta lämpliga personer att anställa, vilket i sin tur
            leder till att man får säga nej till order. Man får en minskad
            produktion, minskad service till kunden och på lång sikt en minskad
            ekonomisk tillväxt i vårt land.
          </note>
          <note>
            Min fråga till näringsministern lyder som följer:
          </note>
          <note>
            Vad avser näringsministern att vidta för åtgärder för att skapa
            incitament för en ökad rörlighet på arbetsmarknaden i vårt land?
          </note>
          <note type="speaker">
            Anf. 65 Statsrådet MONA SAHLIN (s):
          </note>
          <note>
            Fru talman! Maria Larsson pekar på ett väldigt stort och viktigt
            problem, men hon riktar in frågeställningen på det som inte är
            det stora problemet.
          </note>
          <note>
            Vi har verkligen problem i Sverige i dag. Vi har en hög öppen
            arbetslöshet samtidigt som svårigheten att rekrytera personal
            till olika yrken är stor - detta kallas flaskhalsproblem. Detta
            är någonting som det nya Näringsdepartementet har väldigt högt
            uppsatt på dagordningen. Vi arbetar nu med frågan hur man skall
            inrikta arbetsmarknadspolitiken på att förmedla arbetslösa till
            de platser som uppstår och hur man skall se till att de arbetslösa
            har den kompetens, den utbildningsnivå och det yrkeskunnande som
            krävs för de lediga jobben. Det är en stor och viktig inriktning
            för arbetsmarknadspolitiken som nu kommer att krävas.
          </note>
          <note>
            När det gäller de regionala villkoren ser jag framför allt inom
            det område som jag ansvarar för inom
          </note>
          <note>
            Näringsdepartementet på hur tillväxtavtalen och hur villkoren
            för småföretagen kan förändras, så att det blir lättare att starta
            och driva små företag ute i regionerna samt att tillväxtavtalen
            skall göra det möjligt att få de resurser ute i länen som gör
            att tillväxtpolitiken kan anpassas till de egna förutsättningarna.
            Därmed möjliggör man för fler att stanna kvar och leva på den
            ort där de bor.
          </note>
          <note>
            Utifrån dessa två utgångspunkter arbetar vi nu på tillväxtdepartementet.
          </note>
          <note type="speaker">
            Anf. 66 MARIA LARSSON (kd):
          </note>
          <note>
            Fru talman! Jag tackar för svaret. Det skapar förväntningar på
            att vi kommer att få många bra förslag framöver.
          </note>
          <note>
            Det är riktigt att det handlar om rörlighet och att det också
            handlar mycket om utbildningspolitiken.
          </note>
          <note>
            Jag vill konkretisera detta med ett exempel från verkligheten
            som kanske kan skapa öppenhet för ett annat synsätt också på arbetsmarknadspolitiken.
          </note>
          <note>
            Det kan handla om att det råder brist på verktygsmakare. Den
            arbetsmarknadsutbildning som krävs för att någon skall bli färdig
            verktygsmakare tar mellan ett halvår och upp till ett år. Det
            finns människor som är intresserade, som har lämplighet och fallenhet,
            men de har redan en anställning.
          </note>
          <note>
            Kan man i ett läge, då det är omöjligt att rekrytera personal
            utifrån, flytta en som redan har ett befintligt jobb till den
            här typen av utbildning? På den lämnade positionen finns det då
            möjlighet att sätta in en arbetslös.
          </note>
          <note>
            Det här kräver ett betydligt flexiblare regelverk.
          </note>
          <note>
            Är detta en möjlig utvecklingstendens?
          </note>
          <note type="speaker">
            Anf. 67 Statsrådet MONA SAHLIN (s):
          </note>
          <note>
            Fru talman! Jag vill peka på att en del av det som
          </note>
          <note>
            Maria Larsson tar upp måste företagen själva skaffa sig en annan
            framförhållning för och system för hur man utnyttjar kompetensutveckling
            för de inställda inom företaget. Vid sämre konjunkturer kan man
            då utbilda människor så att de har den kompetens som krävs när
            konjunkturen vänder.
          </note>
          <note>
            Så man skall inte enbart sitta och vänta på förslag från staten.
            Det handlar också om ansvar, hur man planerar och organiserar
            sin verksamhet. För de små företagen behövs det dock ett system
            för stöd och hjälp.
          </note>
          <note>
            Maria Larsson sade att hon väntade på förslag. Ja, det gör jag
            också. Tillväxtavtalen bygger nämligen på att man skall komma
            igen ute i regionerna och visa vilka resurser och förändringar
            av regelverken som behövs för att de skall kunna vara med och
            ta ett större eget ansvar. Dessa förslag skall regionerna komma
            med till staten, så att staten kan vara behjälplig i den processen.
          </note>
          <note>
            Så ingen är hjälpt av att man sitter och väntar med förslag.
            Nej, fram med tankarna ute i regionerna, så skall vi hjälpas åt
            att genomföra de regelförändringar som behövs.
          </note>
          <note>
            Tillgänglighet för handikappade
          </note>
          <note type="speaker">
            Anf. 68 SONJA FRANSSON (s):
          </note>
          <note>
            Fru talman! Jag vill ställa en fråga till justitieminister Laila
            Freivalds.
          </note>
          <note>
            Häromdagen fick jag ett brev från min son. Han skrev: "Jag kan
            inte gå till Minuten. Jag kan inte gå till mitt fik. Jag kan med
            lite tur handla mat ibland, om det finns en parkeringsplats nära
            entrén." Han är rörelsehindrad.
          </note>
          <note>
            Särskilt i dag när det är snö ute är det stora svårigheter när
            det gäller tillgängligheten. Detta var ett exempel, men det är
            väldigt många människor i vårt land som har svårt att ta sig fram
            och få tillgänglighet till affärer, bussar, kulturupplevelser,
            ja, till allt i vårt samhälle.
          </note>
          <note>
            I dag när vi högtidlighåller 50-årsminnet av FN:s generalförsamlings
            antagande av de mänskliga rättigheterna är det viktigt att peka
            på att många människor blir diskriminerade i vårt samhälle.
          </note>
          <note>
            Jag vill höra om ministern är villig att ta ett initiativ till
            att införa en generell diskrimineringslagstiftning liknande den
            som finns i USA, i Sydafrika, i
          </note>
          <note>
            England och i många andra länder.
          </note>
          <note>
            Anf. 69 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Frågan om tillgänglighet för handikappade är en mycket
            angelägen och ganska aktuell fråga mot bakgrund av att flera departement
            just nu är upptagna med att överväga förbättringar av regelverk
            och stödformer av olika slag för att säkerställa en bättre tillgänglighet.
            Det handlar om att undanröja fysiska hinder och att anpassa kollektivtrafik
            till de handikappades behov.
          </note>
          <note>
            Det är helt tydligt att det behövs ett bättre regelverk för att
            vi skall komma längre. Jag trodde länge att vi låg i framkant
            på detta område, men jag är inte säker på att vi gör det längre.
          </note>
          <note>
            Däremot är jag inte säker på att sådana regelverk
          </note>
          <note>
            - vare sig de är specifika eller generella - kan vara till hjälp
            när Sverige varje år överraskas av snöfall.
          </note>
          <note>
            Detta har nog mer att göra med de resurser som kommunerna har
            för snöröjning. Det har blivit sämre på sina håll, vilket verkligen
            är att beklaga. Det drabbar naturligtvis handikappade, småbarnsföräldrar
            och åldringar, eftersom det blir svårare att ta sig fram.
          </note>
          <note>
            Vi överväger alltså hur vi skall skapa ett bättre regelverk för
            att sätta press på dem som råder över de förhållanden som betyder
            så mycket för de handikappade.
          </note>
          <note type="speaker">
            Anf. 70 SONJA FRANSSON (s):
          </note>
          <note>
            Fru talman! Självfallet är det inte så. Detta var ett exempel,
            men det handlar om så många andra sammanhang. Det är naturligtvis
            ännu svårare för den som har ett funktionshinder på vintern, när
            man inte heller då tar hänsyn till att de människor som har svårt
            att gå, sitter i rullstol eller på andra sätt är funktionshindrade
            skall kunna ta sig fram.
          </note>
          <note>
            Det gläder mig att justitieministern säger att detta är en mycket
            angelägen fråga. Jag är medveten om att det nu ligger en diskrimineringslagstiftning
            på riksdagens bord när det gäller arbetsmarknaden, och det är
            positivt. Det gläder mig oerhört. Dessutom verkar det vara en
            mycket bra lagstiftning. Men jag hoppas att denna kan utvecklas
            så att den gäller tillgängligheten till det som finns i hela samhället.
            Det är detta initiativ som det vore fint att höra att det kommer.
          </note>
          <note>
            Anf. 71 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Som jag sade pågår det ett arbete i
          </note>
          <note>
            Regeringskansliet med en översyn av det befintliga regelverket.
            I detta ligger att man skall överväga vilken typ av regelverk
            och lagstiftning som behövs i det här sammanhanget.
          </note>
          <note>
            Vi kan säkerligen ta lärdom av andra länder och se om vi på något
            sätt kan översätta deras regler till svenska förhållanden, men
            jag är inte övertygad om att vi skall kopiera precis det som man
            har gjort i andra länder. Men med en anpassning till svenska förhållanden
            kan vi skapa en situation där vi återigen kan vara stolta över
            hur vi hanterar de handikappade i vårt samhälle.
          </note>
          <note>
            Riksväg 50 mellan Tåkern och Omberg
          </note>
          <note type="speaker">
            Anf. 72 HELENA HILLAR ROSEN-QVIST (mp):
          </note>
          <note>
            Fru talman! Jag har en fråga till miljöminister
          </note>
          <note>
            Kjell Larsson angående utbyggnaden av riksväg 50
          </note>
          <note>
            mellan Tåkern och Omberg. Detta sammanhängande område är förklarat
            som riksintresse för natur, kultur och friluftsliv.
          </note>
          <note>
            I mars månad inkom Vägverket till regeringen med ett förslag
            till en nationell väghållningsplan, ett förslag som regeringen
            inte ville godkänna. Man tillbakavisade förslaget med ett uppdrag
            till Vägverket att konsekvensbeskriva alternativet att styra bort
            tung trafik.
          </note>
          <note>
            Om miljöministern haft möjlighet att sätta sig in i denna heta
            fråga, undrar jag hur det går.
          </note>
          <note>
            Anf. 73 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag måste erkänna att om detta kan jag ingenting.
            Jag är inte bekant med ärendet och vet inte ens om det kommit
            tillbaka till Regeringskansliet som ett regeringsärende för närvarande.
          </note>
          <note>
            Annat än att uttrycka det angelägna i att vid vägsträckningar
            av olika slag spara olika typer av skyddsvärd natur, tror jag
            inte att jag kan ge något svar på frågan.
          </note>
          <note type="speaker">
            Anf. 74 HELENA HILLAR ROSEN-QVIST (mp):
          </note>
          <note>
            Fru talman! Som upplysning till miljöministern kan jag säga att
            området som sådant är uppsatt på världslistan över internationellt
            skyddsvärda våtmarker. Tåkerns västra strandängar hör till en
            av Europas finaste fågellokaler, vilket inte kan vara obekant.
          </note>
          <note>
            Jag kan också tala om att Riksantikvarieämbetet har avvisat detta
            förslag och för första gången lagt sig i den här typen av fråga.
          </note>
          <note>
            Har miljöministern någon tanke om att Naturvårdsverket skulle
            kunna komma med något liknande? Det är nämligen det andra benet
            som man står på här. Det är ett natur- och kulturintressant område.
          </note>
          <note>
            Anf. 75 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag känner till Tåkern och de värden som finns i
            den sjön. De argument som har anförts här kommer säkert att spela
            en stor roll när regeringen avgör denna fråga, om den nu kommer
            till avgörande i regeringen.
          </note>
          <note>
            Jag skall egentligen inte ha några uppfattningar om vad Naturvårdsverket
            skall göra. Det vore nog lite farligt för mig att ha.
          </note>
          <note>
            Nationalstadsparker
          </note>
          <note type="speaker">
            Anf. 76 HARALD NORDLUND (fp):
          </note>
          <note>
            Fru talman! Jag vill också ställa en fråga till miljöministern.
          </note>
          <note>
            Nationalstadspark finns i Stockholm och numera också i Trollhättan.
            Till det kommer att Uppsala kommun har erbjudits att i ett område
            längs Fyrisån tillskapa detta starka skydd som en nationalstadspark
            innebär. Det är bara Folkpartiet som har svarat positivt på erbjudandet.
            Miljöpartiet, Socialdemokraterna och Vänsterpartiet vill ha en
            uppluckring av den lagstiftning som styr nationalstadspark.
          </note>
          <note>
            Jag vill fråga miljöministern: Pågår något arbete för att se
            över gällande lagstiftning i syfte att lätta upp densamma?
          </note>
          <note>
            Anf. 77 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag är väldigt stolt över den nationalstadspark som
            vi har i Stockholm. Jag tycker att det är väldigt viktigt att
            bevara den naturmiljö och också den kulturmiljö som är värd att
            bevara i städer genom detta instrument.
          </note>
          <note>
            Trollhättan har väl inte någon nationalstadspark ännu, men jag
            vet att det finns tankar på att åstadkomma en sådan.
          </note>
          <note>
            Vi är positivt intresserade av att se om vi kan förverkliga detta
            även i Uppsala och Trollhättan och till äventyrs i andra kommuner
            som kan vara intresserade av det här instrumentet. Däremot vet
            jag inte hur frågan bereds för närvarande. Jag skall inte heller
            lägga mig i diskussionerna i de två städerna om det önskvärda
            i detta.
          </note>
          <note>
            Det pågår i dag inget aktivt arbete med att arbeta om nationalstadsparkslagen,
            men det kan hända att ett resultat av de diskussioner som nu förs
            blir att vi ser över lagen från den utgångspunkten.
          </note>
          <note type="speaker">
            Anf. 78 HARALD NORDLUND (fp):
          </note>
          <note>
            Fru talman! Om en begäran inkommer från kommunen i fråga, är
            miljöministern då beredd att pröva en översyn av lagstiftningen.
            Det är min ena frågan.
          </note>
          <note>
            Den andra frågan, som jag fick ett halvt svar på, är om miljöministern
            är beredd att t.ex. skicka med uppsalabon och utbildningsministern
            att som en utbildningsuppgift påverka politikerna i Uppsala kommun,
            eftersom detta är av riksintresse.
          </note>
          <note>
            Anf. 79 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag är självfallet beredd att pröva en sådan framställan.
            Jag är i stort sett beredd att pröva vad som helst egentligen,
            fast man kan ju inte veta hur resultatet blir.
          </note>
          <note>
            Däremot är jag inte beredd att påverka uppsalaborna och trollhätteborna.
            Jag tror att de kan fatta sina beslut själva, och jag vet att
            så är fallet också när det gäller Thomas Östros och andra i regeringen
            från
          </note>
          <note>
            Uppsala.
          </note>
          <note>
            Patienters integritet
          </note>
          <note type="speaker">
            Anf. 80 CHRIS HEISTER (m):
          </note>
          <note>
            Fru talman! Jag har en fråga till socialministern om människors
            förtroende för sjukvården.
          </note>
          <note>
            Bakgrunden till min fråga är de uppgifter som vi har fått på
            senare tid om att sjukvårdspersonal olovligen går in och läser
            journaler. Vi har fallet med Leif
          </note>
          <note>
            Blomberg på Sahlgrenska sjukhuset i Göteborg, och vi har fallet
            med Carl Bildt på Danderyds sjukhus i
          </note>
          <note>
            Stockholm.
          </note>
          <note>
            Det förekommer också att personal bryter mot sekretessen. Jag
            tänker på det som vi fick veta i förra veckan, att en ung tonårsflicka
            hade genomgått en abort i Ängelholm och det kom sedan ut på stan
            att detta hade skett, trots att hon på ungdomsmottagningen hade
            blivit försäkrad att detta skulle falla inom ramen för sekretess.
          </note>
          <note>
            Det här är allvarligt, och jag tror att bara det som vi har fått
            veta nu är toppen på ett isberg och att det finns stora mörkertal.
            Jag skulle därför vilja fråga socialministern vilka åtgärder han
            är beredd att vidta för att se till att patienternas integritet
            respekteras.
          </note>
          <note type="speaker">
            Anf. 81 Socialminister LARS ENGQVIST (s):
          </note>
          <note>
            Fru talman! Jag är i likhet med Chris Heister upprörd över de
            uppgifter som förekommer om att personal bryter mot sekretessreglerna,
            att man tillgodogör sig information som man inte är behörig att
            ta del av.
          </note>
          <note>
            De uppgifter som har förekommit om att man också sprider information
            till människor som inte är behöriga att ta del av dem är allvarliga.
          </note>
          <note>
            De åtgärder som kan vidtas är naturligtvis rättsliga. Det är
            inte min sak att pröva frågan rättsligt. Men det finns möjligheter
            att ställa de ansvariga inför rätta, och det är rimligt att så
            sker.
          </note>
          <note>
            Det som jag kan bidra med är att se till att ansvariga huvudmän
            för sjukvården och övrig vård bedriver utbildning, information
            och upplysning, som personalen uppenbart här och var kan behöva
            för att rätt motsvara det förtroende som medborgarna har rätt
            att känna för sjukvården.
          </note>
          <note type="speaker">
            Anf. 82 CHRIS HEISTER (m):
          </note>
          <note>
            Fru talman! Jag vill tacka socialministern för svaret. Jag tycker
            att detta är en otroligt viktig fråga, för det handlar om människors
            förtroende för sjukvården.
          </note>
          <note>
            Man kan ju också tänka sig att Socialstyrelsen får ett särskilt
            uppdrag att i sitt tillsynsansvar se över detta. Därför vill jag
            ställa en följdfråga till socialministern om han ser också det
            som en möjlighet att just inskärpa att man följer de regler och
            den lagstiftning som finns på sjukvårdens område. Det är få områden
            som är så känsliga som just detta.
          </note>
          <note type="speaker">
            Anf. 83 Socialminister LARS ENGQVIST (s):
          </note>
          <note>
            Fru talman! Jag hoppas att Socialstyrelsen följer detta. Socialstyrelsen
            har enligt sitt uppdrag möjlighet att vidta åtgärder.
          </note>
          <note>
            Jag skall gärna informera mig om vad Socialstyrelsen gör. I den
            mån det skulle behövas skall jag gärna ge Socialstyrelsen i uppdrag
            att vidta åtgärder.
          </note>
          <note>
            Tillgängligheten för personer med funktionshinder
          </note>
          <note type="speaker">
            Anf. 84 HANS KARLSSON (s):
          </note>
          <note>
            Fru talman! Jag har en fråga till socialminister
          </note>
          <note>
            Lars Engqvist. Det är lite grann en fortsättning på det som Sonja
            Fransson tog upp tidigare. Det handlar alltså om tillgänglighet
            för personer med funktionshinder.
          </note>
          <note>
            Det som jag tänker ta upp handlar om situationen i skolan, såsom
            den beskrevs i Kommun Aktuellt i förra veckan. Det visar sig att
            var tredje skola har för smala dörrar för att man skall kunna
            ta sig in om man sitter i rullstol.
          </note>
          <note>
            Med anledning av denna beskrivning och den omöjliga situationen
            för föräldrar som är funktionshindrade att delta i barnens verksamhet
            i skolan vill jag fråga vad socialministern skulle vilja göra
            för att råda bot på situationen.
          </note>
          <note type="speaker">
            Anf. 85 Socialminister LARS ENGQVIST (s):
          </note>
          <note>
            Fru talman! Frågan om tillgänglighet för de funktionshindrade
            handlar egentligen om just det som vi har talat om tidigare, nämligen
            mänskliga rättigheter.
          </note>
          <note>
            Det handlar om rätt för alla medborgare att få tillgång till
            den utbildning, information, vård och omsorg som alla medborgare
            har rätt till.
          </note>
          <note>
            Förra året tillsattes på Margot Wallströms initiativ en särskild
            utredning som handlar om bemötande av funktionshindrade. Det handlar
            inte direkt om den fysiska tillgängligheten utan om bemötandet.
            Utredningen leds av Bengt Lindqvist, och den kommer att redovisas
            i början av nästa år.
          </note>
          <note>
            Med denna utredning som utgångspunkt finns det anledning för
            regeringen att i arbetet för en nationell handlingsplan för handikappolitiken
            föra in såväl bemötandefrågorna som tillgänglighetsfrågorna -
          </note>
          <note>
            detta för att se till att vi bryter de hinder som finns för funktionshindrade
            att få samma upplevelser och samma rättigheter som övriga medborgare.
            Jag tycker att det är viktigt och menar att det skall ligga i
            den handlingsplan som vi skall redovisa för riksdagen.
          </note>
          <note type="speaker">
            Anf. 86 HANS KARLSSON (s):
          </note>
          <note>
            Fru talman! Jag vill tacka så mycket för svaret.
          </note>
          <note>
            Jag vill ändå gå vidare lite grann och säga att jag tror att
            det är viktigt att sätta rejäl press på alla de aktörer som kan
            påverka utvecklingen här, både inom den offentliga verksamheten
            och inom det privata näringslivet.
          </note>
          <note>
            Jag vill ställa ytterligare en fråga. Kan socialministern och
            regeringen tänka sig att fastställa en tidsplan för när olika
            förbättringar av tillgängligheten skall vara genomförda?
          </note>
          <note type="speaker">
            Anf. 87 Socialminister LARS ENGQVIST (s):
          </note>
          <note>
            Fru talman! Exakt hur man skall lägga upp ett mer offensivt arbete
            för att öka tillgängligheten är jag inte beredd att gå in på -
            eller vi har inte diskuterat så långt. Men jag tycker att det
            som Hans Karlsson talar om är tilltalande, alltså att man fastställer
            en tidsplan inom vilken offentliga myndigheter, statliga såväl
            som kommunala, skall ha en skyldighet att göra alla sina lokaler
            tillgängliga.
          </note>
          <note>
            Det handlar ju inte bara om rörelsehindrade. Det handlar också
            om andra funktionshinder. Uppgifter om att det inte finns hörselslingor
            i offentliga lokaler, att man inte har punktskrift vid toaletter
            osv. är ganska upprörande. Detta innebär att många medborgare
            faktiskt inte får möjlighet att fungera som medborgare.
          </note>
          <note>
            Jag är alltså mycket intresserad av att arbeta med detta som
            utgångspunkt; att fastställa en sådan tidsplan och att därmed
            från regeringens och riksdagens sida pressa offentliga myndigheter
            och det offentliga samhället till att vidta åtgärder - lika väl
            naturligtvis som att också försöka övertyga privata företag och
            institutioner om att arbeta mot samma mål.
          </note>
          <note>
            Samhall
          </note>
          <note type="speaker">
            Anf. 88 RAGNWI MARCELIND (kd):
          </note>
          <note>
            Fru talman! Jag skulle också vilja ställa en fråga till socialminister
            Lars Engqvist. Den tenderar att komma in på samma område, den
            handlar om funktionshindrade människor. Men det är kanske inte
            mer än på sin plats en sådan här dag då vi firar 50-
          </note>
          <note>
            årsjubileet av konventionen om mänskliga rättigheter där alla
            människors lika värde alldeles specifikt lyfts fram.
          </note>
          <note>
            Samhall har lönsamhetskrav på sin verksamhet.
          </note>
          <note>
            Samtidigt skall man vara det företag som på olika sätt tar vara
            på människors möjligheter att få träning för arbete på den reguljära
            arbetsmarknaden. Funktionshindrade har här också möjligheter till
            träning och rehabilitering. Men deras möjligheter att slussas
            vidare är många gånger begränsade.
          </note>
          <note>
            Det som oroar mig, fru talman, är de signaler som kommer från
            olika kommuner i landet om att funktionshindrade får sluta då
            de inte passar in eller platsar. Det finns en regel om att minst
            40 % av dem som arbetar i Samhalls verksamhet skall tillhöra den
            s.k. prioriterade gruppen. Den gränsen underskrids i flera fall.
          </note>
          <note>
            Därför skulle jag, fru talman, vilja ställa en fråga till socialministern.
            Vad vill socialministern göra för att det skall bli möjligt att
            uppnå denna nivå på minst
          </note>
          <note>
            40 % människor med funktionshinder som skall få sysselsättning
            inom Samhall? Och vad vill socialministern göra för att inte lönsamhetskraven
            på Samhall skall leda till att människor som inte platsar blir
            mer eller mindre utkastade från de här meningsfulla sysselsättningarna?
          </note>
          <note type="speaker">
            Anf. 89 Socialminister LARS ENGQVIST (s):
          </note>
          <note>
            Fru talman! Jag blir mycket överraskad av den beskrivning av
            Samhalls verksamhet som jag nu har fått. Jag vill verkligen ifrågasätta
            om den är korrekt.
          </note>
          <note>
            Men jag lovar att omedelbart sätta mig in i det här och kontrollera
            i vilken mån uppgifterna verkligen stämmer. Stämmer de så finns
            det verkligen anledning att vidta åtgärder. Men jag tror att man
            skall vara lite försiktig när man påstår att någon blir utkastad
            från Samhall. Det hoppas jag faktiskt inte stämmer.
          </note>
          <note type="speaker">
            Anf. 90 RAGNWI MARCELIND (kd):
          </note>
          <note>
            Fru talman! Jag kan garantera socialministern att jag har tagit
            reda på fakta i den här frågeställningen.
          </note>
          <note>
            Senast i går var det ett sammanträde i mitt län som allvarligt
            behandlade frågan om hur man skulle hantera det här.
          </note>
          <note>
            Följdfrågan blir ju då: Vad har kommunerna för beredskap att
            ta sig an de här människorna för att skapa en meningsfull aktivitet
            och sysselsättning om inte Samhall kan ta sig an dem?
          </note>
          <note type="speaker">
            Anf. 91 Socialminister LARS ENGQVIST (s):
          </note>
          <note>
            Fru talman! Jag betvivlar inte att frågeställaren har skaffat
            sig kunskap. Däremot kan man beskriva problem på olika sätt. Jag
            är inte övertygad om att ansvariga på Samhall, eller ens de som
            faktiskt i dag är engagerade i Samhalls verksamhet, skulle beskriva
            situationen likadant. Men jag skall som sagt var kontrollera de
            här uppgifterna.
          </note>
          <note>
            Det intressanta är ju sedan vad vi har för möjligheter att se
            till att kommunerna tar sitt ansvar. Det finns två saker. Den
            ena är att kommunerna faktiskt har resurser för att leva upp till
            de krav som allmänt ställs när det gäller deras sociala omsorg
            och deras socialpolitik. Den andra är att kommunerna skall fungera
            som arbetsgivare enligt den nya lagstiftning som gäller. Det är
            inte möjligt för någon arbetsgivare
          </note>
          <note>
            - privat, kommunal eller statlig - att diskriminera beroende
            på handikapp.
          </note>
          <note>
            Försvarsmakten
          </note>
          <note type="speaker">
            Anf. 92 BJÖRN LEIVIK (m):
          </note>
          <note>
            Fru talman! Jag vill rikta mig till försvarsministern. Min fråga
            anknyter lite grann till Lönnroths fråga, men från en helt annan
            vinkel.
          </note>
          <note>
            Jag har här en artikel där Björn von Sydow skriver. Den är publicerad
            i dag på Brännpunkt, Svenska
          </note>
          <note>
            Dagbladet. Försvarsministern tar i artikeln starkt avstånd från
            samarbete med Vänstern och Miljöpartiet i försvarsfrågorna. Min
            fråga är då: Varför kom denna insikt inte till uttryck i förslaget
            om anslag till försvaret redan i den tidigare behandlingen? Där
            fanns det faktiskt utrymme för en bred majoritet för att ge försvaret
            rådrum för anpassning till en lägre ram. Men Socialdemokraterna
            valde ändå att gå med
          </note>
          <note>
            Vänstern och Miljöpartiet.
          </note>
          <note>
            Anf. 93 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag går gärna in i en diskussion om den saken. Kammaren
            kommer ungefär vid 16.30-
          </note>
          <note>
            tiden att ha sin stora debatt om försvarsutskottets betänkande.
            Jag gör gärna kommentarer kring dessa frågeställningar då. Men
            det kanske finns anledning just nu, när det är många andra frågor
            som är aktuella samma dag, att skjuta på det tills dess.
          </note>
          <note type="speaker">
            Anf. 94 BJÖRN LEIVIK (m):
          </note>
          <note>
            Fru talman! Jag tackar försvarsministern för detta och välkomnar
            en debatt senare. Men jag tolkar ändå artikeln på det sättet att
            ett samarbete med de här två partierna inte kommer att ske i fortsättningen.
            Det kanske kan lugna alla dem som jobbar inom försvarsindustrin
            vid de orter i Sverige som nu är hotade.
          </note>
          <note>
            Rikskvinnocentrum
          </note>
          <note type="speaker">
            Anf. 95 BARBRO WESTERHOLM (fp):
          </note>
          <note>
            Fru talman! Min fråga riktar sig till justitieminister Laila
            Freivalds. Den gäller Rikskvinnocentrum i
          </note>
          <note>
            Uppsala, som ju tar hand om kvinnor som har utsatts för våld.
            Jag hade tidigare en debatt med utbildningsministern i denna fråga
            i närvaro av socialministern. Det är väldigt bra att alla tre
            nu är här på en gång, för det här gäller alla tre.
          </note>
          <note>
            Detta rikskvinnocentrum ger ju, utöver sina landstingsuppgifter,
            utbildning till personer som arbetar inom åklagarväsende, domstolsväsende
            och polis. Det har också en del forskningsprojekt på gång.
          </note>
          <note>
            För att det här skall fortsätta fordras en långsiktig finansiering
            som landstinget inte kan ta på sig. Min fråga till justitieministern
            är: Vilka lösningar ser hon på detta med att få att en långsiktig
            finansiering till stånd?
          </note>
          <note>
            Anf. 96 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Rikskvinnocentrum är oerhört väsentligt, inte minst
            för rättsväsendet och för att utveckla även rättsväsendets metoder
            när det gäller att hjälpa kvinnor som är utsatta för exempelvis
            misshandel, våld av annat slag och våldtäkter. Dessutom är Rikskvinnocentrum
            väldigt väsentligt för hälsooch sjukvården och för att utveckla
            dess metoder när det gäller att möta och behandla kvinnor som
            kommer till sjukvården. Det är ofta den första instansen. Därför
            är det viktigt att säkerställa finansieringen.
          </note>
          <note>
            Det här är en fråga som, när det gäller grundfinansieringen,
            Socialdepartementet ansvarar för. Sedan gäller det de särskilda
            insatser som vi förväntade oss av Rikskvinnocentrum med anledning
            av den proposition om kvinnovåld som vi antog. I den propositionen
            anslogs det särskilda medel till Rikskvinnocentrum. I övrigt är
            detta en fråga som hanteras inom ramen för den vanliga socialbudgeten.
          </note>
          <note type="speaker">
            Anf. 97 BARBRO WESTERHOLM (fp):
          </note>
          <note>
            Fru talman! Det är ju väldigt viktigt, fru talman, att den här
            finansieringen blir långsiktig. Det gäller att få medel till forskningsprojekt.
            Jag tänker t.ex. på det här med rättsintygens betydelse för utfallen
            i domstol och på vad som händer med kvinnorna under den här rättsprocessen.
            Det är ju ingenting som man får klart inom ett år. Och skall man
            få forskningsmedel måste man söka dem utifrån en plattform där
            det finns en garanti för att de som arbetar där också kommer att
            finnas kvar under en längre tid.
          </note>
          <note>
            Min förhoppning är ju nu att ni tre ministrar som sitter här,
            var och en med ett ansvar för detta område, kan komma samman för
            att lösa denna finansieringsfråga som landstinget i Uppsala inte
            kan ta på sig. Det klarar landstingsdelen, vården, men resten
            handlar om
          </note>
          <note>
            Utbildningsdepartementets ansvar, Justitiedepartementets ansvar
            och Socialdepartementets ansvar.
          </note>
          <note>
            Anf. 98 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Jag delar helt Barbro Westerholms uppfattning att
            vi har ett ganska spritt ansvar. Det är många intressenter i denna
            fråga, och det får inte leda till att frågan faller mellan stolarna.
            Det var också därför som frågan togs upp i kvinnopropositionen
            och blev behandlad där. Jag kan göra mig till talesman för de
            statsråd som finns här och som alla har intresse i denna fråga
            och säga att vi givetvis kommer att samordna våra synpunkter och
            säkerställa att denna fråga blir omhändertagen.
          </note>
          <note>
            Nya jobb inom turismen
          </note>
          <note type="speaker">
            Anf. 99 MONICA GREEN (s):
          </note>
          <note>
            Fru talman! Jag har en fråga till statsrådet Mona
          </note>
          <note>
            Sahlin. Jag vill fråga om tillväxt och nya jobb.
          </note>
          <note>
            Språnget in i det nya samhället gör ju att gamla jobb försvinner
            och nya kommer till. Vi talar om IT-
          </note>
          <note>
            branschen och om kommunikationer. En annan spännande framtidsbransch
            och som också har en av de största tillväxtpotentialerna är faktiskt
            turismen. Den ger nya jobb för både män och kvinnor i hela landet,
            på hotell, på restauranger, på campinganläggningar, i affärer,
            inom kultur och i transportbranschen.
          </note>
          <note>
            Sverige har enorma möjligheter att växa ytterligare som turistland,
            i städerna men också i fjällen och i västra Götaland, varifrån
            jag kommer, med Göta kanal och Tivedsskogarna osv., och vi kan
            utveckla ekoturismen. Upplevelseområden och paketlösningar behöver
            tillkomma för att vi skall kunna ordna så att turismen blir denna
            stora framtidsbransch som vi faktiskt märker att den kan bli.
          </note>
          <note>
            Min fråga är alltså: Hur skall vi göra det möjligt att lansera
            Sverige ytterligare som ett ypperligt turistland?
          </note>
          <note type="speaker">
            Anf. 100 Statsrådet MONA SAHLIN (s):
          </note>
          <note>
            Fru talman! Jag vill helt och hållet instämma i den beskrivning
            som Monica Green gör av turistbranschens möjligheter. Turismen
            är ju en av de snabbast växande branscherna i världen. Därmed
            är den också en av de framtidsområden som det nya Näringsdepartementet
            tittar mycket extra på när det gäller var de nya jobben kommer
            att kunna växa fram. Den här branschen är viktig både allmänt
            och ur tillväxtsynpunkt men också förstås med tanke på den regionala
            tillväxten. Potentialen är alltså stor.
          </note>
          <note>
            Regeringen har också gjort väldigt stora insatser under de senaste
            åren med att forma t.ex. Sveriges
          </note>
          <note>
            Rese- och Turistråd och Turistdelegationen. Och nu i veckan har
            jag inlett ett samtal med Turistrådet för att se vad vi ytterligare
            kan göra. Vilken roll kan staten ta på sig, och hur kan vi förmå
            också näringen att ta på sig den ekonomiska del som man har lovat
            att göra för att vara med och marknadsföra Sverige? Jag kommer
            att återkomma under våren till förslag när det handlar om turismen
            och framtiden.
          </note>
          <note>
            Försvarsmakten
          </note>
          <note type="speaker">
            Anf. 101 LARS ÅNGSTRÖM (mp):
          </note>
          <note>
            Fru talman! Jag har en fråga till försvarsministern.
          </note>
          <note>
            Jag fann tidigare fråga intressant, och det sista svaret sade
            mig väldigt mycket.
          </note>
          <note>
            Enligt en PM från Regeringskansliet går det i dag inte att se
            om den nya anslagsförordningen har orsakat några negativa konsekvenser
            på Försvarsmaktens ekonomi. Men i det brev som Överbefälhavaren
            har skickat ut till samtliga anställda i sin organisation hävdar
            han en rakt motsatt uppfattning, nämligen att man har reducerat
            hans anslag med över 9 miljarder kronor.
          </note>
          <note>
            Det är ganska anmärkningsvärt att Överbefälhavaren går ut och
            hävdar rakt motsatt uppfattning mot den som regeringen företräder.
          </note>
          <note>
            Min fråga till försvarsministern, som inte har läst det brev
            som jag råkar ha en kopia av här i min hand, är:
          </note>
          <note>
            Hur kommer försvarsministern att agera för att de försvarsanställda
            skall få korrekt information, till skillnad från den desinformation
            som Överbefälhavaren har gått ut med?
          </note>
          <note>
            Anf. 102 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag tyckte inte att jag såg Lars Ångström i kammaren
            när Johan Lönnroth tidigare ställde samma fråga till mig. Kanske
            missuppfattade Lars
          </note>
          <note>
            Ångström mitt svar, att jag tycker att det är bra att det förs
            en diskussion om komplicerade samhällsfrågor.
          </note>
          <note type="speaker">
            Anf. 103 LARS ÅNGSTRÖM (mp):
          </note>
          <note>
            Fru talman! Det är en sak att tycka att det är bra med en diskussion.
            Det tycker vi alla. Men det är en helt annan sak att gå ut till
            samtliga anställda och förfäkta en ståndpunkt som är den rakt
            motsatta mot den som regeringen har.
          </note>
          <note>
            Anf. 104 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det är just så i en demokrati, att man sätter värde
            på att meningar bryts. Nu handlar det om en kommunikation inom
            Försvarsmakten, och jag kommenterar inte en dialog mellan Försvarsmaktens
            anställda.
          </note>
          <note>
            Studiemedelssystemet
          </note>
          <note type="speaker">
            Anf. 105 YVONNE ANDERSSON (kd):
          </note>
          <note>
            Fru talman! Jag har en fråga till utbildningsministern.
          </note>
          <note>
            Jämställdhet har varit ett hedersmärke i svensk utbildningspolitik.
            Själv har jag dragit nytta av det genom t.ex. möjligheten att
            få studiemedel med barntillägg. Det var en förutsättning för mig
            att kunna gå vidare. Mina egna döttrar har inte den möjligheten.
          </note>
          <note>
            Den är borttagen. Är det utbildningsministerns tanke att unga
            människor inte skall kunna utbilda sig på grund av att de faktiskt
            har hunnit få barn?
          </note>
          <note type="speaker">
            Anf. 106 Utbildningsminister THOMAS ÖSTROS (s):
          </note>
          <note>
            Fru talman! Låt mig försäkra att jag tycker att det är oerhört
            viktigt att människor oavsett familjesituation har en reell möjlighet
            att utbilda sig om de känner att de har den lusten och den möjligheten
            att gå vidare. Det är klart att det har legat bakom många av de
            satsningar som vi har gjort under senare år på utbildningspolitiken
            - satsningen på vuxenutbildning med en bra försörjning i botten
            via det särskilda utbildningsbidraget som vi har talat om tidigare
            och utbyggnaden av högskolan över hela landet, så att det också
            är praktiskt möjligt att i närheten av den ort där man lever kunna
            genomföra en högre utbildning. Det är många saker som är viktiga
            för att få detta att fungera i praktiken.
          </note>
          <note>
            För ganska länge sedan togs det särskilda barntillägget bort
            ur studiestödssystemet. Det är inte aktuellt att återinföra den
            typen av stöd till barnfamiljer via just studiemedelssystemet.
            Barnfamiljsstödet är mycket bredare än så. Det handlar om barnbidragen,
            det handlar om att se till att vi har en förskola med rimliga
            avgifter, och det handlar om många andra åtgärder i samhället.
            Jag vill helst se att vi använder dessa instrument.
          </note>
          <note type="speaker">
            Anf. 107 YVONNE ANDERSSON (kd):
          </note>
          <note>
            Fru talman! Jag tackar för det svaret. Jag tycker ändå att våra
            idéer omkring utbildningspolitiken i dag är väldigt förmånliga
            och bra på många sätt. Men om människor på grund av sin livssituation
            inte i realiteten kan studera blir det ändå fel. Därför vill jag
            fråga:
          </note>
          <note>
            Kommer ni att se över hur unga människor uppfattar sina möjligheter
            att studera utifrån sin reella livssituation?
          </note>
          <note type="speaker">
            Anf. 108 Utbildningsminister THOMAS ÖSTROS (s):
          </note>
          <note>
            Fru talman! Jag uppskattar Yvonne Anderssons engagemang i frågan.
            Det är klart att det är en fråga som vi kommer att arbeta med
            under kommande år också. Hur ser vi till att bedriva en utbildningspolitik
            som gör det reellt möjligt för människor med vitt skilda livssituationer
            att faktiskt genomgå den utbildning som krävs för att klara sig
            på den nya arbetsmarknad som växer fram, vilket vi också har diskuterat
            här i dag?
          </note>
          <note>
            Jag tror inte att det särskilda barntillägget i studiestödet
            är en avgörande fråga i detta sammanhang.
          </note>
          <note>
            Det handlar om ett bredare perspektiv. Vi måste se till att det
            finns ett jämställdhetsperspektiv i utbildningspolitiken, att
            vi lockar båda könen att gå in på varandras områden när det gäller
            utbildningar och att vi ser till att vi har ett stöd till barnfamiljerna
            generellt sett i socialpolitiken som gör att detta är praktiskt
            möjligt.
          </note>
          <note>
            Kommunernas ansvar för hemlösa
          </note>
          <note type="speaker">
            Anf. 109 VIVIANN GERDIN (c):
          </note>
          <note>
            Fru talman! Jag vill ställa en fråga till socialminister Lars
            Engqvist.
          </note>
          <note>
            I en kommun har det gjorts så kraftiga nedskärningar även inom
            polisen att det har medfört problem att ta hand om personer med
            sociala problem under sena kvällar och nattetid.
          </note>
          <note>
            Under förra veckan lämnade två poliser i stället över två omhändertagna
            män till ett hotell. Den ene mannen var alkoholpåverkad, och den
            andre mannen var kriminell, och båda hade blivit hemlösa. Efter
            en förfrågan till kommunen klargjorde kommunen för polisen att
            den inte har möjligheter att ta hand om hemlösa under sena kvällar.
            Kommunen har alltså inte resurser att ta hand om oplanerade händelser.
            Till saken hör även att dessa personer uppträder mycket störande
            och att personalen på hotellen har protesterat mot detta.
          </note>
          <note>
            Med anledning av denna händelse, och eftersom man inte tänker
            vidta några åtgärder inom kommunen, vill jag fråga socialministern:
          </note>
          <note>
            Detta kan väl ändå inte vara förenligt med den socialtjänstlag
            som vi har?
          </note>
          <note type="speaker">
            Anf. 110 Socialminister LARS ENGQVIST (s):
          </note>
          <note>
            Fru talman! Eftersom vi är i slutet av timmen skall jag svara
            mycket kort. Nej, det kan inte vara meningen.
          </note>
          <note type="speaker">
            Anf. 111 VIVIANN GERDIN (c):
          </note>
          <note>
            Fru talman! Då vill jag ställa en följdfråga. Jag vill att man
            ser över det här och klargör ansvarstagandet. Vem är det som har
            det yttersta ansvaret, eftersom kommunen ändå inte har för avsikt
            att göra något?
          </note>
          <note type="speaker">
            Anf. 112 Socialminister LARS ENGQVIST (s):
          </note>
          <note>
            Fru talman! Det är kommunen som har ansvaret.
          </note>
          <note>
            Enligt socialtjänstlagen är det kommunen som skall ansvara för
            detta.
          </note>
          <note>
            Man kan möjligtvis hänvisa till bristande resurser i enskilda
            fall, och man kan misslyckas. Men ansvaret ligger hos kommunen.
            Det är viktigt att vi gemensamt hävdar detta.
          </note>
          <note>
            Det är kommunen som skall se till att sådana här situationer
            inte uppstår, och det är kommunen som skall se till att det fungerar
            så att människor inte råkar ut för den här typen av missöden.
          </note>
          <note type="speaker">
            Anf. 113 TREDJE VICE TALMANNEN:
          </note>
          <note>
            Tiden för frågestunden är nu förbrukad. Jag vill tacka regeringens
            statsråd för deras medverkan här i dag.
          </note>
          <note>
            8 § (forts. från 6 §) Internationellt bistånd (forts.
          </note>
          <note>
            UU2)
          </note>
          <note type="speaker">
            Anf. 114 MARIANNE ANDERSSON (c) replik:
          </note>
          <note>
            Tack fru talman! Jag skulle vilja ställa en fråga till
          </note>
          <note>
            Berndt Ekholm. Vi har ju haft ett replikskifte och diskussion
            om nivån på biståndsanslaget.
          </note>
          <note>
            När man lyssnar på diskussionen låter det som om det varit en
            ökning i budgeten i år. Vi som var överens med socialdemokraterna
            i våras om en nivå, noterar att det är en minskning trots att
            man gått ut med att man lägger på 100 miljoner. Det har med teknikaliteter
            att göra.
          </note>
          <note>
            Både Miljöpartiet och Vänsterpartiet har tydligen fått intrycket
            att man bidragit till öka biståndsnivån något från det som vi
            kom överens om i våras. I själva verket är det 102 miljoner mindre.
          </note>
          <note>
            Det är ganska smart av socialdemokraterna att i dessa båda partier
            lyckas ingjuta intrycket att man åstadkommit detta. Men så är
            det inte.
          </note>
          <note>
            Jag skulle vilja ha en kommentar till hur man kan hantera frågor
            så, att man säger att det är en ökning när det i själva verket
            är en minskning.
          </note>
          <note>
            Vi har faktiskt mer pengar i vår budget än vad alla de här tre
            partierna har.
          </note>
          <note>
            Vi hade också en diskussion om vår reservation om mer problemorienterat
            bistånd. Berndt Ekholm säger att han tror att det går att arbeta
            problemorienterat även med den konstruktion vi har i dag
          </note>
          <note>
            Jag skulle vilja att socialdemokraterna tittar litet på den lösning
            som vi har presenterat i vår reservation, där vi faktiskt drar
            ned 10 % på landramarna och för över det till motsvarande regionalt
            anslag, för att man skall kunna göra en kombination av landramar
            och mer problemorienterat bistånd. Man skulle kunna komma en bit
            på väg på det sättet. Skulle inte det kunna vara en tilltalande
            modell för socialdemokraterna?
          </note>
          <note type="speaker">
            Anf. 115 BERNDT EKHOLM (s) replik:
          </note>
          <note>
            Fru talman! När det gäller den sista frågan kan jag svara att
            det redan är så. Det finns särskilda anslag till miljö, demokrati,
            mänskliga rättigheter och en massa andra områden. De är införda
            sedan flera år tillbaka, både i form av regionala anslag och i
            form av särskilda anslag. Det är redan fullt möjligt att komplettera
            landramarna med den typen av insatser utan att man skall behöva
            dra nerdanslag på landramarna.
          </note>
          <note>
            När det gäller ökningen av biståndet avsatte vi redan i förra
            budgeten 0,7 % av bruttonationalinkomsten till biståndet. Det
            gäller biståndsramen, vill jag tillägga. Det räknas ju av en del
            åt olika håll sedan.
          </note>
          <note>
            Vi sade att vi bibehåller den ramen 1999, och vi ökar, om jag
            minns rätt, till 0,72 % år 2000 och till
          </note>
          <note>
            0,73 % år 2001.
          </note>
          <note>
            Det var en klart uttalad inriktning. Så skall det vara i budgeten.
            Vi har aldrig sagt att det är kronor och ören som är ramen för
            biståndet. Vi har varit överens om att det är procenttalet som
            skall gälla. Då kommer det att fluktuera i kronor och ören beroende
            på hur bra det går för Sverige. Går det riktigt bra ökar bruttonationalprodukten
            och vi får mer pengar till biståndet. Går det sämre blir det något
            mindre. Andelen -
          </note>
          <note>
            den moraliska kakan - blir lika stor beroende på vad vi sätter
            den till.
          </note>
          <note>
            Det som Marianne Andersson säger är något som jag inte känner
            igen. Jag har inte hört talas om att vi har bestämt på det sättet.
            Jag känner alltså inte igen mig i den beskrivningen över vad vi
            kommit överens om.
          </note>
          <note type="speaker">
            Anf. 116 MARIANNE ANDERSSON (c) replik:
          </note>
          <note>
            Fru talman! Jag känner självklart också till den modell som används.
            Men det känns litet märkligt när man påstår att man ökar biståndet
            när man i själva verket sänker det. För de fattiga människorna
            är det naturligtvis kronorna som räknas.
          </note>
          <note>
            Vi kan inte diskutera modellen, men att man säger att man ökar,
            måste man väl ändå påstå är litet knepigt.
          </note>
          <note>
            Jag fick inte svar på frågan om det problemorienterade biståndet.
            Vi vet också att det finns en del sådana anslag till olika områden.
            Men det är fråga om hur mycket. För att man skall kunna åstadkomma
            resultat för de stora miljöproblemen, såsom vattenproblem som
            t.ex. finns i Afrika, behövs det mer än de pengar som finns i
            de anslag som Berndt Ekholm redovisade. Därför vill vi ha det
            andra angreppssättet och anslå mer pengar till det som hjälper
            människor i de fattiga länderna. Det är det vi har landramar till.
          </note>
          <note>
            Jag vill också ställa en fråga angående Guinea-
          </note>
          <note>
            Bissau. Där har regeringen dragit ned biståndet till endast humanitärt
            bistånd. Det har hänt ganska mycket där sedan propositionen framlades
            och sedan vi skrev betänkandet. Jag skulle vilja fråga hur Berndt
          </note>
          <note>
            Ekholm och socialdemokraterna ser på att upprätthålla biståndet
            till Guinea-Bissau. Där finns det stora möjligheter till en fredlig
            utveckling. Det är viktigt att ta vara på allt det som Sverige
            tidigare har investerat, både i form av biståndsinsatser och i
            form av förtjänstfullt arbete som vi vet att ambassadtjänstemän
            där har utfört.
          </note>
          <note>
            Det vore synd att låta det förstöras och inte hjälpa till i det
            här kritiska läget. Hur ser Berndt Ekholm på den frågan?
          </note>
          <note type="speaker">
            Anf. 117 BERNDT EKHOLM (s) replik:
          </note>
          <note>
            Fru talman! Den sista frågan lämnar jag med varm hand till Carina
            Hägg. Eftersom jag redan har sagt att vi gjort den arbetsfördelningen,
            så får hon svara på den när hon kommer till talarstolen.
          </note>
          <note>
            Så till frågan om landramarna. Det finns pengar till miljösatsningar
            och vattensatsningar i landramarna. Det är fråga om synsätt huruvida
            regionala ramar eller särskilda program är en bättre metod än
            landramar. Vi har från vår sida valt en kombination och avstämt
            beloppen i denna kombination på det sätt som vi föreslår i budgeten.
            Det tycker vi är en rimlig avvägning.
          </note>
          <note>
            Det är inte så att det inte finns pengar inom landramarna till
            att göra de här miljösatsningarna, men jag kan ju inte förneka
            att ett problemorienterat synsätt också har sin plats, och när
            man jobbar med landramarna måste man naturligtvis också ha med
            sig det därför att exempelvis miljöfrågor går över gränserna.
          </note>
          <note>
            Då går vi över till frågan om ökning i budgeten.
          </note>
          <note>
            Ja, detta sammanhänger ju med det synsätt som vi har: Nu anslår
            vi en andel av bruttonationalinkomsten till bistånd, och nu har
            det i förhandlingar - om jag uppfattat det rätt - mellan regeringspartiet,
            Vänsterpartiet och Miljöpartiet resulterat i en förändring från
          </note>
          <note>
            0,70 till 0,705. Detta tycker vissa är lite, och Marianne Andersson
            angrep det ganska kraftigt i sitt huvudanförande och sade att
            Centern är beredda att lägga på 100 miljoner kronor själva. Det
            var ju det som, vad jag förstår, Miljöpartiet och Vänsterpartiet
            lade på budgeten. Marianne Andersson klagade också på att det
            tar 30 år att återgå osv. Men Centerpartiet jobbar ju på precis
            samma sätt som vi, så det är ju verkligen att kasta sten i glashus
            att uttala sig på det sätt som Marianne Andersson gör.
          </note>
          <note type="speaker">
            Anf. 118 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Berndt Ekholm tog i sitt anförande upp vikten av
            miljön och lite om att vår reservation egentligen var alldeles
            onödig därför att man vidtog alla de miljöåtgärder som krävdes
            i dag. Bl.a. gjordes det noggranna miljökonsekvensbeskrivningar
            vid alla projekt.
          </note>
          <note>
            Då skulle jag vilja fråga om ett alldeles konkret projekt, nämligen
            Bío-Bío-projektet i Chile, som är ett dammbygge i Bío-Bío-floden.
            Vi vet att dammbygget innebär att man förstör en av världens värdefullaste
            flodbiotoper för all framtid och att man dessutom förorsakar ursprungsbefolkningen
            som bor i och har levt i det här området i alla tider en omöjlighet
            att leva kvar där och en omöjlighet att idka sin kultur och sitt
            sätt att leva. Jag skulle bara vilja veta hur en miljökonsekvensanalys
            i det här fallet kunde ge till resultat att man ändå gick in för
            att satsa på det här bygget.
          </note>
          <note type="speaker">
            Anf. 119 BERNDT EKHOLM (s) replik:
          </note>
          <note>
            Fru talman! Det är alltså så här att man numera genomför miljökonsekvensbeskrivningar
            om det är uppenbart att miljön spelar någon roll i ett projekt,
            och det är precis samma tillvägagångssätt som vi har i övrigt
            när det gäller miljökonsekvensbeskrivningar här hemma i Sverige.
          </note>
          <note>
            Det här Bío-Bío-projektet är jag inte så insatt i.
          </note>
          <note>
            Jag vet vad det gäller - jag har snubblat över det eller kommit
            i kontakt med det. Om jag minns rätt har det tillkommit innan
            miljömålet kom till i biståndet. Det är möjligt att man inte har
            gjort någon miljökonsekvensbeskrivning av det projektet på det
            sätt som vi nu vill se. Det känner jag inte till. Skulle man ha
            gjort det på det sätt som är tänkt i det här projektet och kommit
            fram till att projektet tål det här har jag ingen kommentar till
            det av det enkla skälet att jag känner till projektet för lite.
          </note>
          <note type="speaker">
            Anf. 120 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Projektet är ju lite aktuellt eftersom aktionsgruppen
            i ursprungsbefolkningen fick det alternativa nobelpriset i går,
            och därför har det ju varit en viss uppmärksamhet kring själva
            projektet just nu här hemma. Men det är naturligtvis så att det
            här har pågått ett tag. Såvitt jag minns har det tillkommit efter
            1988, när beslutet fattades om miljökonsekvensbeskrivningar.
          </note>
          <note>
            Just ett dammbygge är ju väldigt konkret när det gäller miljöpåverkan.
            Vi vet ju alla att det påverkar miljön, så om något projekt borde
            miljökonsekvensbeskrivas är det just ett dammbygge. Det är ju
            tragiskt om det inte har fått någon effekt om man nu har gjort
            en miljökonsekvensanalys. Man måste ju dra ut konsekvenserna av
            en miljöanalys och sedan bestämma sig för om det verkligen är
            så här man skall göra.
          </note>
          <note>
            Som jag ser det är det här ett vansinnesprojekt ur flera synvinklar,
            både när det gäller ursprungsbefolkningens möjligheter att få
            leva i området och ur miljösynpunkt.
          </note>
          <note>
            En annan fråga som jag också tänkte ta upp handlar om miljön
            och Murmansk. I betänkandet har vi tagit upp en del kring satsningarna
            på kärnkraften i öst och åtgärder för miljön där. Men Murmanskområdet
            och den förskräckliga situation som råder där, med avfall i containrar
            som håller på att rosta sönder och där det alltså finns akuta
            behov av åtgärder, tycker jag att det i utskottets betänkande
            är ganska lite skrivet om. Det borde vara så att vi från svenskt
            håll gick in och var väldigt aktiva eftersom vi vet att det här
            kommer att drabba vår miljö. Jag skulle vilja veta vad regeringen
            ämnar göra.
          </note>
          <note type="speaker">
            Anf. 121 BERNDT EKHOLM (s) replik:
          </note>
          <note>
            Fru talman! Ja, jag får säga som jag sade alldeles nyss; jag
            får vända mig till min ärade kollega Urban
          </note>
          <note>
            Ahlin, som jag hoppas sitter och tittar på mig i TV-
          </note>
          <note>
            burken, och vädja till honom att han tar chansen att svara på
            den fråga som kom fram nu. Han har nämligen lovat att ta hand
            om Östeuropastödet, så jag skall inte ta ordet från honom.
          </note>
          <note>
            Men jag vill gå tillbaka till frågan om Bío-Bío. Nu nämnde Marianne
            Samuelsson 1988. Ja, det kan nog stämma att vi införde miljökonsekvensbeskrivningar
            i
          </note>
          <note>
            Sverige då, men det gjorde vi inte när det gällde biståndet,
            och det vågar jag vara tvärsäker på, därför att det kommer från
            Riokonferensen som hölls 1992, och sedan följde vi upp den och
            introducerade miljömålet i biståndet. Jag är lite osäker, men
            jag tror att det kom in såpass sent som 1996, möjligen något år
            tidigare.
          </note>
          <note>
            Det kan alltså vara så att det här projektet har börjat rulla
            tidigare i sin planeringsfas och därmed inte har gått igenom den
            här processen med en miljökonsekvensbeskrivning, på samma sätt
            som vi har vissa problem i Sverige för en del projekt - kanske
            inte nu längre, men det var så tidigare. Det kan vara förklaringen
            till eventuella brister i det här projektet. Men i övrigt vill
            jag inte kommentera ett projekt som jag inte är tillräckligt insatt
            i. Det vore fel att göra det tycker jag.
          </note>
          <note type="speaker">
            Anf. 122 LISELOTTE WÅGÖ (m):
          </note>
          <note>
            Fru talman! Tillåt mig att göra en liten reflexion innan jag
            går in på mitt egentliga anförande.
          </note>
          <note>
            Den 10 december förra året, på 49-årsdagen av den allmänna förklaringen
            av de mänskliga rättigheterna, valde vi här i kammaren att ha
            en annan struktur på den här debatten. Man hade en s.k. MR-runda.
          </note>
          <note>
            På 50-årsdagen, alltså ett år senare, har man valt en annan uppläggning,
            vilket jag beklagar. Jag tycker också att debatten hitintills,
            både till struktur och innehåll och inte minst med tanke på tidsaspekten,
            också visar att vi kanske skall tänka på detta till nästa år när
            vi skall ha en liknande debatt.
          </note>
          <note>
            Nu förhåller det sig som det gör, och jag tänker ändå inte avstå
            från att hålla ett anförande om de mänskliga rättigheterna.
          </note>
          <note>
            När FN:s generalförsamling 1948 ställde sig bakom den allmänna
            förklaringen av de mänskliga rättigheterna skedde det efter ett
            mycket idogt arbete av ett antal mycket dugliga personer som kom
            från olika delar av världen. Arbetet i kommissionen leddes av
          </note>
          <note>
            Eleanor Roosevelt. Hon hade en vision. Hon ville se ett magna
            charta för alla människor i världen. Och det var nog inte så märkligt
            med det synsättet. Vi måste ha i åtanke i vilken tidsanda detta
            skedde. Vi hade lämnat en av världshistoriens mest skändliga tider
            bakom oss.
          </note>
          <note>
            Begreppet "mänskliga rättigheter" finns före
          </note>
          <note>
            1948. I FN:s stadgar nämns mänskliga rättigheter inte mindre
            än sju gånger. Franska revolutionen 1789 och dess Declaration
            des droites de l'homme, en mänskligrättighetsförklaring, var kanske
            en förebild för en person som ingick i den här kommissionen, nämligen
          </note>
          <note>
            René Cassin, som sedermera blev mottagare av Nobels fredspris.
          </note>
          <note>
            René Cassin är en intressant person att nämna en sådan här dag
            eftersom han hade ett avgörande inflytande över att artikel 22
            kom till stånd, en artikel som talar om de sociala rättigheterna.
            Den franska deklarationen går i sin tur tillbaka på de amerikanska
            frihetsförklaringarna. Det var kanske inte så märkligt, fru talman,
            med Eleanor Roosevelts vision om ett magna charta för alla människor
            människor i världen.
          </note>
          <note>
            Efter 1948 dröjde det nästan 20 år innan förklaringen kunde utvecklas
            till konventionen om medborgerliga och politiska rättigheter samt
            konventionen om sociala, ekonomiska och kulturella rättigheter.
          </note>
          <note>
            Därefter dröjde det sju år innan Sveriges riksdag fattade beslut
            om inkorporering av konventionen genom lag vilken trädde i kraft
            den 1 januari 1995.
          </note>
          <note>
            Det var ett trendbrott. För första gången blev en människorättskonvention
            införd i sin helhet i den svenska rättsordningen.
          </note>
          <note>
            Fru talman! I dag är det också ett trendbrott. Utskottet har
            biträtt vårt yrkande att en utförlig rapport om samarbetsländers
            respekt för mänskliga rättigheter och demokrati skall utarbetas.
            Det är mycket glädjande. Vi har i flera år begärt det. Nu har
            utskottet ställt sig bakom detta i form av ett tillkännagivande
            för regeringen. Jag tycker att det var hög tid.
          </note>
          <note>
            Visserligen har utskottet tidigare uttalat sig positivt till
            detta förslag. Senast i utrikesutskottets betänkande 1996/97:UU12
            förutsattes det att en samlad bild av läget beträffande respekten
            för mänskliga rättigheter och demokrati i samarbetsländerna skulle
            komma att ges, lämpligen, som det då uttrycktes, som en bilaga
            till budgetförslaget.
          </note>
          <note>
            Regeringen har tyvärr visat ett påtagligt ointresse att ge riksdagen
            en utförlig redovisning av läget för
          </note>
          <note>
            MR i Sveriges samarbetsländer. Den redovisning som hitintills
            skett i riksdagen har inte hållit måttet. Snarare har den försämrats
            i jämförelse med redovisningen för ett par år sedan.
          </note>
          <note>
            Fru talman! I de länder som mottar ett betydande svenskt bistånd
            har Sverige ett särskilt ansvar för att respekten för mänskliga
            rättigheter stärks och för att regler och principer efterlevs.
            Detta är vår uppfattning, och den har vi också tidigare påtalat.
            Sveriges agerande har varit för svagt.
          </note>
          <note>
            Jag vill inte påstå att det har varit en regel att bistånd har
            betalats ut utan några direkta krav på att utvecklingen skall
            gå i rätt riktning mot demokrati och ökad respekt för mänskliga
            rättigheter. Men det har hänt, och det händer dessvärre fortfarande.
          </note>
          <note>
            Vi måste därför nu på ett mycket aktivare och tydligare sätt
            ställa krav och driva på. Bara den vetskapen att den svenska riksdagen
            årligen inför beslut om biståndssatsningar följer och värderar
            utvecklingen av mänskliga rättigheter och demokrati skulle vara
            en viktig signal till samarbetsländerna.
          </note>
          <note>
            När Världsbankens forskningschef David Dollar besökte utskottet
            och redovisade sina synpunkter från ett forskningsprojekt om bistånd
            framkom det med all önskvärd tydlighet att bistånd som riktar
            sig till länder som kränker mänskliga rättigheter snarare stjälper
            än hjälper medborgare. Den nu begärda rapporten kommer att utgöra
            ett viktigt underlag för en utförlig debatt inför beslut om framtida
            svenska biståndsinsatser.
          </note>
          <note>
            Det är också vår uppfattning att Sverige inte skall betala ut
            bistånd till statsmakter som grovt och systematiskt kränker mänskliga
            rättigheter och som utövar förtryck mot sina medborgare. Allvarlig
            korruption skall också utesluta bistånd. Att från svensk sida
            ge bistånd till statsmakten i sådana länder även när det gäller
            demokrati- och MR-bistånd bör endast tillåtas ske i mycket speciella
            undantagsfall när alla andra möjligheter uttömts.
          </note>
          <note>
            Fria och frivilliga organisationer gör och kan göra goda insatser.
            Sådant bistånd har genom personligt, engagemang, egna arbetsinsatser
            och lokal erfarenhet ett betydligt större värde än den nominella
            ekonomiska volymen. Via dessa organisationer når svenska insatser
            direkt ut till den behövande befolkningen utan omvägar via statsapparaten.
          </note>
          <note>
            Fru talman! Att utveckla internationella normer är komplicerade
            och tidskrävande processer. Inte förrän
          </note>
          <note>
            1989 antogs konventionen om barnets rättigheter.
          </note>
          <note>
            Sverige ratificerade konventionen 1990. Barnkonventionen är en
            internationell förpliktelse som Sverige har åtagit sig gentemot
            andra stater som också har anslutit sig till konventionen.
          </note>
          <note>
            Barns och ungdomars situation runtom i världen är i många fall
            mycket svår. De sociala skyddsnäten har trasats sönder på grund
            av konflikter. Social lagstiftning till skydd och hjälp saknas.
            Senast i denna vecka har vi återigen fått rapporter om hur barns
            och ungdomars villkor ser ut.
          </note>
          <note>
            Barn dör, barn svälter, andelen gatubarn ökar, antalet barn som
            inte får sin utbildning tillgodosedd ökar, våld och övergrepp
            på barn ökar och antalet barn på institutioner ökar. Listan kan
            göras lång. Det mesta har sin grund i djup fattigdom men också
            i länders förhållningssätt till barns mänskliga rättigheter. Kränkning
            av barns rättigheter sker även i de länder som ratificerat konventionen.
          </note>
          <note>
            Detta är en mycket farligt utveckling. För att säkra den demokratiska
            utvecklingen, för att säkra mänskliga rättigheter respekteras
            av nästa generation runtom i världen är det av stor vikt att vi
            från svensk sida på olika sätt bistår dessa barn och ungdomar.
            För det behövs ett batteri av åtgärder. Därtill kommer att vi
            behöver utarbeta metoder för att arbetet för ekonomiska och sociala
            rättigheter blir effektivt.
          </note>
          <note>
            Fru talman! FN:s barnkonvention innehåller en särskild sorts
            rättigheter som kan sägas vara en utveckling de traditionella
            mänskliga rättigheterna.
          </note>
          <note>
            Konventionens olika rättigheter är lika viktiga, och den skall
            också ses som en helhet. Rättigheterna är emellertid lite olika
            till sin natur.
          </note>
          <note>
            De medborgerliga och politiska rättigheterna är absoluta till
            sin karaktär och måste respekteras av alla stater oavsett utvecklingsnivå.
            De ekonomiska, sociala och kulturella rättigheterna är mer av
            målsättningskaraktär. Hur de förverkligas är beroende av ett lands
            resurser.
          </note>
          <note>
            Fru talman! Låt oss tänka på det när vi i nästa budgetprocess
            med hjälp av en utförlig och genomarbetat rapport från regeringen
            om samarbetsländernas respekt för mänskliga rättigheter och demokratisering
            skall inrikta vårt bistånd. Jag har inga ytterligare yrkanden
            vad avser våra reservationer, men jag står självfallet bakom samtliga
            våra reservationer.
          </note>
          <note type="speaker">
            Anf. 123 BERNDT EKHOLM (s) replik:
          </note>
          <note>
            Fru talman! Det var ett värdefullt anförande som
          </note>
          <note>
            Liselotte Wågö höll. Det bra att vi fokuserar MR-
          </note>
          <note>
            frågorna. Jag kan hålla med Liselotte Wågö i hennes reflexion
            att det inte hade varit så dumt om vi ordnat en MR-debatt en dag
            som denna. Men dessa frågor har varit så centrala och så ofta
            varit uppe i utrikesutskottet att vi inte kunde hålla oss.
          </note>
          <note>
            Om jag minns rätt höll vi den debatten förra året.
          </note>
          <note>
            Det råkade då bli 49 år efter i stället för 50 år efter det att
            rättigheterna deklarerades. Det kanske inte hade skadat om vi
            haft en liten omgång om det i dag också.
          </note>
          <note>
            Man kan vara vis i efterhand, men nu är det som det är med det.
          </note>
          <note>
            Det innebär inte på något sätt att vi inte tycker att dessa frågor
            är viktiga. Det tycker vi alla i utskottet.
          </note>
          <note>
            Jag är helt övertygad om det. Men jag gillar inte fullt ut all
            den kritik som regeringen får utstå för MR-
          </note>
          <note>
            skrivelsen mot bakgrund av att det som den borgerliga regeringen
            presterade inte var så väldigt mycket det heller.
          </note>
          <note>
            Det är möjligt att den kritik som nu kommer från
          </note>
          <note>
            Moderaterna också riktar sig mot den egna regeringen, fastän
            man inte säger det i klartext. Det man presterade var inte någon
            särskild MR-redovisning.
          </note>
          <note>
            Det var ett inslag i en biståndsredovisning som innehöll MR-avsnitt.
            Om vi jämför det med hur det har varit därefter är skillnaden
            inte stor. Det fanns lite mer rubriker i den borgerliga redovisningen
            än vad det har funnits i den socialdemokratiska redovisningen.
            Det är i stort sett skillnaden.
          </note>
          <note>
            Till det kan vi lägga att socialdemokraterna faktiskt har levererat
            en skrivelse om demokrati och mänskliga rättigheter. Jag tycker
            nog att vi har ansträngt oss lika mycket som den borgerliga regeringen
            har gjort. Till det kan vi också lägga det jag tidigare sade om
            den gula bok som vi i utrikesutskottet har tillgång till.
          </note>
          <note>
            Det är mycket möjligt att MR-bistånd till diktaturer skulle kunna
            stjälpa mer än hjälpa. Men vi har också exempel där vi inte har
            många alternativ. Det gäller t.ex. Kina. Jag är av den bestämda
            uppfattningen att det Raoul Wallenberg-institutet har gjort där
            har varit positivt för att stötta MR-frågorna.
          </note>
          <note type="speaker">
            Anf. 124 LISELOTTE WÅGÖ (m) replik:
          </note>
          <note>
            Fru talman! Det finns ingenting som är så bra att det inte kan
            bli bättre. Jag tror att det är viktigt att det är ett enigt utskott
            som står bakom det här tillkännagivandet om att vi vill ha en
            utförlig rapport så att vi blir säkrare när vi skall rikta vårt
            bistånd. Jag tror att det är oerhört viktigt. Jag tror att den
            debatten kanske är viktigare än den debatt som varit hittills
            om storleken på biståndet och vem som skall överträffa vem.
          </note>
          <note>
            Jag är ju ny i utskottet, som Berndt Ekholm vet, och har kanske
            inte hela historieskrivningen klar för mig. Jag skall inte stå
            här och förhäva mig och påstå att den rapport som lämnades under
            den borgerliga tiden skulle vara den allra bästa. Jag tror att
            det vore bra om vi kunde enas om att det är viktigt att vi får
            tillgång till det här dokumentet. Jag kommer att noga bevaka att
            den här beställningen som utskottet har lagt till regeringen kommer
            i god tid före nästa års budgetprocess.
          </note>
          <note type="speaker">
            Anf. 125 BERNDT EKHOLM (s) replik:
          </note>
          <note>
            Fru talman! Visst är vi eniga. Det är ett enigt utskott som just
            denna dag, 50 år efter tillkomsten av de här deklarationerna,
            ger ett tillkännagivande till regeringen att vi vill se en ännu
            tydligare redovisning.
          </note>
          <note>
            Den redovisningen kommer naturligtvis att basera sig på, om jag
            minns rätt, tre olika motionskrav som vi hänvisar till i vår hemställanspunkt.
            Det som står i motionerna om detta blir basen för vad regeringen
            skall åstadkomma. Vi får hoppas att vi blir nöjda när vi får se
            den redovisningen sedan.
          </note>
          <note type="speaker">
            Anf. 126 LISELOTTE WÅGÖ (m) replik:
          </note>
          <note>
            Fru talman! Jag har bara en liten kort kommentar beträffande
            våra insatser i Kina och Raoul Wallenberg-institutet. Det är ju
            de facto så att Raoul Wallenberg-institutet är en enskild organisation.
          </note>
          <note type="speaker">
            Anf. 127 MURAD ARTIN (v):
          </note>
          <note>
            Fru talman! Många ledamöter har i dag pratat om att det är 50
            år sedan FN:s allmänna förklaring om de mänskliga rättigheterna
            antogs. Detta jubileum har uppmärksammats över hela världen, och
            inte minst här i kammaren av talmannen Birgitta Dahl.
          </note>
          <note>
            Sedan FN:s generalförsamling 1948 antog förklaringen har denna
            varit hörnstenen i arbetet för de mänskliga rättigheterna och
            lett till utarbetandet av många internationella och regionala
            konventioner och fördrag som har ratificerats av en stor del av
            FN:s medlemsländer, som många också har påpekat här.
          </note>
          <note>
            Trots detta är brotten mot de mänskliga rättigheterna vitt utbredda.
            Många länders regeringar uppvisar dubbla ansikten i sin attityd
            till mänskliga rättigheter. Jag vill instämma i Lars Ohlys anförande,
            där han tog upp de länder som dagligen begår brott mot de mänskliga
            rättigheterna.
          </note>
          <note>
            Jag vill också nämna ett land. I går satt vi och följde situationen
            för författaren Mohammad Moukthari. Det var jag, Lars Ohly och
            Eva Zetterberg. I går eftermiddag visste vi att han satt inspärrad.
            Några timmar senare fick vi beskedet att han hade blivit torterad
            och avrättad. Detta är skrämmande. Nu har över 500 författare
            gått under jorden i Iran.
          </note>
          <note>
            Fru talman! De globala skillnaderna i människors levnadsvillkor
            ökar. Fattigdomen i världen har totalt sett minskat, men den ökar
            drastiskt i vissa delar av världen, t.ex. i många länder söder
            om Sahara.
          </note>
          <note>
            Skillnaderna i konsumtionen är enorma. Enligt
          </note>
          <note>
            UNDP står den rikaste femtedelen av världens befolkning för 86
            % av världens konsumtion.
          </note>
          <note>
            Den rikaste femtedelen av världens befolkning konsumerar 45 %
            av allt kött och all fisk medan den fattigaste femtedelen endast
            förbrukar 5 %.
          </note>
          <note>
            Den rikaste femtedelen av världens befolkningen förbrukar 58
            % av all energi medan den fattigaste femtedelen förbrukar mindre
            än 4 %.
          </note>
          <note>
            Den rikaste femtedelen av världens befolkningen äger 87 % av
            världens fordonspark medan den fattigaste femtedelen äger mindre
            än 1 %.
          </note>
          <note>
            Kampen mot fattigdomen är den mest övergripande och viktigaste
            frågan inom biståndspolitiken. En översyn av biståndsmålen bör
            ske för att få en väl sammanhållen politik. Nu har regeringen
            aviserat en översyn av de biståndspolitiska målen. Regeringen
            kommer att bjuda in alla riksdagspartier till detta arbete. Vi
            i vårt parti välkomnar detta med stor glädje. Jag vill hålla med
            Karl-Göran Biörsmark om att vi har haft den debatten i utskottet
            också.
          </note>
          <note>
            Jag tycker att det är mycket viktigt att man tar upp detta. Vi
            har också en motion om detta. Det togs upp i en interpellation
            av ordföranden. Jag tycker att det är bra att biståndsministern
            har aviserat den här översynen. Precis som Karl-Göran Biörsmark
            är jag mycket tacksam för detta.
          </note>
          <note>
            Fru talman! Sverige är motståndare till kärnvapenrustningar.
            Sverige är motståndare till produktion av olika typer av massförstörelsevapen.
            Vänsterpartiet är anhängare av den kamp som förs mot dessa och
            andra vapentyper.
          </note>
          <note>
            Ett sätt att hantera förhållandet till länder som producerar
            kärnvapen och andra massförstörelsevapen är att tillgripa sanktioner
            för att få slut på vapenproduktionen. Historiska erfarenheter
            visar att sanktioner, och framför allt ekonomiska sådana, kan
            vara ett tveeggat vapen. I några fall har de haft effekt, och
            i andra fall har sanktionerna varit tveeggade.
          </note>
          <note>
            I fallet Sydafrika var sanktionerna ett effektivt vapen. Där
            hade man stöd av sydafrikanska folkrörelser som ANC, fackföreningsrörelsen
            och flera andra djupt förankrade folkliga organisationer.
          </note>
          <note>
            I några fall har sanktionerna varit riktade mot biståndet. Ett
            sådant fall har varit Indien efter kärnsprängningarna i våras.
            Regeringens allmänna reaktion på dessa var att dra in biståndet
            till Indien utan att först kontrollera vilken effekt det skulle
            få. Vi har tagit upp frågan i utrikesutskottet några gånger och
            diskuterat Sidas projekt i Rajasthan i Indien. Det blev en ganska
            segdragen historia.
          </note>
          <note>
            Detta projekt gick ut på att bibringa unga pojkar och framför
            allt flickor elementära kunskaper i att läsa och skriva.
          </note>
          <note>
            Projektet har, som sagt, varit osedvanligt framgångsrikt också
            för Sida. Det ekonomiska biståndet gick visserligen via regeringen
            i Rajasthan. Men den lokala regeringen var i stort sett endast
            en förmedlare av biståndsmedel.
          </note>
          <note>
            Trots att projektet inte innebar stöd till den indiska staten
            tvekade den svenska regeringen länge innan det blev klart att
            man skulle fortsätta med biståndet till Rajasthanprojektet. Det
            tog flera månader, närmare bestämt ett halvt år, innan det blev
            klart att biståndet till Rajasthanprojektet skulle fortsätta.
            Då blir min fråga: Varför så lång tid? Varför denna oklarhet?
          </note>
          <note>
            De som arbetade lokalt med projektet i Indien fick inte ut sina
            löner men fortsatte att arbeta ändå. Detta är inte vad jag kallar
            effektivitet i bistånd. Inte heller är det en välriktad sanktionspolitik.
          </note>
          <note>
            När det gäller sanktioner och deras tillämpning har jag ett annat
            exempel på hur sanktioner slår fel.
          </note>
          <note>
            Det är inte de makthavande, som driver politiken, som upprustar
            och tillverkar massförstörelsevapen, som drabbas. Det är befolkningen,
            de av regimen förtryckta, som utsätts för ett förstärkt lidande
            utöver de lidanden de utsätts för genom regimens brott.
          </note>
          <note>
            Fru talman! Det svenska biståndet är tänkt att vara kopplat till
            arbetet för mänskliga rättigheter. Det är uppenbart att förverkligandet
            av dessa rättigheter intimt hör samman med kampen för jämlika
            sociala förhållanden, ett jämlikt fördelat ekonomiskt välstånd
            och nationella och kulturella rättigheter. Vi vet att allt detta
            har uppnåtts i få länder. Likafullt måste vi understödja kampen
            för dessa olika sidor av samhällsutvecklingen för att uppnå något
            resultat när det gäller mänskliga rättigheter.
          </note>
          <note>
            I ett fall, när det gäller Turkiet, har representanter för Human
            Rights Foundation i Turkiet vid flera tillfällen pekat på hur
            ofta tortyr tillämpas i Turkiet.
          </note>
          <note>
            Man har bl.a. förklarat att tortyr är en av de vanligast förekommande
            folksjukdomarna i Turkiet. Alla är på ett eller annat sätt rädda
            för myndigheter och poliser.
          </note>
          <note>
            Utskottets svar är vi nöjda med. Jag vill dock gärna fråga om
            Sida. Man skulle jobba med det här och komma med ett svar till
            oss i slutet av 1998. Vi får hoppas att vi får ett svar på hur
            biståndet används och vilka riktlinjer som man skall ha just när
            det gäller biståndet till Turkiet.
          </note>
          <note>
            Till sist vill jag bara säga en viktig sak när det gäller Västsahara.
            Vi vill att den svenska regeringen skall vara aktiv i den frågan
            och att stödet till Polisario skall fortsätta.
          </note>
          <note>
            Fru talman! Med de orden vill jag yrka bifall till reservation
            nr 5 och reservation nr 20.
          </note>
          <note type="speaker">
            Anf. 128 JAN ERIK ÅGREN (kd):
          </note>
          <note>
            Fru talman! Det har fallit på min lott att i den här debatten
            lyfta fram den syn vi kristdemokrater har på behovet av skuldavskrivning
            och frågan om varför vi har ökat det belopp vi menar att Sverige
            måste avsätta för skuldavskrivning till en nivå som är avsevärt
            högre än vad regeringen har valt att göra.
          </note>
          <note>
            I vårt förslag satsar vi 1 000 miljoner till ekonomiska reformer
            och skuldavskrivning. Det är 530
          </note>
          <note>
            miljoner mer än regeringen, som föreslår en i det här sammanhanget
            blygsam höjning med 60 miljoner, till totalt 470 miljoner
          </note>
          <note>
            Detta gör man trots att man i budgetpropositionen säger att Sverige
            aktivt kommer att verka för en hållbar lösning på de fattigaste
            ländernas skuldproblem, inklusive ett beslut eller en plan år
            2000 som erbjuder tillräcklig skuldreduktion för varje land.
          </note>
          <note>
            Det låter rätt bra, fru talman, men det måste ju också innebära
            att man är beredd att ta fram pengar till detta. I den mycket
            blygsamma ökning av utvecklingssamarbetet som man från regeringens
            sida beskriver fram till år 2001 finns inte något större ekonomiskt
            utrymme för att man skall kunna leva upp till en sådan målsättning.
            Jag får det i alla fall inte att gå ihop.
          </note>
          <note>
            Vi kristdemokrater menar att det är angeläget att vi från svensk
            sida visar att vi inte bara i ord utan även i handling är beredda
            att stödja kampanjen Jubel 2000 för en radikal skuldavskrivning
            av de fattigaste ländernas skulder.
          </note>
          <note>
            Kyrkor och samfund, olika fackföreningsrörelser m.fl. och oerhört
            många aktiva enskilda, i vårt land och i andra länder, måste få
            känna stöd från oss politiker i denna fråga. Jag kan konstatera
            att vi kristdemokrater ligger i täten av de politiska partierna
            när det gäller skuldavskrivningsfrågan och Jubel 2000.
          </note>
          <note>
            En annan av de många viktiga frågor som vi skall fatta beslut
            om i dag rör stödet till de enskilda organisationerna. De utgör
            en ytterst viktig del av det bilaterala biståndet. Deras arbete
            på lokal nivå ger dem en unik position som måste tas till vara
            i biståndsarbetet.
          </note>
          <note>
            Deras kunskaper, erfarenheter och kompetens kan med fördel användas
            i planeringen och genomförandet av nationella såväl som internationella
            biståndsinsatser.
          </note>
          <note>
            Det är också väl känt att biståndsinsatser på lokal nivå ofta
            kan vara betydligt effektivare än de som görs på riksnivå, framför
            allt beroende på att förutsättningarna för projekt och insatser
            är tydligare på lokal nivå.
          </note>
          <note>
            När det gäller stödet till enskilda organisationer har vi kristdemokrater
            jämfört med regeringen föreslagit en ökning med 150 miljoner,
            till sammanlagt
          </note>
          <note>
            1 000 miljoner. Regeringen höjer visserligen stödet till de enskilda
            organisationerna med 20 miljoner, men samtidigt sänks Sidas anslag
            till Svenska Missionsrådet. En organisation som servar flera kyrkor
            och samfund förlorar alltså lika mycket som de enskilda organisationerna
            som helhet vinner. Det vittnar inte om något större förtroende
            för enskilda organisationer.
          </note>
          <note>
            Vi kristdemokraterna menar att dessa organisationers folkliga
            förankring och effektivitet är av stor betydelse. För att möjliggöra
            en återgång till en högre biståndsnivå - att alltså komma upp
            till enprocentsnivån igen - är det viktigt att tilltron till att
            biståndet används effektivt har ett brett folkligt stöd. Utan
            engagerade människor, eldsjälar som bärs av ett engagemang som
            också andra påverkas och berörs av, kommer vi inte framöver att
            kunna ha ett bistånd från
          </note>
          <note>
            Sverige som vi kan vara stolta över.
          </note>
          <note>
            Det ansvar vi här har inför alla berörda kräver en snar återgång
            till enprocentsmålet. Vi kristdemokrater har visat att vi är beredda
            att göra det även när det gäller ökade anslag till biståndet.
            Det går inte att bara säga i ord att man vill att vi skall återgå
            till enprocentsmålet. Det gäller också att visa att man är beredd
            att prioritera för att få fram pengarna. Vi från Kristdemokraterna
            föreslår 1,7 miljarder mer än regeringen för 1999, 2,4 miljarder
            mer för år 2000 och sedan ytterligare 2,6 miljarder för år 2001.
          </note>
          <note>
            Fru talman! Avslutningsvis vill jag säga att jag naturligtvis
            står bakom samtliga reservationer som vi har lagt fram, men jag
            nöjer mig med att instämma i
          </note>
          <note>
            Ingrid Näslunds yrkande om bifall till reservationerna
          </note>
          <note>
            6, 23 och 27.
          </note>
          <note type="speaker">
            Anf. 129 BERNDT EKHOLM (s) replik:
          </note>
          <note>
            Fru talman! Jag skall bara göra en kort kommentar till det som
            sades om enskilda organisationer. Jag vill för att det inte skall
            råda något missförstånd säga att vi har ökat anslaget. Att sedan
            Sida gör omfördelningar bland de anslag som Sida redan har kan
            vi inte lägga oss i. Det vore inte rimligt att vi här i riksdagen
            lade oss i varje organisations anslag. Vi har inte kompetens för
            det, utan det får Sida bedöma.
          </note>
          <note>
            Jag känner inte till den sänkning som Svenska
          </note>
          <note>
            Missionsrådet har fått från Sida och vad den beror på, men vi
            ökar alltså vårt anslag med 20 miljoner till
          </note>
          <note>
            850 miljoner. Man kan naturligtvis diskutera om det skall ökas
            ännu mer, som Kristdemokraterna och några andra partier vill,
            men som jag sade tidigare är
          </note>
          <note>
            850 miljoner en ganska vettig summa. Man skall också kunna ha
            kontroll över alla de pengar som skall gå ut. Man skall komma
            ihåg att detta inte är det enda anslaget. Jag repeterar att man
            också kan få pengar från demokratianslaget och från katastrofanslaget.
          </note>
          <note>
            Jag tycker alltså att även vi från regeringsidan visar en uppskattning
            av de enskilda organisationerna.
          </note>
          <note type="speaker">
            Anf. 130 JAN ERIK ÅGREN (kd) replik:
          </note>
          <note>
            Fru talman! 20 miljoner är visserligen en ökning, men en ganska
            blygsam ökning för den som anser att det som de enskilda organisationerna
            står för i biståndsarbetet är viktigt. Detsamma gäller för den
            som anser att det är viktigt med en folklig förankring, den opinion
            som vi politiker är beroende av för att kunna fatta beslut om
            ett bistånd som inom en snar framtid återgår till det enprocentsmål
            som vi har talat om i kammaren i dag. Vi kristdemokrater har väldigt
            tydligt visat att vi är beredda att nå upp till det målet betydligt
            snarare än regeringen.
          </note>
          <note type="speaker">
            Anf. 131 BERNDT EKHOLM (s) replik:
          </note>
          <note>
            Fru talman! Jag tycker trots allt att 850 miljoner är väldigt
            mycket pengar i relation till den summa som
          </note>
          <note>
            Sida totalt har att fördela. Man kan alltid fråga sig när vi
            har en optimal fördelning av de biståndspengar som går till enskilda
            organisationer. Det måste någonstans finnas ett tak där vi tappar
            kontrollen över att pengarna används effektivt. Jag talar här
            om relationen till enskilda organisationer. Samma sak kan naturligtvis
            gälla andra anslagsposter.
          </note>
          <note>
            Jag vill hävda att vi är där någonstans. Jag säger inte att 850
            miljoner är den alldeles optimala summan men att det är ett rejält
            tilltaget anslag, för vilket de enskilda organisationerna kan
            göra väldigt mycket.
          </note>
          <note type="speaker">
            Anf. 132 JAN ERIK ÅGREN (kd) replik:
          </note>
          <note>
            Fru talman! Vi är överens om att det är viktigt att biståndspengarna
            satsas där de används effektivt. Det är just därför att vi menar
            att enskilda organisationer använder pengarna effektivt som vi
            menar att det är befogat med en höjning. Vi vet att enskilda har
            ett stort förtroende för hur man här använder pengarna så att
            de verkligen ger ett maximalt resultat. Det är därför som vi har
            velat göra den här höjningen.
          </note>
          <note>
            Det är ändå anmärkningsvärt att Sida drar ned på det som Svenska
            Missionsrådet får, med ett belopp som motsvarar det som regeringen
            har höjt de här anslagen med. Vad som ligger bakom det vet jag
            inte, men det är inte den typ av signaler som vi behöver för biståndet
            och de resurser som Svenska Missionsrådet är med om att ta ansvar
            för.
          </note>
          <note type="speaker">
            Anf. 133 CARINA HÄGG (s):
          </note>
          <note>
            Fru talman! Berndt Ekholm har för majoriteten väl utvecklat utskottets
            synpunkter. Jag skall inte upprepa dem utan övergå till att beröra
            den del i utrikesutskottets betänkande 1998/99:UU2 Utgiftsområde
            7 Internationellt bistånd, som berör Europabiståndet och det multilaterala
            biståndet. Jag kommer även att beröra ekonomiska reformer och
            försöka hinna med lite av regions- och länderbeskrivningar.
          </note>
          <note>
            Det multilaterala utvecklingssamarbetet omfattar
          </note>
          <note>
            FN:s ekonomiska och sociala verksamhet, de internationella finansieringsinstitutionerna,
            övrigt multilateralt bistånd och samarbete respektive Europeiska
            utvecklingsfonden. Anslagsposten A1.1 Multiutvecklingssamarbete
            för budgetåret 1999 beräknas till
          </note>
          <note>
            3 362 miljoner kronor. Detta innebär en ökning av ramen med hela
            351 miljoner kronor. Merparten av denna ökning hänför sig till
            Europeiska utvecklingsfonden. Den ökning som vi här ser välkomnas
            av utskottet.
          </note>
          <note>
            Ca 85 % av det svenska multilaterala biståndet kanaliseras genom
            FN:s organ för ekonomisk och social utveckling inklusive Bretton
            Woodsinstitutionerna. Härtill kommer stödet till de regionala
            utvecklingsbankerna i Afrika, Asien och Latinamerika samt Internationella
            jordbruksfonden och Nordiska utvecklingsfonden.
          </note>
          <note>
            Sverige har nu även ansökt om medlemskap i det åtta år gamla
            Interamerikanska investeringsbolaget.
          </note>
          <note>
            Enligt preliminära siffror sker det till en kostnad av ca 10
            miljoner kronor per år.
          </note>
          <note>
            Fru talman! Världsbanken har under senare år utsatts för mycken
            kritik, men vi vet samtidigt att en omorientering skett inom banken.
            Genom den nordisk-baltiska gruppens arbete sker också ett arbete
            med att ta fram olika positioner. Där lyssnar man in relevanta
            departement och institutioner men också enskilda organisationer.
            Också formerna för parlamentarikernas inflytande har stått i fokus.
            Vi vet att det härvidlag är en diskussion på gång. Vi får se hur
            vi kan utveckla detta samarbete i världsbanksfrågorna.
          </note>
          <note>
            Frågan om reformer i form av skuldlättnader har kommit upp i
            debatten genom jämförelser gjorda i diskussioner om det internationella
            samfundets hantering av Asienkrisen och av orkanen Mitchs härjningar
            i Mellanamerika samt genom kampanjen Jubel 2000.
          </note>
          <note>
            Det är helt klart att frågan om skuldlättnader bör lyftas fram.
            Så har vi också gjort i HIPIC-initiativet, där Sverige har varit
            en mycket drivande part. Skuldbördor kan utgöra ett konkret utvecklingshinder
            i många fattiga länder. Uttrycket "den som är satt i skuld är
            inte fri" gäller i hög grad för utvecklingsländernas möjligheter
            till egna vägval och utveckling.
          </note>
          <note>
            Fru talman! UNDP får nu en samordnande roll som koordinator av
            biståndet i mottagarländerna.
          </note>
          <note>
            UNDP är också det organ där mycket av vårt miljöarbete har kommit
            att fokuseras, även om vi inte alltid har lyckats fullt ut med
            att få genomslag för våra uppfattningar på miljöområdet när vi
            har vänt oss till
          </note>
          <note>
            UNDP. Det har ändå i mycket varit där som detta arbete har skett.
          </note>
          <note>
            Det gäller också mycket av vattenarbetet. Man har tidigare från
            Miljöpartiets sida lyft fram detta arbete i debatten här.
          </note>
          <note>
            Fru talman! Jag vill innan det faller ur minnet passa på att
            yrka till förmån för utskottets hemställan och avslag på övriga
            förslag. Jag är väl medveten om att tiden för denna angelägna
            debatt är kort. Även om jag har ambitionen att kommentera alla
            de motioner som behandlas i detta betänkande men som inte vunnit
            majoritetens öra, medger tiden inte detta. Vi kommer ändå endast
            att kunna nudda vid de svåra och ofta svårgripbara frågor som
            ryms inom biståndets ram.
          </note>
          <note>
            Men ledamöterna har också möjlighet att återkomma i repliker.
          </note>
          <note>
            Jag vill något beröra Unaids, som är en förhållandevis ny medlem
            i FN-familjen. Som en ung organisation har den större förutsättningar
            att arbeta på ett flexibelt och nytänkande sätt. Och nytänkande
            är något som verkligen behövs på detta svåra område.
          </note>
          <note>
            Som nyligen hemkommen från Zimbabwe kan jag inte förbigå den
            fruktansvärda sjukdomen aids.
          </note>
          <note>
            Zimbabwe är ett av de länder som hittills har drabbats hårt av
            smittspridning. I dag förkortas begravningarna av tidsbrist i
            och med att antalet avlidna har blivit så stort. Släkten orkar
            inte längre ta sitt traditionella ansvar, och detta bidrar till
            att gatubarnens antal ökar. Barn och gamla lämnas kvar på ett
            sätt som vi inte finner paralleller till när vi ser bakåt i historien.
            I Afrika är slaveriets utarmande inverkan den enda jämförbara
            företeelse som jag har kunnat finna.
          </note>
          <note>
            Hiv är att betrakta både som ett hälsoproblem och som ett utvecklingshinder.
            30 miljoner människor lever i dag med hiv, varav 80 % i utvecklingsländerna.
          </note>
          <note>
            Det är också viktigt att här nämna Gro Harlem
          </note>
          <note>
            Brundtland. Hon har stötts av Sverige när hon som nytillträdd
            chef för WHO deklarerat att hiv/aids är och förblir ett prioriterat
            område för organisationen.
          </note>
          <note>
            Sida har också nu presenterat en strategi om hur vi kan bidra
            till att bemöta hiv. Här kommer att krävas mer av omprövning och
            nytänkande såväl nationellt som globalt.
          </note>
          <note>
            I går delades det ut ett välförtjänt pris i riksdagens andrakammarsal.
            Det var 1998 års Right Livelihood
          </note>
          <note>
            Award, som också kallas för det alternativa Nobelpriset. Priset
            gick bl.a. till den Sidastödda organisationen
          </note>
          <note>
            International Baby Food Action Network. Det är en organisation
            som förtjänstfullt kämpar för amning och mot oetisk marknadsföring
            i fattiga länder med
          </note>
          <note>
            WHO:s barnmatskod som grund. Även inom EU
          </note>
          <note>
            pågår ett arbete på området som vi bör följa noga.
          </note>
          <note>
            Måste vi ändå inte sätta oss ned och fundera över frågan en gång
            till, om det i dag inte krävs en annorlunda och mer flexibel metod?
            I dessa områden, och där man vet att mödrarna är hivsmittade,
            är amning, utan att andra åtgärder vidtas, det lika självklara
            valet för alla. Jag ställer frågan här och nu, och jag har ställt
            den tidigare i andra sammanhang. Men vi lär få återkomma till
            svaret vid ett senare tillfälle.
          </note>
          <note>
            Vi kan känna en osäkerhet inför statistiken när det gäller hiv,
            men det råder inget tvivel om att hotet och sorgen är påtaglig
            för många människor i deras vardag. Framtiden för många människor
            har blivit till ett kanske, och det får mig att tänka på en diktstrof
            av
          </note>
          <note>
            Maria Wine som jag läste i skriften Perspektiv på
          </note>
          <note>
            AIDS.
          </note>
          <note>
            I ordet kanske finns en önskedröm men också en krypande varning
            eller ett förhoppningens glädjerus som släcktes snabbt av ett
            lurande mörker.
          </note>
          <note>
            Kanske är ordet kanske livets gåta?
          </note>
          <note>
            Kanske har blivit en verklighet för många av de människor som
            har smittats av hiv runt om i världen.
          </note>
          <note>
            Fru talman! Vår målsättning är att den fattige själv - som ofta
            är en kvinna - skall ha makten över sin framtid, ha rätt till
            utveckling och ha rätt till demokrati. Fattigdom är inte bara
            brist på ekonomiska resurser utan också brist på rättigheter och
            inflytande.
          </note>
          <note>
            Skall vi uppnå målen är samarbete nödvändigt.
          </note>
          <note>
            EU:s bistånd är i dag en viktig del av vår utvecklingspolitik.
            EU-medlemskapet har gett Sverige möjlighet och ansvar för att
            utforma en stor del av världens utvecklingssamarbete. Närmare
            bestämt omfattar det drygt 50 miljarder kronor per år - inklusive
            östsamarbetet.
          </note>
          <note>
            Det är välkomna steg om vi samtidigt successivt kan förbättra
            koordineringen mellan bistånd, handel, jordbruk, migration och
            säkerhetspolitik. Det skulle gynna resultatet för biståndet mycket.
            Men bristande kapacitet och kompetens på vissa områden i kommissionen
            har varit ett hinder mer än en bristande policy, som det inte
            har varit så mycket att anmärka på. Den bristande kompetensen
            och kapaciteten har varit uppenbar i den allmänna debatten under
            senare tid.
          </note>
          <note>
            Kvalitets- och effektivitetsaspekter samt arbetet för att höja
            biståndets profil i fattigdomsbekämpningen är viktiga frågor.
            I arbetet med post-
          </note>
          <note>
            Loméförhandlingarna kan vi lätt fastna och tappa de långsiktiga
            målen ur sikte. Men vi kan också med utgångspunkt i den dialogen
            påverka hela EU:s biståndskaka. Det är just den ansatsen vi skall
            ta, och vi har haft den ansatsen för att påverka biståndet i rätt
            riktning.
          </note>
          <note>
            Jag berörde tidigare i mitt anförande aidsfrågan.
          </note>
          <note>
            När man ser på regionen Afrika önskar man ett krig, men inte
            ett konventionellt krig med vapen i hand, utan ett informationskrig
            mot smittspridningen. Nu har vi i stället fått se en militär konflikt
            segla upp i
          </note>
          <note>
            Stora sjö-regionen. Nio länder är nu inblandade, men än fler
            är påverkade av konflikten med säte i Kongo. I
          </note>
          <note>
            ett av de länderna har Sverige via biståndsanslagen svarat för
            civilpolisinsatser. Det är en insats som även omfattar Guatemala,
            Västsahara och östra Slavonien.
          </note>
          <note>
            Men låt oss hålla oss kvar lite till i Afrika. Den interna krisen
            i Guinea-Bissau har berörts av flera tidigare talare. Krisen i
            sig har nu klingat av, och vi hoppas att utvecklingen skall gå
            i positiv riktning. Vi har flera gånger tagit upp frågan om Guinea-Bissau
            i utskottet, både vid utvärderingen av biståndet och sedan på
            grund av det händelseförlopp som har spelats upp i landet. Under
            tiden har det skett insatser som behövs, inte minst medlarinsatser.
            Under behandlingen av betänkandet har vi sagt att det under ett
            skeende behövs en öppen attityd - det går inte att låsa sig till
            hundra procent när man inte vet slutresultatet.
          </note>
          <note>
            Vi skall noga följa upp biståndet till Guinea-Bissau.
          </note>
          <note>
            Vi skall ta del av den utvärdering som håller på att göras av
            Sida och UD.
          </note>
          <note>
            Fru talman! Asienkrisen har avslöjat bristerna i demokratin men
            också Världsbankens kapacitet och aktualiserat behovet av att
            samarbetsrutinerna med
          </note>
          <note>
            Internationella valutafonden ses över. Men det finns länder som
            krisar till det på egen hand.
          </note>
          <note>
            Indien är ett sådant land. En ny avstämning kommer att göras
            längre fram. Men i dag gäller att Sida får ta 40 miljoner kronor
            i anspråk till det undervisningsprojekt som drivs av delstatsregeringen
            i Rajasthan och som några ledamöter har egna minnesbilder av.
            Men vi har samtidigt ett gemensamt ansvar och kvar på näthinnan
            en bild av Indiens och Pakistans kärnvapensprängningar som i ett
            slag gjorde världen osäkrare att leva i för oss alla.
          </note>
          <note>
            Jag blev lite förvånad när jag hörde Murad Artin från Vänsterpartiets
            sida hävda att vi inte skulle ha reagerat över vad Indien gjorde.
            Jag tycker att det var självklart att vi stannade upp och funderade
            över våra relationer till Indien när dessa fruktansvärda kärnvapenprovsprängningar
            skedde. Det var ett stort bakslag för säkerheten i världen. Jag
            kan inte riktigt förstå
          </note>
          <note>
            Vänsterns ståndpunkt i den frågan.
          </note>
          <note>
            Fru talman! De ristningar som skakar Indonesien har tänt förhoppningar
            även på Östtimor, men mer än förhoppningar har inte infriats än
            utan snarare har nya skuggor kastats över krisen på Östtimor.
            Men de får humanitär hjälp från Sverige, och vi har tillsammans
            med EU stött en ökad FN-närvaro på Östtimor.
          </note>
          <note>
            Sverige kan vara berett att ge budgetstöd till
          </note>
          <note>
            Kambodja. Men dessförinnan krävs det en bättre offentlig förvaltning.
            Något som är glädjande för stödet i Kambodja är det ökade kvinnliga
            deltagandet i biståndsaktiviteterna. Här har vi kunnat se hur
            ett målmedvetet arbete på jämställdhetsområdet också slår igenom
            ute i verksamheten.
          </note>
          <note type="speaker">
            Anf. 134 MARIANNE ANDERSSON (c) replik:
          </note>
          <note>
            Fru talman! Jag vill ställa en fråga till Carina
          </note>
          <note>
            Hägg. Hon uppehöll sig vid skuldkrisen och de fattiga ländernas
            skuldbörda. Detta är en gammal fråga som har diskuterats mycket,
            och äntligen har HIPC-
          </note>
          <note>
            initiativet kommit.
          </note>
          <note>
            Jag var på en konferens om skuldbördor i helgen i
          </note>
          <note>
            Moçambique. Där var man mycket missnöjd med
          </note>
          <note>
            HIPC-initiativet. Man tyckte att där var alldeles för många regler.
            Reformprogrammen var omgärdade av alldeles för många regler. Det
            är ett av världens fattigaste länder.
          </note>
          <note>
            Regeringen säger sig stödja Jubilee 2000, och det framgår i betänkandet.
            Inriktningen är att HIPC inte räcker till. Vi skall gå snabbare
            fram. Det behöver hända någonting mer. Naturligtvis borde det
            hända någonting inför millennieskiftet. Det står bara lite vad
            regeringen egentligen tänker göra.
          </note>
          <note>
            Finns det någon strategi eller är man beredd att utforma en strategi
            för att trycka på för att genomföra
          </note>
          <note>
            Jubilee 2000? Det skulle vara någonting för att verkligen minska
            biståndsbehovet och göra de fattiga länderna mer självständiga
            än vad de är i dag. Det går att hosta upp pengar när det gäller
            länder som har stor betydelse för den internationella ekonomin,
            t.ex.
          </note>
          <note>
            Singapore och Brasilien. När de är i kris ställer världssamfundet
            upp. När det gäller de fattigaste länderna ställer man inte upp
            på samma sätt.
          </note>
          <note type="speaker">
            Anf. 135 CARINA HÄGG (s) replik:
          </note>
          <note>
            Fru talman! Det är viktigt, som Marianne Andersson tar upp, att
            dra parallellen till hur världssamfundet har reagerat när det
            gäller Asienkrisen. Det är viktigt att vi varje gång som frågan
            kommer upp försöker dra den parallellen och försöker lyfta fram
            situationen i de allra fattigaste länderna i världen. Jag tycker
            att en del av oss här i kammaren har försökt koppla ihop de här
            synsätten.
          </note>
          <note>
            När det gäller kampanjen Jubelår 2000 är det inte i första hand
            ett instrument för regeringarna i världen, men däremot är det
            ett instrument för att påverka dem. Mot den bakgrunden tycker
            jag att det är utmärkt att vår regering har uttalat sig, på samma
            sätt som vi här i kammaren ställer oss positiva till kampanjen.
            Inte minst har den en stor möjlighet att påverka det som vi tidigare
            under dagen här i kammaren har talat om, nämligen biståndsviljan,
            att tydliggöra de här frågorna genom att skapa ett engagemang
            och en opinionsbildning ute bland den svenska allmänheten.
          </note>
          <note>
            Marianne Andersson tog också upp den konkreta frågan om skuldavskrivningen
            i Moçambique. I ett tidigare skede har vi fått väldigt positiva
            reaktioner från Moçambique. Om det har upplevts som att reglerna
            runt omkring är för krångliga tycker jag att vi skall följa detta
            noga och ta till oss det. Det är bara början på en process som
            vi hoppas skall rulla fortare framöver.
          </note>
          <note type="speaker">
            Anf. 136 MARIANNE ANDERSSON (c) replik:
          </note>
          <note>
            Fru talman! Jag är medveten om att Jubilee 2000
          </note>
          <note>
            är en NGO-rörelse som trycker på regeringarna. Det är mycket
            bra. Samtidigt är det bra om man låter sig tryckas på och bidrar
            till det, som regering och som parlamentariker, och hjälper till
            då det handlar om ett stort internationellt åtagande.
          </note>
          <note>
            När det gäller de här reglerna fick jag veta i Moçambique att
            alla givarna får information om villkor och allt möjligt som parlamentarikerna
            i landet över huvud taget inte får veta, i varje fall inte förrän
            långt efteråt. Det är lite grann den situationen som man reagerar
            starkt mot. Det kan jag säga som information
          </note>
          <note>
            - vi behöver inte ta en stor diskussion om det nu. Så ligger
            det till.
          </note>
          <note>
            Jag hade tidigare en fråga om Guinea-Bissau som
          </note>
          <note>
            Berndt Ekholm hänvisade till Carina Hägg. Jag kanske kan få svar
            på den frågan nu.
          </note>
          <note type="speaker">
            Anf. 137 CARINA HÄGG (s) replik:
          </note>
          <note>
            Fru talman! När det gäller Jubelår 2000 kan jag upplysa om att
            det inte alltid är så lätt att få genomslag för den typen av viktiga
            debatter i den allmänna opinionsbildningen. Jag erinrar mig från
            en tidigare interpellationsdebatt här i kammaren att finansminister
            Erik Åsbrink och biståndsminister Pierre Schori hade meddelat
            att de skrivit en debattartikel tillsammans för att visa hur viktigt
            det är att de olika departementen samarbetar och att det är en
            angelägenhet för mer än biståndsenheten och biståndsministern.
          </note>
          <note>
            Men det har inte funnits något intresse, och man har inte fått
            in sådana artiklar. Det är intressant, därför att vi känner alla
            ibland att den typen av frågor inte står överst på nyhetsdagordningen.
          </note>
          <note>
            När det gäller Guinea-Bissau tog jag upp lite av det i mitt anförande
            och ville kanske göra frågan lite mer komplex, som jag tycker
            att den är. Sedan Sida gjorde utvärderingen av biståndet till
            Guinea-Bissau, som låg till grund för det seminarium som i sin
            tur låg till grund för den förändrade strategin för bistånd till
          </note>
          <note>
            Guinea-Bissau, har det hänt oerhört mycket där. Det mesta har
            inte varit positivt, men det har ändå förändrat ramarna för hur
            biståndet ger möjligheter och vad det skall göra i Guinea-Bissau.
          </note>
          <note>
            När vi skrev det här betänkandet var det mitt under ett händelseskede
            nere i Guinea-Bissau som vi försökte följa, men det var inte möjligt
            att just då skriva in våra slutliga ställningstaganden då vi inte
            hade dem för handen. Jag hoppas att vi före jul skall ha mer information
            om hur Sida och UD ställer sig till de rapporter som de fick med
            sig hem från den person som hade varit med och medlat i situationen
            där nere.
          </note>
          <note type="speaker">
            Anf. 138 MURAD ARTIN (v) replik:
          </note>
          <note>
            Fru talman! När det gäller sanktioner utvecklade jag i mitt anförande
            hur just ekonomiska sanktioner kan drabba befolkningen. Jag kan
            läsa upp för Carina
          </note>
          <note>
            Hägg vad jag sade i mitt anförande: Regeringens allmänna reaktion
            på dessa kärnsprängningar var självfallet sund och riktig. Jag
            har inte sagt något annat.
          </note>
          <note>
            Vi menar att det är väldigt många pojkar och flickor i det här
            projektet som skulle få kunskaper i att läsa och skriva som har
            drabbats. Vi tycker att sex månader är lång tid för att avbryta
            biståndet. Det har också drabbat väldigt många av dem som jobbar
            där, som inte har fått sina löner. Det är det som vi kritiserar,
            inte sanktioner som har drabbat regeringen.
          </note>
          <note type="speaker">
            Anf. 139 CARINA HÄGG (s) replik:
          </note>
          <note>
            Fru talman! Jag hoppas att jag uppfattade det rätt nu, att Vänsterpartiet
            inte är kritiskt mot att den svenska regeringen och många av oss
            här i kammaren reagerade väldigt starkt på det som hände i Indien
            och senare i Pakistan. Jag upplever att det är helt nödvändigt
            att visa en klar reaktion efter en sådan händelse, som vi visserligen
            borde ha kunnat ana oss till men som ändå kom som en total överraskning
            för världen runt om. Jag hoppas att vi i den delen har klarat
            ut frågan.
          </note>
          <note>
            Det är subjektivt vad vi tycker är kort eller lång tid. Man klippte
            ju inte av biståndet på en gång, utan under en liten tid rullade
            pengarna vidare till de enskilda organisationernas verksamhet.
            Men visst blev det bekymmer för dem som fanns ute i verksamheten
          </note>
          <note>
            - vi har aldrig försökt säga någonting annat. Men vi kan inte
            frånta den indiska regeringen sitt ansvar för den egna politiken,
            som den dessutom gick till val på, och vad den innebär för befolkningen.
            Det som har hänt i Indien är inte bara den svenska regeringens
            ansvar, utan det grundar sig i allra högsta grad på de kärnvapenprovsprängningar
            som väckte sådan avsky runt om i världen.
          </note>
          <note type="speaker">
            Anf. 140 MURAD ARTIN (v) replik:
          </note>
          <note>
            Fru talman! Jag sade också i mitt anförande att
          </note>
          <note>
            Vänsterpartiet är anhängare av den kamp som förs mot dessa och
            andra vapentyper och att vi tar avstånd från dem. Vänsterpartiet
            står för detta.
          </note>
          <note>
            När det sedan gäller att avbryta biståndet i sex månader skall
            vi ha respekt för just dem som jobbar på fältet. Vi har fått informationen
            från dem. Jag vet också att andra partier har fått information
            om att väldigt många i projektet har drabbats, både pojkar och
            flickor men också de som jobbar med projektet.
          </note>
          <note>
            Vi är överens. Jag tycker att det är jättebra att man nu har
            anslagit 40 miljoner just till det här projektet.
          </note>
          <note>
            Vi är nöjda med det och tycker att det är bra. Men när det gäller
            sanktionerna har biståndsminister Pierre
          </note>
          <note>
            Schori sagt att sanktioner inte skall drabba vanligt folk. Det
            har han sagt i sina inlägg förut.
          </note>
          <note type="speaker">
            Anf. 141 CARINA HÄGG (s) replik:
          </note>
          <note>
            Fru talman! Jag skulle inte vilja kalla det som hände sanktioner,
            när det gällde vårt samarbete med
          </note>
          <note>
            Indien efter deras kärnvapenprovsprängningar. Att det påverkade
            våra relationer är en sak, men jag kan inte kalla det sanktioner
            - det är inte mitt ordval.
          </note>
          <note>
            Däremot kan sanktioner i stort vara ett trubbigt vapen, men det
            är ett av de få vapen vi har när det händer saker i vår omvärld
            som vi känner att vi måste reagera mot. Jag är den första att
            understryka att enskilda människor ofta har drabbats hårt.
          </note>
          <note>
            Vi har ofta här i kammaren funderat kring de här frågorna och
            försökt ha ett öppet resonemang om det finns möjlighet att söka
            nya vägar och om det är läge att lyfta sanktioner som finns mot
            olika länder. Jag har själv varit mycket tveksam till sanktionen
            gentemot Burundi från de omgivande länderna, inte mot att de omkringliggande
            länderna en gång reagerade och vidtog åtgärden men mot att man
            sedan inte släpper den och inte har gjort det till dags dato.
          </note>
          <note>
            Frågan om sanktioner är en komplicerad materia, som vi nog får
            återkomma till under många diskussioner framöver. Vi måste ju
            veta vad sanktion är och vad andra förhållningssätt är.
          </note>
          <note type="speaker">
            Anf. 142 INGRID NÄSLUND (kd) replik:
          </note>
          <note>
            Fru talman! Först skall jag i anslutning till vad som har sagts
            om det innehållna biståndet till Indien säga att vi hörde till
            de partier som reagerade emot detta. Det vi har ifrågasatt är
            om det i ett sådant här fall inte hade varit en mer adekvat reaktion
            att inställa alla typer av vapenleveranser till Indien, även följdleveranser.
            Det är ju ett så extremt fall, när man så flagrant sätter världsfreden
            i fara.
          </note>
          <note>
            Sedan vill jag säga att jag tycker att det är bra att
          </note>
          <note>
            Sida nu tar upp aidssituationen i u-världen, inte minst i Afrika.
            Det jag skulle vilja fråga Carina Hägg om i det sammanhanget är
            vilka särskilda insatser man tänker göra för att nå de föräldralösa
            barnen och i vilken utsträckning Sverige kan bidra till detta.
            Afrika är drabbat på många sätt genom katastrofer, krig och konflikter,
            som Carina Hägg också nämnde. Detta gör läget för barnen ännu
            mer utsatt. Vi vet att det påverkar framtiden när det gäller utveckling
            väldigt mycket.
          </note>
          <note>
            Carina Hägg nämnde situationen i Stora sjöområdet. Vad gör Sverige
            för att bidra till att situationen i Kongo stabiliseras? De afrikanska
            staterna verkar ha ganska lätt att ingripa även med vapenmakt.
            Vi har ingått i något slags vänskapsorganisation, där det har
            varit ett tiotal länder organiserade. Vad gör Sverige för att
            bidra till att situationen lugnar ned sig och att det inte görs
            fler och fler ingrepp utifrån, som kanske förvärrar situationen
            snarare är förbättrar den?
          </note>
          <note type="speaker">
            Anf. 143 CARINA HÄGG (s) replik:
          </note>
          <note>
            Fru talman! När det gäller EU:s relation till Indien efter kärnvapenprovsprängningarna
            var det så, att
          </note>
          <note>
            Sverige försökte driva linjen att man gemensamt skulle fatta
            sanktionsbeslut. Det var de besluten som vi inte kunde få någon
            enighet om. När det gäller hur vi skulle hantera de inhemska frågorna
            om vapenexporten kan jag säga att man skall följa svensk lagstiftning.
            Varje leverans skall prövas för sig. Det känner vi väl till också
            från tidigare debatter. Sverige har följt lagstiftningen. Vi har
            försökt driva frågorna i gemensamma forum - i första hand i EU
            - men inte lyckats. Vi har försökt att vara så aktiva som vi har
            kunnat därför att frågan av oss har bedömts som så oerhört viktig.
            Jag beklagar att vi inte kom längre i den delen.
          </note>
          <note>
            Jag hörde inte hela Ingrid Näslunds inlägg när det gäller aids.
            Jag tror att hon talade om barnen. Var det så kan jag bara hålla
            med. Det känns än mer angeläget när vi så nyligen har kommit hem
            från Afrika och mötts av de vittnesmål som vi fick ta del av där
            nere.
          </note>
          <note>
            Det är ingen nyhet, men det känns ändå mer påtagligt när man
            är i närheten geografiskt.
          </note>
          <note>
            Det finns många olika delar. Föräldralösa barn har svårare att
            betala skolavgiften och ställs utanför utbildningen. På så sätt
            blir aids ett utvecklingshinder inte bara för de själva utan för
            hela landet.
          </note>
          <note>
            Det berättades att en skola hade ungefär 1 200
          </note>
          <note>
            elever, varav något över 300 var föräldralösa. Det är en situation
            man kan relatera till aidsfrågan. Man inser att det blir oerhörda
            problem om dessa barn skulle ställas utan utbildning och utan
            vård och omsorg. De instrument vi har haft tidigare - satsningar
            på barnbyar och enskilda barnhem - räcker inte riktigt till. Om
            katastrofen skall fortsätta att rullas upp på det sätt som vi
            ser i dag fordras ett nytänkande. Jag tycker att vi får vara väldigt
            prövande framöver och försöka hjälpas åt för att hitta lösningar
            och stötta med biståndet.
          </note>
          <note type="speaker">
            Anf. 144 INGRID NÄSLUND (kd) replik:
          </note>
          <note>
            Fru talman! Jag tycker att det är viktigt att Sverige kan bidra
            på olika sätt när det gäller barnens utveckling i Afrika till
            följd av aidssituationen. Jag håller med Carina Hägg om att det
            är viktigt att vi alla försöker bidra till konstruktiva lösningar
            på detta område.
          </note>
          <note>
            Jag vill bara säga ytterligare något ord när det gäller Indien
            och sanktionerna. Jag vet att Sverige har försökt att driva frågan
            i EU, och det är bra. Vi är nu i det läget att tolkningen av reglerna
            vad gäller följdleveranser ses över. Jag tycker att vi skulle
            hålla inne även med dessa, om det skulle bli aktuellt.
          </note>
          <note type="speaker">
            Anf. 145 CARINA HÄGG (s) replik:
          </note>
          <note>
            Fru talman! När vi skrev kring det faktum att det skall göras
            en utredning av följdleveranserna gick vi inte in på retroaktiviteten.
            Man kan i efterhand fundera över om det var rätt och bra, men
            det var den bedömningen vi gjorde då. Jag kan inte minnas att
            det var någon större opposition mot skrivningarna vid det tillfället.
          </note>
          <note>
            Den av Ingrid Näslunds frågor som jag inte hann besvara tidigare
            gällde vad vi gör i Kongokonflikten, som har en stor spridning.
            Det är klart att det är väldigt många olika saker. Vi försöker
            hålla en dialog med dem som är inblandade. Vi försöker på olika
            sätt stötta. Vi har t.ex. också givit pengar till den panel som
            har upprättats i Rwanda, där bl.a. svenskar finns med. Det är
            ett sätt att försöka lösa de knutar som finns efter tidigare händelser
            i Rwanda. Vi vet att
          </note>
          <note>
            Rwanda är en väldigt aktiv part i Kongokonflikten.
          </note>
          <note>
            Det finns många olika små saker som Sverige gör, och som vi gör
            via de internationella organisationerna. Andra länder försöker
            naturligtvis också att arbeta med detta.
          </note>
          <note type="speaker">
            Anf. 146 STEN TOLGFORS (m):
          </note>
          <note>
            Fru talman! Östersjöregionen är den region i världen som växer
            snabbast ekonomiskt. Polen har fem år i rad av tillväxt överstigande
            5 %. I de baltiska staterna var tillväxten i fjol mellan 6 och
            11 %, och den överstiger i år 5 % i alla de tre länderna. Potentialen
            för fortsatt ekonomisk utveckling är mycket god i
          </note>
          <note>
            Östersjöregionens östra delar. Utbildningsnivån är högre än i
            Ostasien. Läskunnigheten är närmast på västerländsk nivå. Det
            tekniska kunnandet är gott.
          </note>
          <note>
            Detta sammantaget gör att den bild som finns i dag av att produktionen
            i t.ex. Baltikum måste vara av lågteknologisk karaktär måste revideras.
            Möjlighet till tillverkning av mellan- och högteknologiska produkter
            är i växande.
          </note>
          <note>
            För de nordiska länderna innebär den ekonomiska utvecklingen
            i våra grannländer att våra företag möter en ökande konkurrens.
            Samtidigt erbjuder de snabbväxande länderna stora marknader för
            tjänster och produkter. Bara i Polens, Rysslands, Estlands, Lettlands
            och Litauens Östersjöregioner bor 20 miljoner människor, och marknaden
            för konsumentprodukter fördubblas i och med integrationen av Öst-
            och Centraleuropa i stort.
          </note>
          <note>
            Handeln i Östersjöregionen har mångdubblats de senaste åren,
            men har alla förutsättningar att mångdubblas återigen över de
            kommande decennierna.
          </note>
          <note>
            Uppskattningar om allt mellan en fördubbling och en tiodubbling
            av handeln förekommer.
          </note>
          <note>
            De skillnader som finns mellan ländernas ekonomiska strukturer
            innebär en stor möjlighet. För internationella företag som överväger
            att investera i Östersjöregionen kan det vara rationellt att placera
            forskning och utveckling på den västra sidan av Östersjön och
            produktionen på den östra, där lönerna i dag endast är 10-20 %
            av de svenska. Lönerelationerna kommer dock naturligtvis att ändras
            i takt med den ekonomiska utvecklingen.
          </note>
          <note>
            Den ekonomiska tillväxten i Östersjöområdet som helhet dämpas
            något det kommande året, inte minst beroende på krisen i Ryssland.
            Den lägre tillväxttakten är i huvuddelen av länderna dock inte
            anmärkningsvärd. I ett längre perspektiv framstår tvärtom fortfarande
            möjligheterna till tillväxt och ökad handel som utomordentligt
            betydande, detta beroende på framgångsrik reformprocess i länderna
            och en mycket framgångsrik handelsutveckling och nya handelsmönster.
          </note>
          <note>
            Det som drar ned den ekonomiska prognosen för regionen är den
            djupa ekonomiska krisen i Ryssland.
          </note>
          <note>
            BNP föll ca 10 % bara mellan september 1997 och september 1998.
            Landets utveckling hämmas av att de marknadsekonomiska strukturerna
            är svaga. Rättssäkerheten brister. Det råder inte konkurrens på
            lika villkor. Det finansiella systemet är i obalans, och skattesystemet
            är närmast icke fungerande.
          </note>
          <note>
            Nästa år - 1999 - beräknas BNP falla ytterligare
          </note>
          <note>
            10 % och inflationen nå tresiffriga tal när sedelpressarna används
            för att fylla hålen i de mycket svaga statsfinanserna. Den internationella
            kapitalmarknaden är mer eller mindre stängd för Ryssland. IMF:s
            förtroende för ledningens politik är minst sagt bristande.
          </note>
          <note>
            Det finns en betydande risk - det ser man - för en ond spiral,
            där statens inkomster minskar och sedelpressarna därför måste
            gå på högvarv. Man kanske t.o.m. kan säga att Ryssland knappt
            längre är en penningekonomi, utan ett land där byteshandel mellan
            företag beräknas motsvara halva produktionen och i vissa branscher
            än mer.
          </note>
          <note>
            Det befaras livsmedelsbrist i delar av landet, inte minst beroende
            på bristande distributionsmöjligheter.
          </note>
          <note>
            Jordbruksproduktionen var i september i år 15 %
          </note>
          <note>
            lägre än vid samma tid 1997, och på vissa ställen
          </note>
          <note>
            50 % lägre än normalt. Bara Röda korsets insatser beräknas hjälpa
            1,4 miljoner människor att överleva vintern i Ryssland.
          </note>
          <note>
            De baltiska staterna känner av den ryska krisen inte minst genom
            att efterfrågan på jordbruksprodukter och livsmedel minskar. Litauen
            byter i allt större utsträckning rysk olja mot litauiska livsmedel.
          </note>
          <note>
            Skall Norden och EU stödja Ryssland med livsmedel är en rimlig
            väg att utnyttja de redan existerande baltiska kanalerna för livsmedelsexport
            i stället för att etablera nya, eller i stället för att skicka
            överskott av EU:s livsmedel till Ryssland. Ett annat alternativ
            är att göra som Röda korset, dvs. att köpa förnödenheterna på
            den lokala marknaden.
          </note>
          <note>
            Litauen är det av våra grannländer som är mest exponerat för
            den ryska krisen. Över en femtedel av exporten går till Ryssland.
            Räknar man in Vitryssland och Ukraina kommer man upp i siffror
            överstigande
          </note>
          <note>
            40 % för den del av exporten som går till gamla sovjetstater.
          </note>
          <note>
            Estlands och Lettlands ryska exporthandel blir däremot allt mindre.
            Den är nu 17 % av exporten i båda fallen.
          </note>
          <note>
            Handelsmönstren för våra baltiska grannar domineras alltmer av
            exporten till EU-området. Över hälften av deras export går dit
            i dag. Det gör att ländernas exponering mot Ryssland och den ryska
            krisen minskar.
          </note>
          <note>
            Trots krisen i Ryssland växer de tre baltiska staternas ekonomier
            starkt, även om tillväxtprognoserna har måst justeras ned. Litauens
            finansdepartement räknar optimistiskt med en 6-procentig tillväxt
            nästa år, med fortsatt låg inflation och balans i statsfinanserna.
            Den nya WTO-medlemmen Lettland beräknas ha en tillväxt om ca 4
            % år 1999 med lägre inflation än sina grannländer. Också Estland
            beräknas få en tillväxt på 4 % år 1999 med en inflation kring
            8 %.
          </note>
          <note>
            Polen lär nästa år landa i närheten av 5 %.
          </note>
          <note>
            Fru talman! Den gemensamma valutan lär på sikt förbättra handelsmöjligheterna
            i regionen, inte minst för småföretagen, när handeln förenklas
            och valutariskerna minimeras. Tyskland och Finland går med från
            starten. Förhoppningsvis - och förmodligen, som det verkar nu
            - kommer Sverige inte att komma långt efter. Häromdagen kom signaler
            om att Danmark kan tänkas folkomrösta om euron redan år 2001.
            Vi ser alltså att den gemensamma valutan kommer att få effekter
            för handeln i vårt närområde.
          </note>
          <note>
            Valutorna i Polen och de baltiska staterna knyts till euron och
            i några fall också till dollarn. Så småningom kommer vi att se
            ett deltagande också i den gemensamma valutan, även om det i dag
            är svårt att uppskatta tiden för detta. Därmed kan kanske de svenska
            småföretagens relativt avvaktande hållning gällande bl.a. Polen
            förändras. Handel och investeringar kommer att förenklas och risker
            minskas på grund av den gemensamma valutan.
          </note>
          <note>
            Det är centralt att Sverige verkar för att den utvidgning av
            EU vi nu kan se framför oss för det första verkligen realiseras
            utan fördröjning, för det andra följs av ytterligare utvidgningsomgångar
            längre fram i tiden.
          </note>
          <note>
            Ett avgörande prov för oss i Sverige blir förhandlingarna om
            EU:s institutioner och beslutsregler i samband med den första
            utvidgningen. I det alldeles omedelbara perspektivet måste den
            nya "rödgröna"
          </note>
          <note>
            eller socialdemokratiska regeringen i Tyskland intresseras för
            Östersjöområdet och för EU:s utvidgning.
          </note>
          <note>
            Fru talman! I dagens betänkande behandlas den s.k. Östersjömiljarden,
            som vi moderater varit starkt kritiska mot sedan tillkomsten.
            Östersjömiljarden har hanterats vid sidan av det övriga östbiståndet,
            först i
          </note>
          <note>
            Statsrådsberedningen och sedan i Näringsdepartementet. Regeringen
            fattar beslut om varje enskilt projekt.
          </note>
          <note>
            I dagens betänkande medger utskottsmajoriteten att riktlinjerna
            för Östersjömiljardens användande inte överensstämmer med riktlinjerna
            för det reguljära östsamarbetet. Känslan av att formerna för Östersjömiljarden
            var ett sätt att ställa medel till statsministerns förfogande
            för internationella utspel kan inte undvikas.
          </note>
          <note>
            Grundproblemet är dock att utgångspunkten är att stödja projekt
            i andra länder för att öka sysselsättningen i Sverige. Detta leder
            fel. Bidrag utgår endast till svenska företag. Det skapar konkurrenssnedvridningar
            och motverkar strävan att åstadkomma en rationell resursanvändning.
          </note>
          <note>
            Vi moderater har valt en annan väg. Vi har löpande, i ordinarie
            budget, anvisat en högre anslagsnivå än regeringen för stödet
            till närområdet. Vi menar att det är en betydligt bättre åtgärd,
            ett bättre sätt att stödja utvecklingen kring Östersjön.
          </note>
          <note>
            Stödet bör inriktas på suveränitetsuppbyggnad och på uppbyggnad
            av rättsstatens och marknadsekonomins institutioner, miljöförbättringar
            och kunskapsöverföring. Detta måste dock ske i perspektiv av ländernas
            strävan efter EU-medlemskap och i samordning med EU:s s.k. förmedlemskapsstrategier.
          </note>
          <note>
            Som framgår av motion U802 förekommer bland
          </note>
          <note>
            Östersjömiljardens projekt ett antal större infrastrukturella
            projekt som tar en stor del av miljarden i anspråk. Man kan, tycker
            jag, ifrågasätta om en del av de här projekten verkligen borde
            komma i fråga för skattefinansiering. Större infrastrukturella
            projekt bör i stället finansieras via den internationella kapitalmarknaden.
          </note>
          <note>
            Stödet till Öst- och Centraleuropa är, såsom beskrivs i motion
            U806, väsentligen av en annan karaktär än det stöd till utvecklingsländer
            som Sida annars hanterar. De aktuella länderna i Öst- och Centraleuropa
            integreras fortlöpande i det europeiska samarbetet. De svenska
            insatserna bör inriktas på hjälp till kandidatländerna att möta
            de krav som EU-
          </note>
          <note>
            medlemskap ställer, varför stödet till Öst- och Centraleuropa
            naturligen bör överföras till UD.
          </note>
          <note>
            Under kommande år finns, som sagt, starka skäl att stötta de
            baltiska staterna i uppbyggnad av rättsstatens funktioner, förvaltning,
            marknadsekonomins institutioner liksom på miljöområdet - allt
            inom ramen för samverkan med EU:s förmedlemskapsstrategier.
          </note>
          <note>
            På sikt finns det dock all anledning att utgå från att våra baltiska
            grannar måste behandlas precis på samma sätt som våra nordiska
            grannländer i övrigt.
          </note>
          <note>
            Om allt går som vi hoppas kommer de inom några få år att vara
            EU-medlemmar, precis som Sverige, och kanske också - samtidigt
            som eller före Sverige -
          </note>
          <note>
            medlemmar i Nato. Länderna kommer förmodligen att på en generation
            nå eller närma sig västeuropeisk levnadsstandard.
          </note>
          <note>
            För våra barn kommer det att vara lika naturligt att åka på skolresa
            till Riga som till Oslo. Det kommer inte att upplevas som annorlunda
            att besöka Vilnius än Helsingfors.
          </note>
          <note>
            Jag tycker att det är viktigt att ha detta perspektiv:
          </note>
          <note>
            Bistånd är inte det långsiktigt naturliga tillståndet vad gäller
            relationen till våra baltiska grannstater. Handel, samverkan och
            utbyte på alla områden av samhället och politiken är det långsiktigt
            naturliga.
          </note>
          <note>
            För att leka med tanken: Den nordiska samordningsministern måste
            bildligt och bokstavligt vara den som känner ansvar för kontakterna
            med våra grannländer Estland, Lettland och Litauen i framtiden
          </note>
          <note>
            - precis som för våra övriga grannar i vårt närområde.
          </note>
          <note type="speaker">
            Anf. 147 URBAN AHLIN (s):
          </note>
          <note>
            Fru talman! För endast tio år sedan var Östersjön en vallgrav
            i det kalla krigets onaturliga uppdelning i ett kommunistiskt
            Europa i öst och ett demokratiskt
          </note>
          <note>
            Europa i väst - en vallgrav som förhindrade människor att mötas
            och hindrade ungdomar att bryta nya vägar, en vallgrav som hindrade
            ett fritt flöde av information, tankar och idéer.
          </note>
          <note>
            I dag är Östersjön inte längre en vallgrav utan en bro mellan
            demokratiska länder i en av världens snabbast växande tillväxtregioner.
            För första gången på ett halvsekel har människorna runt Östersjön
            möjlighet att mötas i fredlig handel och samlevnad. För de 50
            miljoner människor som bor i regionen öppnar sig nu vidsträckta
            perspektiv för framtiden. Det finns all anledning att tro att
            området för lång tid framåt kommer att vara ett av Europas mest
            ekonomiskt och politiskt dynamiska områden.
          </note>
          <note>
            Ökningen 1997 i den svenska handeln med de baltiska länderna
            är enastående. Till Lettland ökade exporten med 40 %. Till Litauen
            ökade den likaså med 40 %. Till Estland ökade exporten med ofantliga
          </note>
          <note>
            76 %. De svenska investeringarna i länderna har också ökat markant
            de senaste åren. Sverige är den största investeraren i Litauen
            och den näst största i
          </note>
          <note>
            Estland. Redan i dag exporterar vi mer till Östersjöns stater
            än till exempelvis Japan. Det finns sålunda en betydande marknad
            som växer snabbt.
          </note>
          <note>
            När man i dag ser på all den verksamhet som bedrivs över denna
            en gång så förhatliga vallgrav är det svårt att förstå att allt
            som skett har skett på mindre än tio år. Många tusen svenskar
            är i dag involverade i samarbetet med våra östliga grannländer.
            Det är oerhört glädjande att så många berörs av detta som i dag
            har blivit ett naturligt inslag i föreningars, kommuners, landstings
            och politiska partiers verksamhet.
          </note>
          <note>
            Detta om något är ett bevis på att samarbetet har brett folkligt
            stöd och engagemang.
          </note>
          <note>
            Fru talman! Utvidgningen av EU är motorn i skapandet av ett Europa
            med gemensam säkerhet, ett
          </note>
          <note>
            Europa med respekt för minoriteter, demokrati och mänskliga rättigheter,
            ett Europa där välståndet delas av alla, inte bara några få.
          </note>
          <note>
            Med detta som utgångspunkt föreslår regeringen att det svenska
            utvecklingssamarbetet med Centraloch Östeuropa, som nästa år uppgår
            till 750 miljoner kronor, inriktas på att:
          </note>
          <note>
            · underlätta Estlands, Lettlands, Litauens och Polens medlemskap
            i EU,
          </note>
          <note>
            · vidare integrera Ryssland och Ukraina i europeiska samarbetsstrukturer,
          </note>
          <note>
            · utöka samarbetet på det sociala området.
          </note>
          <note>
            Utöver anslaget på 750 miljoner kronor har regeringen tidigare
            anslagit medel till ytterligare en Östersjömiljard. Denna miljard,
            som skall användas under en femårsperiod, skall inriktas på stöd
            till näringslivssatsningar och omfattar såväl företagsetableringar
            som projektexport och marknadssatsningar.
          </note>
          <note>
            Regeringen strävar efter att små och medelstora företag skall
            kunna öka sitt deltagande än mer i Östersjöhandeln. Regionen har
            stor tillväxtpotential, och den har alla möjligheter att utvecklas
            till en viktig marknad för svensk industri. Tanken är att det
            ordinarie östsamarbetet och Östersjömiljarden skall komplettera
            varandra och underlätta en mångsidig utveckling av kontakterna
            mellan staterna i Sveriges grannområde.
          </note>
          <note>
            Östersjömiljarden kan användas från Öresundsregionen till Barentsområdet.
            Barentsrådet, som bildades i januari 1993, knyter samman en region
            där olika länder delar samma förhållanden vad gäller natur, klimat
            och miljö. Rådet diskuterar gemensamma problem som handelshinder,
            miljöproblem, kärnavfall, osv. Barentsområdet rymmer stora möjligheter
            att bli en dynamisk och expansiv region.
          </note>
          <note>
            Låt mig också ta tillfället i akt att lämna lite information,
            eftersom Marianne Samuelsson tidigare i debatten har efterfrågat
            en del olika insatser i Murmanskområdet, och Berndt Ekholm hänvisade
            till mitt tal. Jag ger Marianne Samuelsson rätt. Det är tråkigt
            att det inte står mer om vad som görs i Murmanskområdet, dels
            i propositionen, dels i vårt betänkande. Men det görs en hel del.
          </note>
          <note>
            Sedan 1995 har man haft olika managementkurser för företagsledare.
            Sedan 1995 har också Sida-öst drivit stora projekt för energibesparing.
            Man har haft ett socialt utvecklingsprogram sedan 1996. Man har
            speciella kurser för kvinnligt företagande. Man har ett projekt
            med prefabricerade trähus från en svensk tillverkare. Lantmäteriet
            och skattemyndigheten är där för att få ordentlig verksamhet att
            fungera. Kärnsäkerhet och kärnavfall är ett annat område. Sist
            men inte minst, man har ett projekt som går ut på att inrätta
            två stycken kvinnokriscentrum i Murmanskområdet för kvinnor som
            har hamnat i kris. Arbete bedrivs ur ett vitt och brett perspektiv
            även i Murmanskområdet.
          </note>
          <note>
            Fru talman! I den nödvändiga omvandlingen från kommunistisk planekonomi
            till marknadsekonomi har främst äldre, handikappade och barn drabbats.
            Vi ser med oro på att t.ex. antalet gatubarn ökar i de baltiska
            länderna. Enligt UNDP finns åtminstone 200 gatubarn i Riga, men
            lokala myndigheter tror att det kan vara ända upp till 700 gatubarn.
            Förekomsten av gatubarn är ett bevis på att barn far illa. Och
            där det finns gatubarn uppkommer det snart en kommersiell sexuell
            exploatering av barn. På svenskt och norskt initiativ har en konferens
            nyligen hållits i Tallinn mot kommersiell sexuell exploatering
            av barn. Det var en uppföljning av den världskongress mot sexuell
            exploatering som ägde rum i denna kammare. Så sent som i tisdags
            avhölls en konferens här i Stockholm som hette Barnforum. Den
            samlade 300 deltagare, som diskuterade fram ett antal åtgärder
            för att förbättra barnens situation. Nordiska rådets ministerråd
            har också i september antagit en handlingsplan för barnen. Det
            händer alltså oerhört mycket för att förbättra barnens uppväxtvillkor
            kring Östersjön.
          </note>
          <note>
            Sverige bidrar också med stöd till upprättandet av fungerande
            socialförsäkringssystem och hälsovård i flera av länderna. Stöd
            har också givits till projekt för handikappade barn genom att
            utveckla alternativ till institutionsvård i Litauen och Ryssland.
            För att förbättra barnens situation i Ryssland planeras t.ex.
            ett omfattande samarbetsprojekt med 1 000 ryska socialarbetare.
            Allt detta samarbete måste intensifieras ytterligare.
          </note>
          <note>
            Fru talman! I dag kan vi med facit i hand hävda -
          </note>
          <note>
            och det gäller för alla våra samarbetsländer - att ekonomisk
            tillväxt är viktig för att höja befolkningens levnadsnivå. Men
            det är inte allt. T.o.m. partier som tidigare med emfas hävdade
            chockterapins välgörande kraft har nu insett de sociala konsekvenserna.
          </note>
          <note>
            Ekonomisk utveckling måste kompletteras med en politik som syftar
            till en rättvis fördelning av välfärden. I Sverige har vi goda
            erfarenheter av fördelningspolitik; erfarenheter som vi naturligtvis
            gärna delar med oss av.
          </note>
          <note>
            Vårt samarbete med Östersjöregionen kan medverka till att skapa
            världens mest spännande tillväxtregion, där människors initiativkraft
            och uppfinningsrikedom kommer till sin fulla rätt - en tillväxtregion
            med socialt ansvar. Låt oss ta den chansen!
          </note>
          <note type="speaker">
            Anf. 148 STEN TOLGFORS (m) replik:
          </note>
          <note>
            Fru talman! Den sista slängen tycker jag att Urban
          </note>
          <note>
            Ahlin kunde ha avstått från, att chockterapin och de som har
            förespråkat den på något sätt skulle bära ansvar för de sociala
            problem som finns. Det är tvärtom så, Urban Ahlin, att de länder
            som har genomfört en snabb omvandling har fått tidig tillväxt
            och en bättre samhällsutveckling. De länder som har gjort motsatsen
            står kvar och stampar. De har sett en kraftfullt försämrad utveckling.
            Placera nu skulden där den hör hemma. Ansvaret för de sociala
            problemen bär den havererade diktaturen, den havererade kommunismen,
            inte marknadsekonomin, reformen och omvandlingen.
          </note>
          <note>
            Det jag egentligen begärde ordet för var att få byta några ord
            med Urban Ahlin om Östersjömiljarden.
          </note>
          <note>
            Man kan sammanfatta budgetalternativen så här:
          </note>
          <note>
            Socialdemokraterna har ett mindre ambitiöst stöd till
          </note>
          <note>
            Baltikum, men ett mer ambitiöst stöd till svenska företag och
            till en snedvridning av konkurrensen i
          </note>
          <note>
            Baltikum.
          </note>
          <note>
            Östersjömiljarden är inte ett baltstöd. Det är ett stöd för att
            öka den svenska sysselsättningen. Jag tycker att det vore klädsamt
            om Urban Ahlin kunde erkänna detta.
          </note>
          <note>
            Det förekommer ingen samordning mellan Östersjömiljarden och
            det reguljära stödet. När man sätter sig vid telefonen och ringer
            UD och den avdelning som ansvarar för Östeuropafrågor upptäcker
            man att de inte vet vad som sker inom Östersjömiljarden.
          </note>
          <note>
            Man blir närmast upprörd över att få frågan om den.
          </note>
          <note>
            Det finns uppenbarligen spänningar mellan UD och, som det tidigare
            var, Statsrådsberedningen i frågan.
          </note>
          <note>
            Den som ställer frågor om vilka projekt Östersjömiljarden stöder
            får reflexmässigt ett svar om att det inte går att beräkna hur
            många jobb det ger. Men det var inte frågan. Det visar att regeringen
            är pressad att med Östersjömiljarden skapa jobb, inte att hjälpa
          </note>
          <note>
            Baltikum. Det är ingen vidare solidaritet, Urban Ahlin.
          </note>
          <note>
            Om nu, som ni skriver i betänkandet, Sida är så lämpligt att
            hantera östbiståndet, varför menar ni att
          </note>
          <note>
            Statsrådsberedningen skall hantera Östersjömiljarden? Sanningen
            är uppenbar - därför att Östersjömiljarden inte är till för att
            hjälpa de baltiska staterna.
          </note>
          <note>
            Den är till för att regeringen Persson skall försöka klara svenska
            sysselsättningsmål. Det är i och för sig en intressant uppgift,
            men knappast för baltstödet.
          </note>
          <note type="speaker">
            Anf. 149 URBAN AHLIN (s) replik:
          </note>
          <note>
            Fru talman! Jag brukar i de här debatterna göra en del ornitologiska
            utsvävningar. Jag trodde att jag skulle slippa det den här gången,
            men när jag hör
          </note>
          <note>
            Sten Tolgfors måste jag ändå göra en sådan, eftersom
          </note>
          <note>
            Sten Tolgfors med en papegojas envishet fortsätter att hävda
            de stora fasor över Östersjön som Östersjömiljarden innebär.
          </note>
          <note>
            Är det inte så, Sten Tolgfors, att den första Östersjömiljarden
            har bidragit till ett enormt uppsving i handeln mellan de olika
            länderna vid Östersjön. Är det inte just det som är marknadsekonomins
            drivkraft och den dynamiska kraft som Sten Tolgfors själv efterlyste?
            Är det inte just det det handlar om, att handel och bistånd hand
            i hand faktiskt hjälper till att öka befolkningens levnadsstandard?
            Det är det Östersjömiljarden är till för. Lägg märke till att
            näringslivet tycker att denna Östersjömiljard är oerhört positiv.
            Det är också de som har krävt att vi skall ha ytterligare Östersjömiljarder.
          </note>
          <note>
            Vad det egentligen handlar om från moderat sida är naturligtvis
            att man är lite modstulen och lite dysterkvist, för det går ju
            bra för Sverige. Handeln med öst har ju ökat. Det stämmer naturligtvis
            inte med
          </note>
          <note>
            Sten Tolgfors verklighet. Det är jobbigt när en socialdemokratisk
            regering placerar Sverige främst i Östersjöregionens arbete. Naturligtvis
            är det det som är problemet. Enklast bevisas detta med att han
            kritiserar att östsamarbetet ligger på Sida-öst. Det borde föras
            till UD för att skötas av regeringen. Men östmiljarden får absolut
            inte ligga på regeringen, den skall någon annanstans.
          </note>
          <note>
            Varför är det helt okej att det är regeringen som sköter det
            i det ena fallet och inte i det andra?
          </note>
          <note>
            Det är en paradox i den moderata argumentationen. Det handlar
            om att man är avundsjuk för att regeringen har gjort ett bra arbete
            i Östersjöregionen.
          </note>
          <note type="speaker">
            Anf. 150 STEN TOLGFORS (m) replik:
          </note>
          <note>
            Fru talman! Jag föreslår att Urban Ahlin pratar fåglar i någon
            annan debatt, där det är mer relevant.
          </note>
          <note>
            Urban Ahlin hävdar att Östersjömiljarden har bidragit till att
            öka handeln. Jag har projektlistan framför mig. Jag är starkt
            tveksam till att de projekt som finns där på något sätt har påverkat
            handelsutvecklingen. Det handlar t.ex. om större infrastrukturella
            projekt. Det handlar om att stödja svenska företag som tar över
            företag i Baltikum. Var ligger solidariteten i detta? Ett svenskt
            livsmedelsföretag tar över ett livsmedelsföretag i Baltikum, och
            får hjälp av svenska staten att omstrukturera. Det snedvrider
            konkurrensen. Det är knappast vad jag menar är det stöd vi skulle
            ägna oss åt för att stödja Baltikum.
          </note>
          <note>
            Ett grundproblem är att det inte förekommer någon samordning
            mellan det reguljära öststödet och
          </note>
          <note>
            Östersjömiljarden. Där ligger en del av kritiken för hur man
            hanterat detta.
          </note>
          <note>
            Den andra delen av kritiken gäller syftet. Östersjömiljarden
            har inte till syfte att hjälpa Baltikum.
          </note>
          <note>
            Den har till syfte att skapa sysselsättning i Sverige.
          </note>
          <note>
            Det står att läsa i propositionen, och det blir alldeles uppenbart
            när man ser projektlistan.
          </note>
          <note>
            Det blir också alldeles uppenbart när man talar med Anders Ahlén,
            som ansvarar för verksamheten, och som omedelbart börjar svara
            på frågor om hur många jobb som har eller inte har skapats och
            hur och när man kan beräkna dem.
          </note>
          <note>
            Man använder alltså utrikespolitik för inrikespolitik.
          </note>
          <note>
            Man kan sammanfatta skillnaderna så här: Vi har ett betydligt
            större reguljärt stöd till Östeuropa, en kvarts miljard större,
            än vad regeringen har. Ni har mer subventioner till svenska företag
            att konkurrera i andra länder. Det är knappast tecken på solidaritet.
          </note>
          <note>
            Prata mindre fåglar i nästa inlägg och svara på mina frågor i
            stället.
          </note>
          <note type="speaker">
            Anf. 151 URBAN AHLIN (s) replik:
          </note>
          <note>
            Fru talman! När vi började den förra mandatperioden 1994, då
            den borgerliga regeringen hade fått lämna över makten till en
            socialdemokratisk, var kritiken i denna kammare: Gör mer. Gör
            mer i Östersjösamarbetet. Den svenska socialdemokratiska regeringen
            är för passiv.
          </note>
          <note>
            Nu säger Sten Tolgfors: Ni gör för mycket. Det borde inriktas
            enbart på östsamarbetet.
          </note>
          <note>
            Sanningen är ju att vi anslår 750 miljoner i år till utvecklingssamarbete.
            Det är 200 miljoner gånger fem som är Östersjömiljarden. Självklart
            går solidariteten främst. Men det är väl inte fel att vi gynnar
            en företagsutveckling i Östersjöregionen och tar vara på den tillväxtkraft
            som finns i regionen och att det också leder till sysselsättning
            i Sverige? Det är väl inte fel, ens ur ett moderat perspektiv?
          </note>
          <note>
            Någon gång kan ni väl gå i takt med näringslivet.
          </note>
          <note>
            Är det inte egentligen så att hela samarbetet och den fantastiska
            Östersjöpolitik som den socialdemokratiska regeringen har byggt
            upp, för moderaterna är ett enda stort surt rönnbär?
          </note>
          <note type="speaker">
            Anf. 152 INGRID NÄSLUND (kd) replik:
          </note>
          <note>
            Fru talman! Jag har med stort intresse tagit del av både Sten
            Tolgfors och Urban Ahlins inlägg om Östersjöområdet och staterna
            österut och den utveckling som där förekommer. Vi kan inte annat
            än glädjas åt att det är en positiv utveckling på många sätt.
          </note>
          <note>
            Jag vill också instämma i vikten av att vi alla gemensamt fortsätter
            att arbeta för att dessa länder skall komma in i EU så snabbt
            som möjligt. Det är vi överens om. Det hörs oroväckande tendenser
            från andra håll i Europa, där man vill förhindra att den utvecklingen
            sker snabbt. Det tycker jag skulle vara stor skada.
          </note>
          <note>
            Jag vill speciellt ta upp den motion om insatser för barn inom
            östsamarbetet som vi har upprepat i år. Vi hade en liknande motion
            förra året. Jag tycker att det har utvecklats en del under resans
            gång, men fortfarande har vi mycket stora sociala missförhållanden
            och ett försämrat hälsotillstånd.
          </note>
          <note>
            Det finns många gatubarn. Jag hörde en skrämmande siffra för
            ett par år sedan, då man talade om
          </note>
          <note>
            10 000 i Vilnius. Jag vill inte stå för den siffran, men den
            var oerhört mycket högre än den man nämnde för
          </note>
          <note>
            Riga. Jag läste den i en tidning. Jag fick liknande uppgifter
            från folk i kommunstyrelsen. Jag vill låta vara osagt om den siffran
            håller, men det är alltså mycket stora behov.
          </note>
          <note>
            Från Kristdemokraternas sida har vi tyckt att det man gör inte
            riktigt räcker.
          </note>
          <note>
            Jag ser att min talartid är slut, så jag får återkomma i nästa
            replik.
          </note>
          <note type="speaker">
            Anf. 153 URBAN AHLIN (s) replik:
          </note>
          <note>
            Fru talman! Vi är glada över det engagemang för barnen som Ingrid
            Näslund visar. I mitt inlägg försökte jag ge exempel på vilket
            vitt spektrum vi arbetar i för att stödja en social utveckling
            på andra sidan
          </note>
          <note>
            Östersjön.
          </note>
          <note>
            Sten Tolgfors tog åt sig av det jag diskuterade om chockterapin.
            Egentligen var det en liten pik också åt kristdemokraterna. Ni
            deltog och hävdade med stor emfas chockterapins välgörande kraft.
            I dag låter det annorlunda. Jag är glad åt det.
          </note>
          <note>
            Ni är välkomna ombord till det projekt och samarbete som vi har.
            Vi vill ha ekonomiskt välstånd, men vi vill också se till att
            det finns en tillväxt med socialt ansvar.
          </note>
          <note>
            Vi gör mycket. Det finns säkert mycket vi kan göra annorlunda
            och bättre. Men jag tror att vi båda är överens om att mer insatser
            helt enkelt behöver göras på den sociala sektorn. Det är också
            vad regeringen skriver i sin proposition.
          </note>
          <note type="speaker">
            Anf. 154 INGRID NÄSLUND (kd) replik:
          </note>
          <note>
            Fru talman! Jag känner inte igen att vi skulle ha hört till dem
            som ropade på chockterapi.
          </note>
          <note>
            Vi har begärt konkreta åtgärder. Det görs en del, men när man
            ser på de insatser som är riktade mot barn finner man en del projekt
            som gick upp till ungefär 12 miljoner, och något som rörde sig
            om 14 miljoner. Det är alltså ganska blygsamma insatser med tanke
            på de oerhört stora behoven.
          </note>
          <note>
            Vad vi hade föreslagit i vår motion var att man skulle kunna
            använda en del reservationer som uppstått. Vi vet att det inte
            går att ändra på årets budget, men det finns reservationsanslag.
            Vi skulle vilja att omedelbara insatser görs.
          </note>
          <note>
            För att det skulle kunna ske, menar vi att Sida skulle använda
            sig av det reservationsanslag som man har fått budgeterat, för
            att ytterligare sprida upplysning om vad som behöver göras.
          </note>
          <note>
            Jag har talat med Kommunförbundet. Där säger man att de kommuner
            som redan har vänorter och som redan har projekt på gång kommer
            tillbaka om och om igen därför att man har sett behoven. Men det
            kommer väldigt få nya kommuner. Därför behövs det upplysning.
          </note>
          <note>
            Vi tycker att man skulle kunna ha gått med på de här kraven,
            även om de kommer från ett oppositionsparti. Jag tycker att vi
            egentligen skulle kunna vara överens om att vi vill se ytterligare
            insatser och att de skulle kunna göras inom de ramar vi har. Därför
            har vi reserverat oss på den här punkten.
          </note>
          <note>
            Jag vill säga ytterligare en sak. Vi tycker att vi borde göra
            större insatser - gärna inom Östersjörådet och inom EU - för att
            våra tobaks- och alkoholbolag inte skall göra reklam, sådan reklam
            som är förbjuden i våra länder i Europa och som förvärrar situationen
            bland barn och ungdomar på tobaks- och alkoholområdet. Det är
            skamligt!
          </note>
          <note type="speaker">
            Anf. 155 URBAN AHLIN (s) replik:
          </note>
          <note>
            Fru talman! I det sistnämnda håller jag med Ingrid
          </note>
          <note>
            Näslund.
          </note>
          <note>
            Vad gäller vänorterna säger Ingrid Näslund att det blir allt
            färre nya kommuner som söker sig till det här samarbetet. Det
            finns en mycket enkel förklaring till det. I dag är över 200 av
            landets 288 kommuner involverade i samarbetet med Östersjön. Det
            ger också en bild av vilket folkligt stöd detta arbete har. Det
            kanske inte är så konstigt om det trappar av på nyanlända, när
            över 200 kommuner redan deltar i detta.
          </note>
          <note>
            I sak vill Ingrid Näslund använda reservationsanslaget till akuta
            panikåtgärder för att åstadkomma lösningar för barnen. Jag tror
            inte att det är rätt metod. Vi behöver naturligtvis mer insatser
            på det sociala området. Men låt oss göra det i god takt och med
            god planering för att få bästa resultat.
          </note>
          <note type="speaker">
            Anf. 156 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Jag vill tacka Urban Ahlin för att han redogjorde
            för att det pågår mer än vad vi fått med i vårt betänkande när
            det gäller samarbetet kring Östersjön.
          </note>
          <note>
            Jag har också sett och erfarit mycket av det folkliga samarbetet
            runt Östersjön sedan muren föll, som jag tycker är oerhört intressant.
          </note>
          <note>
            Det jag konkret frågade om, och som jag inte tycker framgår om
            det kommit i gång eller inte, gäller det saneringsarbete som behöver
            göras i Murmansk. I
          </note>
          <note>
            betänkandet står det att utskottet har erfarit att en central
            målsättning är att initiera åtgärder för att minska riskerna från
            använt kärnbränsle och radioaktivt nedfall som förvaras där uppe.
          </note>
          <note>
            Det är inte tillräckligt att det finns en målsättning att initiera
            när läget faktiskt är väldigt krisartat och det behöver göras
            någonting. Vi var ju där och besökte området med Nordiska rådets
            närområdesutskott. Det vi då fick erfara var att den satsning
            som man ville göra innebar att man också skulle få nationella
            pengar till detta projekt. Det var väldigt svårt i det ekonomiska
            läge man hade. Man hade t.ex. inte betalat ut lönerna sedan i
            april månad, och vi var där i augusti. Ändå krävdes att det också
            skulle ingå nationella pengar.
          </note>
          <note>
            Jag är mycket orolig för att det här kommer att bara initieras
            och att inget kommer att bli gjort. Det är där oron finns. Börjar
            de miljöfarliga ämnena läcka ut är det omöjligt att vidta några
            åtgärder för att samla upp dem igen. Då har vi dem i våra hav
            runt omkring.
          </note>
          <note>
            Skall det göras någonting är det väldigt bråttom att få det gjort,
            och det är därför jag vill höra om regeringen har tagit några
            konkreta initiativ för att det inte bara skall vara en målsättning
            utan också verkligen en handling.
          </note>
          <note type="speaker">
            Anf. 157 URBAN AHLIN (s) replik:
          </note>
          <note>
            Fru talman! Jag vet inte om man har gått från ord till handling
            just när det gäller Murmanskområdet.
          </note>
          <note>
            Det man hänvisar till är att man naturligtvis måste göra en förstudie
            och se vad som kan göras konkret för att komma till rätta med
            situationen. Det vet jag att man har gjort. Om man sedan har kommit
            till den aktiva fasen har jag ingen information om i dag, men
            jag skall genast försöka ta reda på det och leverera den uppgiften
            till Marianne Samuelsson senare.
          </note>
          <note>
            Däremot gör vi mycket på kärnsäkerhetsområdet.
          </note>
          <note>
            Under denna samarbetsperiod, från 1992 till nu, har vi satsat
            mer än 300 miljoner kronor i kärnsäkerhetsprogram, och det gäller
            ju både Ignalina och Ryssland och både kärnavfall och kärnsäkerhet.
          </note>
          <note>
            Att vi har gjort mycket på området stämmer alltså, men jag vet
            inte om vi har gått in i en aktiv fas i
          </note>
          <note>
            Murmanskområdet. Jag ber att få återkomma med det.
          </note>
          <note type="speaker">
            Anf. 158 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Vi är nog överens om att det behövs en aktiv fas
            när det gäller Murmansk, och det ganska snabbt, på samma sätt
            som det behövs aktivitet när det gäller att se till att det inte
            händer några ytterligare olyckor på våra kärnkraftverk. Det här
            bevisar bara att kärnkraften inte ryms i ett ekologiskt hållbart
            samhälle. Vi måste också se till att börja avveckla våra egna
            kärnkraftverk så att vi får en ekologiskt hållbar utveckling på
            energisidan.
          </note>
          <note type="speaker">
            Anf. 159 LENNART FRIDÉN (m):
          </note>
          <note>
            Fru talman! Urban Ahlin bjöd nästan in till en kommentar liknande
            den jag gjorde förra året apropå att han har pippi på fågelskåderi.
            Men gökursgöken
          </note>
          <note>
            Urban är väl snarast något som är snidat i trä och inte något
            ornitologiskt fenomen.
          </note>
          <note>
            Egentligen begärde jag ordet för att jag skulle ge en liten kommentar
            kring hanteringen av motion 608, som har med Mongoliet att göra.
            Så här skriver utskottet: "Utskottet har inhämtat att det svenska
            bistånd som utgår till Mongoliet bl.a. omfattar stöd till effektivisering
            av den offentliga sektorn, utbildning av statstjänstemän ." Man
            fortsätter längre fram med att: "Insatserna har utvecklats för
            att stärka den demokratiska processen i Mongoliet". Nu är det
            väl inte så säkert att man får en särskilt mycket bättre demokrati
            i och för sig om man effektiviserar den offentliga sektorn.
          </note>
          <note>
            Det hade varit bättre om utskottet hade inhämtat information
            om nuläget för den bräckliga mongoliska demokratin, som faktiskt
            närmar sig en kollaps.
          </note>
          <note>
            Bertil Persson och jag var de två första svenska politiker som
            besökte Mongoliet efter regimskiftet
          </note>
          <note>
            1996, då landet efter exakt 75 år, tre kvarts sekel, av kommunism
            inträdde i den demokratiska gemenskapen. Maktöverföringen hade
            gått smidigt, och det mongoliska demokratiinstitutet arbetade
            mycket ambitiöst. Framtiden såg hoppfull ut.
          </note>
          <note>
            År 1998 ser det dessvärre annorlunda ut. Presidenten, den relativt
            nyvalde, som är kommunist utnyttjar nu sin konstitutionella makt
            och blockerar en nödvändig ombildning av regeringen som består
            av
          </note>
          <note>
            Mongoliets moderater och socialdemokrater.
          </note>
          <note>
            Den oro och de spänningar som uppstår när man går från ett system
            till ett annat, som också Urban
          </note>
          <note>
            Ahlin påpekade här förut när det gällde de östeuropeiska staterna,
            utnyttjas av de gamla makthavarna som blåser under missnöjet hos
            vissa grupper. Nu är förekomsten av politiskt våld ganska omfattande.
            En av de ledande företrädarna för demokratialliansen slogs i höstas
            ihjäl på tröskeln till sitt hem av politiska motståndare i ett
            rått yxmord.
          </note>
          <note>
            Detta lilla land, inklämt mellan det s.k. stabila Kina, världens
            största diktatur, och det mot demokrati strävande men oroliga
            Ryssland behöver allt stöd och kunde få hjälp att bli ett föredöme.
            Det är detta, fru talman, jag menar att utskottet borde ha markerat
            på ett tydligt sätt.
          </note>
          <note>
            Ett yrkande om bifall på detta sena stadium är utsiktslöst, och
            jag nöjer mig med att ställa mig bakom de moderata yrkanden som
            gjorts tidigare i debatten.
          </note>
          <note type="speaker">
            Anf. 160 MARGARETA VIKLUND (kd):
          </note>
          <note>
            Fru talman! Mina kristdemokratiska kolleger i utrikesutskottet
            har bl.a. talat om kristdemokraternas syn på biståndspolitikens
            innehåll och ekonomiska förutsättningar. Jag tänker inte gå in
            i den debatten utan lyfta fram en motion som egentligen hade kunnat
            behandlas i betänkandet om mänskliga rättigheter.
          </note>
          <note>
            Det gäller motion nr 1998/99:U620. Den handlar bl.a.
          </note>
          <note>
            om att frågan om prenatal könsdiskriminering, dvs.
          </note>
          <note>
            könsdiskriminering före födelsen, lyfts fram inom det bilaterala
            utvecklingsarbetets ram.
          </note>
          <note>
            Det är inte första gången som prenatal könsdiskriminering behandlas
            här i riksdagens kammare.
          </note>
          <note>
            Men resultatet från de diskussionerna har hitintills varit ganska
            harmlösa, om de över huvud taget givit något resultat. Prenatal
            könsdiskriminering innebär i ordets verkliga innebörd en livsavgörande
            diskriminering. Det handlar framför allt om utsortering och urgallring
            av dem som var ämnade att bli flickebarn.
          </note>
          <note>
            Det saknas ungefär 100 miljoner kvinnor i världen på grund av
            denna könsdiskriminering före födelsen.
          </note>
          <note>
            Ca 60 miljoner saknas i Asien.
          </note>
          <note>
            Fru talman! Könsdiskriminering förekommer på många håll och på
            många olika sätt. Men frågan är om ändå inte den prenatala könsdiskrimineringen
            tar alla pris inom det området. På fosterstadiet har man ju ingen
            chans att föra sin egen talan vare sig det gäller diskriminering
            eller annat. Därför, fru talman, är det så viktigt att vi som
            kan tala och agera verkligen för dessa prenatalt könsdiskriminerade
            flickebarns talan.
          </note>
          <note>
            Jag vill påstå att den syn på människovärde och flickor och kvinnor
            som kommer till tals vid prenatal könsdiskriminering är ett av
            alla de symtom av olika grader som totalt finns på diskriminering
            av flickor och kvinnor. Jag tror inte heller, fru talman, även
            om det inte är vetenskapligt bevisat, att vi kan svära oss fria
            från denna form av könsdiskriminering ens här i
          </note>
          <note>
            Sverige.
          </note>
          <note>
            Min undran är, oavsett var i världen denna diskriminering äger
            rum, vilka signaler vuxenvärlden genom den sänder till sina söner
            och döttrar. Om t.ex.
          </note>
          <note>
            en flicka i Sverige får höra att flickor, var det än sker i världen,
            nekas att födas därför att de är flickor, vilka signaler sänder
            det till henne? Eller till pojkarna?
          </note>
          <note>
            Fru talman! Vår gemensamma värld är kanske inte så stor som vi
            ibland tror. Olika länders gränser kommer också allt närmare.
            Men människovärdet är ändå detsamma var människan än befinner
            sig på jordens yta. Det anser jag måste vara en grundbult, inte
            bara i ord utan också i handling, för framför allt
          </note>
          <note>
            FN:s arbete och ställningstaganden.
          </note>
          <note>
            Jag instämmer i utskottets mening att befolkningsfrågor har samband
            med t.ex. utbildning, hälsovård och kvinnors roll, områden som
            är centrala i det svenska biståndsarbetet. Utifrån det påståendet
            är det märkligt att utskottsmajoriteten ändå inte har kunnat ställa
            upp på den angivna motionens förslag om att
          </note>
          <note>
            Sverige som ett föregångsland i arbete för demokrati och mänskliga
            rättigheter kunde ta initiativ till att frågan om prenatal könsdiskriminering
            lyfts upp på
          </note>
          <note>
            FN:s dagordning. Det handlar om jämställdhet, demokrati och mänskliga
            rättigheter.
          </note>
          <note>
            Det handlar också indirekt om att ge de flickor som i dag redan
            är födda ett fullt människovärde.
          </note>
          <note>
            Även ganska unga flickebarn är inte så okänsliga och ointelligenta
            att de inte förstår att de inte har samma värde som sina bröder.
            De lyssnar, lägger ihop och gör sig en bild av sitt eget värde.
          </note>
          <note>
            Den människosyn som visar sig i den prenatala könsdiskrimineringen
            strider mot Kristdemokraternas syn på mänskliga rättigheter och
            ett likvärdigt människovärde. Jag förutsätter att denna syn delas
            av övriga i riksdagen representerade partier.
          </note>
          <note>
            Jag anser således att Sverige bör ta initiativ till att frågan
            om prenatal könsdiskriminering förs upp på dagordningen för FN:s
            generalförsamling, att frågan om prenatal könsdiskriminering lyfts
            fram inom det bilaterala utvecklingsarbetets ram och att stöd
            ges till allmän utbildning och upplysningskampanjer för att ändra
            attityder till flickors och kvinnors människovärde och mänskliga
            rättigheter.
          </note>
          <note>
            Fru talman! Jag vill inte ta kammarens tid i anspråk med att
            begära en omröstning i frågan. Men jag lovar att vi kristdemokrater
            kommer tillbaka till den här viktiga frågan om mänskliga rättigheter,
            människosyn och människovärde. Det är en fråga som jag anser är
            nog så viktig att ta upp i dag på femtioårsdagen av FN:s deklaration
            om mänskliga rättigheter.
          </note>
          <note>
            För övrigt instämmer jag i de reservationer som kristdemokraterna
            avgivit och yrkar bifall till reservationerna 6, 23 och 27 liksom
            mina kolleger har gjort.
          </note>
          <note type="speaker">
            Anf. 161 CARINA HÄGG (s) replik:
          </note>
          <note>
            Fru talman! När man lyssnar på Margareta
          </note>
          <note>
            Viklund här i kammaren kan man få uppfattningen att vi inte på
            något sätt har berört frågan och att vi inte tar den oro som hon
            lyfter fram i sitt anförande på allvar även i utskottet och i
            kammaren.
          </note>
          <note>
            Jag vill citera ett par rader som vi har skrivit i det betänkande
            som nu ligger på våra bänkar: "Åtgärder som leder till en snedvriden
            könsfördelning, och som kan förmärkas på olika håll i världen
            är däremot ägnade att inge oro." Med den skrivningen uttrycker
            vi verkligen vad vi tycker och vad vi känner och att vi är oroliga
            för utvecklingen och är beredd att ta den på allvar.
          </note>
          <note type="speaker">
            Anf. 162 MARGARETA VIKLUND (kd) replik:
          </note>
          <note>
            Fru talman! Tack för det inlägget och den reaktionen. Men jag
            tycker ändå att det är märkligt att fastän man säger att man ställer
            upp på innehållet och det budskap jag framfört inte kunde ha uttryckt
            det med ett ja och ett yrkande om bifall till motionen eller på
            något sätt sagt att man tänker och ämnar att föra den här frågan
            vidare inför FN:s generalförsamling. Det hade jag i så fall väntat
            mig som en aktiv handling.
          </note>
          <note type="speaker">
            Anf. 163 CARINA HÄGG (s) replik:
          </note>
          <note>
            Fru talman! Margareta Viklund förväntar sig aktiva handlingar
            när det gäller jämställdheten på olika områden från Sveriges riksdag
            och regering. På den punkten kan jag å det bestämdaste lugna henne.
            Vi har varit oerhört aktiva när det gäller jämställdheten.
          </note>
          <note>
            Jag kan lova att vi kommer fortsättningsvis att vara minst lika
            aktiva och vara beredda att gripa in på de olika områden där vi
            ser att det kommer att krävas extra engagemang från vår sida.
          </note>
          <note type="speaker">
            Anf. 164 MARGARETA VIKLUND (kd) replik:
          </note>
          <note>
            Fru talman! Jag kan ändå inte riktigt förstå det inlägg som Carina
            Hägg här gör om hon verkligen menar att detta är en så viktig
            fråga som jag anser att den är.
          </note>
          <note>
            Den handlar ändå om de mänskliga rättigheterna.
          </note>
          <note>
            Det handlar om människovärde, och det handlar om demokrati. Det
            är en grundläggande bult i FN:s deklaration om just mänskliga
            rättigheter. Varför då inte ta tag i frågan och föra den vidare
            inför FN:s generalförsamling?
          </note>
          <note>
            Visst är det en jämställdhetsfråga, och visst har man talat om
            jämställdhet här i kammaren både en och flera gånger. Men det
            här är ändå en mycket djup fråga som handlar om människors lika
            värde och mänskliga rättigheter. Det är ett litet snäpp högre
            och tyngre än enbart jämställdhet.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            UU2 Utgiftsområde 7 Internationellt bistånd
          </note>
          <note>
            Mom. 1 (de övergripande målen och en biståndspolitisk utredning)
          </note>
          <note>
            1. utskottet
          </note>
          <note>
            2. res. 1 (m, fp)
          </note>
          <note>
            Votering:
          </note>
          <note>
            208 för utskottet
          </note>
          <note>
            83 för res. 1
          </note>
          <note>
            10 avstod
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 37 v, 37 kd, 14 c, 5 mp
          </note>
          <note>
            För res. 1: 70 m, 13 fp
          </note>
          <note>
            Avstod: 1 v, 9 mp
          </note>
          <note>
            Frånvarande: 16 s, 12 m, 5 v, 5 kd, 4 c, 4 fp, 2 mp
          </note>
          <note>
            Per Lager (mp) anmälde att han avsett att avstå från att rösta
            men markerats ha röstat ja.
          </note>
          <note>
            Mom. 3 (de biståndspolitiska målen)
          </note>
          <note>
            1. utskottet
          </note>
          <note>
            2. res. 4 (fp)
          </note>
          <note>
            Votering:
          </note>
          <note>
            219 för utskottet
          </note>
          <note>
            13 för res. 4
          </note>
          <note>
            70 avstod
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 39 v, 37 kd, 14 c, 14 mp
          </note>
          <note>
            För res. 4: 13 fp
          </note>
          <note>
            Avstod: 70 m
          </note>
          <note>
            Frånvarande: 16 s, 12 m, 4 v, 5 kd, 4 c, 4 fp, 2 mp
          </note>
          <note>
            Mom. 4 (biståndsramen och enprocentsmålet)
          </note>
          <note>
            1. utskottet
          </note>
          <note>
            2. res. 5 (v)
          </note>
          <note>
            3. res. 6 (kd)
          </note>
          <note>
            4. res. 7 (c)
          </note>
          <note>
            Förberedande votering 1:
          </note>
          <note>
            38 för res. 6
          </note>
          <note>
            14 för res. 7
          </note>
          <note>
            250 avstod
          </note>
          <note>
            47 frånvarande
          </note>
          <note>
            Kammaren biträdde res. 6.
          </note>
          <note>
            Förberedande votering 2:
          </note>
          <note>
            39 för res. 5
          </note>
          <note>
            38 för res. 6
          </note>
          <note>
            224 avstod
          </note>
          <note>
            48 frånvarande
          </note>
          <note>
            Kammaren biträdde res. 5.
          </note>
          <note>
            Huvudvotering:
          </note>
          <note>
            115 för utskottet
          </note>
          <note>
            40 för res. 5
          </note>
          <note>
            147 avstod
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 114 s, 1 m
          </note>
          <note>
            För res. 5: 39 v, 1 kd
          </note>
          <note>
            Avstod: 1 s, 69 m, 36 kd, 14 c, 13 fp, 14 mp
          </note>
          <note>
            Frånvarande: 16 s, 12 m, 4 v, 5 kd, 4 c, 4 fp, 2 mp
          </note>
          <note>
            Mom. 11 (en probleminriktad anslagsstruktur)
          </note>
          <note>
            1. utskottet
          </note>
          <note>
            2. res. 12 (m, c)
          </note>
          <note>
            Votering:
          </note>
          <note>
            216 för utskottet
          </note>
          <note>
            84 för res. 12
          </note>
          <note>
            1 avstod
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 39 v, 37 kd, 12 fp, 13 mp
          </note>
          <note>
            För res. 12: 70 m, 14 c
          </note>
          <note>
            Avstod: 1 fp
          </note>
          <note>
            Frånvarande: 16 s, 12 m, 4 v, 5 kd, 4 c, 4 fp, 3 mp
          </note>
          <note>
            Mom. 21 (världens vattenförsörjning m.m.)
          </note>
          <note>
            1. utskottet
          </note>
          <note>
            2. res. 15 (mp)
          </note>
          <note>
            Votering:
          </note>
          <note>
            285 för utskottet
          </note>
          <note>
            16 för res. 15
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 114 s, 69 m, 38 v, 37 kd, 14 c, 13 fp
          </note>
          <note>
            För res. 15: 1 v, 15 mp
          </note>
          <note>
            Frånvarande: 17 s, 13 m, 4 v, 5 kd, 4 c, 4 fp, 1 mp
          </note>
          <note>
            Mom. 35 (bistånd till Östtimor)
          </note>
          <note>
            1. utskottet
          </note>
          <note>
            2. res. 20 (v, kd, fp, mp)
          </note>
          <note>
            Votering:
          </note>
          <note>
            198 för utskottet
          </note>
          <note>
            104 för res. 20
          </note>
          <note>
            1 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 69 m, 14 c
          </note>
          <note>
            För res. 20: 39 v, 37 kd, 13 fp, 15 mp
          </note>
          <note>
            Avstod: 1 m
          </note>
          <note>
            Frånvarande: 16 s, 12 m, 4 v, 5 kd, 4 c, 4 fp, 1 mp
          </note>
          <note>
            Mom. 42 (utvärdering och uppföljning)
          </note>
          <note>
            1. utskottet
          </note>
          <note>
            2. res. 23 (m, kd)
          </note>
          <note>
            Votering:
          </note>
          <note>
            196 för utskottet
          </note>
          <note>
            107 för res. 23
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 39 v, 14 c, 13 fp, 15 mp
          </note>
          <note>
            För res. 23: 70 m, 37 kd
          </note>
          <note>
            Frånvarande: 16 s, 12 m, 4 v, 5 kd, 4 c, 4 fp, 1 mp
          </note>
          <note>
            Mom. 53 (insatser för barn inom östsamarbetet)
          </note>
          <note>
            1. utskottet
          </note>
          <note>
            2. res. 27 (kd, fp)
          </note>
          <note>
            Votering:
          </note>
          <note>
            253 för utskottet
          </note>
          <note>
            50 för res. 17
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 70 m, 39 v, 14 c, 15 mp
          </note>
          <note>
            För res. 17: 37 kd, 13 fp
          </note>
          <note>
            Frånvarande: 16 s, 12 m, 4 v, 5 kd, 4 c, 4 fp, 1 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Beslut om uppskjuten votering
          </note>
          <note>
            På förslag av tredje vice talmannen medgav kammaren att återstående
            ärende på dagens föredragningslista fick avgöras vid arbetsplenum
            fredagen den
          </note>
          <note>
            11 december.
          </note>
          <note>
            9 § Totalförsvarets budget för 1999
          </note>
          <note>
            Föredrogs
          </note>
          <note>
            Försvarsutskottets betänkande 1998/99:FöU1
          </note>
          <note>
            Totalförsvarets budget för 1999 (prop. 1998/99:1
          </note>
          <note>
            delvis)
          </note>
          <note type="speaker">
            Anf. 165 HENRIK LANDERHOLM (m):
          </note>
          <note>
            Fru talman! Det är med ovanligt tungt hjärta jag ställer mig
            i denna talarstol i dag. De senaste veckornas tumult har inte
            bidragit till respekten för det demokratiska systemet. Vart tog
            det sunda förnuftet vägen? Var finns det rationella i den politiska
            beslutsprocessen? Varför utsätts svensk försvarsförmåga för detta
            narrspel på allra högsta nivå? Och varför sprids lögner och halvsanningar
            kring vad frågan egentligen handlar om på ett helt okontrollerbart
            sätt?
          </note>
          <note>
            Svaren står tyvärr att finna på andra sidan vattnet
          </note>
          <note>
            - dvs. i Regeringskansliet och dess olika delar. I år blev de
            en myndighet, men aldrig tidigare har väl en strid mellan delarna
            skett inför så öppen ridå. Aldrig har väl motsättningarna mellan
            två ministrar framstått som så tydliga och handlingskraften sällan
            så begränsad.
          </note>
          <note>
            Det är lätt att förstå finansministerns trängda läge.
          </note>
          <note>
            Men det är oursäktligt att dennes rigiditet tillåts få så stora
            konsekvenser på statsbudgetens enskilt största verksamhetsområde.
            De närmaste tre åren kommer över 9 miljarder att fattas för att
            kunna göra det som avsågs i försvarsbeslutet och som denna kammare
            har fattat beslut om. Och det är inte ÖB:s fel. Felet står helt
            - fullt och fast - inte att finna på Lidingövägen utan på Jakobsgatan.
            Fyra dagar efter valet lade departementet fast planeringsförutsättningarna
            för de närmaste åren, och det skedde i ett handbrev från en tjänsteman.
          </note>
          <note>
            Minskade resurser går att hantera i försvaret liksom i all annan
            verksamhet, men det går inte med 14
          </note>
          <note>
            dagars framförhållning. Försvarets kostnader är med så kort varsel
            till över 90 % fasta. De anställda kan inte sägas upp och bör
            inte heller sägas upp, eftersom den långsiktiga inriktningen saknas.
            Mark, anläggningar och lokaler kostar vad de kostar, och de bör
            inte säljas utan samlade överväganden.
          </note>
          <note>
            Och leveranserna av den materiel som redan är beställd tickar
            på. Nästa års beräkningar är att anslaget A3 inte ens räcker till
            för det som redan är beställt. Bara där fattas 750 miljoner. Till
            det kommer allt det smörjmedel som behövs för att över huvud taget
            bedriva någon verksamhet i Försvarsmakten.
          </note>
          <note>
            Och det här, fru talman, går inte ihop.
          </note>
          <note>
            Försvaret kan inte svänga snabbt, och det är riksdagen som har
            beslutat att försvarsplaneringen skall vara långsiktig. Den bör
            inte heller tvingas att svänga snabbt på grund av budgettekniska
            omläggningar. Jag vill påminna kammarens ledamöter om att alla
            partier enhälligt - gång på gång - uttalat att övergången till
            det nya sättet att finansiera förskott till försvarsindustrin
            skall vara verksamhetsneutral. Varför står ni andra inte fast?
            Varför lägger ni i praktiken om förutsättningarna på ett sätt
            som får omvärlden att skratta åt oss och Försvarsmakten att stanna?
            Och varför så fullständigt strunta i de tidigare fattade eniga
            riksdagsbesluten?
          </note>
          <note>
            Det är klart att vän av ordning eller mer eller mindre tillkämpad
            vän av regeringens budgetpropoosition kanske svarar: Javisst skall
            vi göra det, men det här går inte att utvärdera förrän efter försvarsbeslutsperioden.
          </note>
          <note>
            Det kanske är sant, men i så fall fall går systemet egentligen
            att utvärdera förrän solen slocknar eller åtminstone när Försvarsmakten
            eventuellt läggs ned och det sista bokslutet görs. Problemet här
            är att varje sådan läpparnas bekännelse till verksamhetsneutralitet
            blir helt meningslös, eftersom den verksamhet som kompensationen
            skall möjliggöra inte kommer att kunna genomföras.
          </note>
          <note>
            Försvarsmateriel för kanske 9 miljarder kommer inte att kunna
            köpas under de närmaste tre åren. Beställningar på framtidsprojekt
            som skulle ha gjorts får läggas på hyllan, eftersom ÖB inte -
            mot riksdagsbeslutet 1996 - längre kan planera med teknikfaktorn
            efter 2001. Det gör ytterligare 7-8 miljarder som inte kan satsas
            på framtidens kvalificerade försvarsmateriel.
          </note>
          <note>
            Den - och det finns många sådana i dag - som hävdar att den här
            kompensationen skall beräknas först år 2002 använder samma argument
            som den som hävdar att en sjukdom inte till fullo kan diagnostiseras
            innan patienten obducerats. Det är möjligt att operationen rent
            tekniskt lyckas då, men patienten - i den här bemärkelsen den
            förmåga omläggningen skulle vara verksamhetsneutral mot - kommer
            inte att ha överlevt. Principen som skall gälla är tydligen kompensation
            först efter obduktion. Jag avslöjar ingen hemlighet om jag säger
            att det då inte spelar någon roll. Då har nya försvarsbeslut fattats,
            ny verksamhet planerats och alla ansvariga befattningshavare
          </note>
          <note>
            - inklusive de flitiga medarbetarna på Finansdepartementet -
            slutat.
          </note>
          <note>
            Jag vill påminna kammaren om att när riksdagen
          </note>
          <note>
            1996 fattade beslut om oförändrad köpkraft för Försvarsmakten
            var det aldrig tal om att utvärdera först efteråt. Tvärtom ligger
            det i kompensationens natur att den måste ske efter hand. Annars
            drabbas ju den pågående verksamheten.
          </note>
          <note>
            När omläggningen gjordes fick Försvarsmakten
          </note>
          <note>
            14,6 miljarder i kompensation för att man tvingades stå som betalningsansvarig
            för ett lån i riksgälden på samma summa. Varför ersattes man med
            de här pengarna? Jo, Försvarsmakten hade ju redan en gång tidigare
            över sina anslag, beviljade av denna kammare, betalat ut just
            14,6 miljarder i förskott till industrin. När anslagsfinansiering
            i enlighet med anslagsförordningens 16 § skulle ersättas med lånefinansiering
            förvandlades Försvarsmaktens tillgångar - de uteliggande förskotten
            - i stället till skulder.
          </note>
          <note>
            Allt hade väl varit väl om de pengar som man fick t.ex. satts
            in på Försvarsmaktens checkräkning i riksgälden. Men så blev det
            inte. Försvaret behövde ju inte pengarna just då. Man blev i stället
            offer för en s.k. likviditetsindragning under förespegling att
            man skulle få tillbaka pengarna när de behövdes för att bedriva
            verksamheten just på det sätt som bestämdes i
          </note>
          <note>
            1996 års försvarsbeslut.
          </note>
          <note>
            Den här indragningen ledde ju till att statens finanser förbättrades,
            åtminstone på papperet. De lånade pengarna uppfördes av dåvarande
            finansministern
          </note>
          <note>
            Göran Persson på inkomstsidan i statsbudgeten. Utan jämförelser
            i övrigt framstår lord Moyne som en småhandlare i sammanhanget,
            och Trustorhärvan bleknar i den bemärkelse som det gäller. Här
            handlar det om lånade 14,6 miljarder som bokfördes som en inkomst.
            Det är helt i enlighet med statens regler -
          </note>
          <note>
            ingen har gjort något formellt fel - men Försvarsmakten blev
            sittande kvar med springnotan bestående av materielleveranser
            för samma summa som man nu skall betala en gång till, fast den
            här gången i form av amortering på lånet.
          </note>
          <note>
            Jag förstår fullt ut att de som bär ansvaret för detta vill flytta
            domens dag så långt fram som möjligt i tiden. På det sättet kanske
            vi andra kan fås att glömma och ansvaret kan suddas ut. De som
            mot alla överenskommelser försett sig vill naturligtvis inte bli
            tagna på bar gärning med fingrarna i syltburken.
          </note>
          <note>
            Bättre då att låta tiden läka såren och den lyckosamma men djupt
            oetiska operationen falla i glömska. Låt alla hinna byta ansvarsområde
            så att spåren kallnar och nya beslut om försvaret gör det omöjligt
            att bevisa vem som var förövaren - det är tyvärr den princip som
            regeringen följt.
          </note>
          <note>
            Fru talman! Den gångna höstens hantering av frågan om försvarets
            ekonomi är ovärdig. De akuta problemen går inte att lösa genom
            att man försöker dölja det. Inte heller döljs ansvaret av provkartan
            av skenargument som "överplanering och räntekompensation" eller
            häftiga men felaktiga utfall om "ständiga fördyranden och överskridanden"
            och "oförmåga att hålla sig inom de ekonomiska ramarna". Jag citerade
            i allt detta finansministerns väl avvägda ord.
          </note>
          <note>
            Det akuta problemet, att det finns en brist på drygt
          </note>
          <note>
            9 miljarder mellan den verksamhet regeringen har föreslagit och
            de anslag och utgiftsramar som föreslagits, kan inte heller döljas
            av den skenmanöver som presenterats som lösning på problemet.
            Om ens en 10-procentig anslagskredit vore möjlig att utnyttja
            nästa år, så innebär det inte annat än att kostnaderna skjuts
            över till år 2000. Då skall Försvarsmakten betala tillbaka. Eftersom
            närheten till utgiftstaket är skrämmande liten, kan ingen tro
            att ens detta lilla teoretiska andningshål skulle vara möjlig
            att utnyttja.
          </note>
          <note>
            Utskottsmajoritetens förslag till lösning på detta stora och
            grundläggande problem är alltså ett icke-förslag.
          </note>
          <note>
            En ökning av anslagskrediten är ett slag i luften i syfte att
            markera politisk handlingskraft. Det behövs förvisso. Jag menar
            att regeringen bör ges en tydlig signal att det inte är på det
            sättet problemet kan lösas.
          </note>
          <note>
            Därför bör riksdagen avvisa förslaget.
          </note>
          <note>
            Hanteringen av försvarsekonomin är särskilt allvarlig, eftersom
            de genomgripande och oförberedda konsekvenserna är så stora. Försvarsplaneringen
            blir som den blir, eller som en enig militärledning påpekar i
            ett brev till samtliga 35 000 försvarsanställda -
          </note>
          <note>
            ett resultat av budgettekniska förändringar i stället för ett
            beslut efter öppen och seriös debatt. Menar någon ledamot av denna
            kammare - vid närmare eftertanke ens bland de mest extrema nedrustarna
            - att det är så beslut om försvarets framtida styrka egentligen
            skall fattas?
          </note>
          <note>
            Hur kan en regering fungera på ett sådant sätt att svansen tillåts
            vifta på hunden, oavsett om man definierar Miljöpartiet eller
            Finansdepartementet såsom varande just detta organ?
          </note>
          <note>
            Nu sätts kortsiktigheten helt i förarsätet. Viktig kunskap i
            en livskraftig industrigren går förlorad när i stort sett varje
            nyutvecklingsprojekt måste ifrågasättas. Det internationella samarbete
            som försvarsministern så förtjänstfullt drivit riskerar att i
            det närmaste helt gå om intet. Hur skall gemensamma projekt drivas
            när det som skall utvecklas riskerar utplånas i ett svep? Hur
            skall den omstrukturering och internationalisering som är oundviklig
            och nödvändig kunna ske i de "ordnade former" som försvarsministern
            och näringsministern, förmodligen utan att se ironin i sina egna
            ord, skrev på DN Debatt i går?
          </note>
          <note>
            "Ordnade former"? Hur skall detta kunna ske när riksdagens majoritet
            i dag tycks vara beredd att rycka undan mattan för allt vad långsiktig
            materielplanering heter?
          </note>
          <note>
            Dagens debatt är slutpunkten på den stora oredans år i försvarspolitiken.
            De flesta av oss minns hur intensiv debatten om försvarets ekonomi
            och verksamhet var vid den här tiden förra året. Då som nu låg
            ett betänkande på riksdagens bord. Då, som nu, är vi på det klara
            med att riksdagsmajoriteten fattar ett beslut som är omöjligt
            att genomföra. Då, som nu, döljer inte retoriken mer än vad kejsarens
            nya kläder gjorde i H C Andersens saga. Då, som nu, framstår behovet
            av ett nytt försvarsbeslut som helt klart och tydligt. Det är
            omöjligt att hanka sig fram längre.
          </note>
          <note>
            Varför kan inte regeringssidan medge det? Varför inte göra upp
            med fiktionen av en säkerhetspolitisk kontrollstation nästa år
            och få fart på en reell beslutsprocess i stället för att fortsätta
            med den nuvarande?
          </note>
          <note>
            Vad som nu behövs är en fullständig översyn, en bottom up review
            på svenska, där vi konfronterar oss själva med verkligheten. I
            stället för att fokusera all kraft till medlen - värnpliktssystemet,
            industrin och fredsförbanden - bör regeringen, och vi övriga,
            ta oss i kragen och göra vårens beslut om försvaret till det första
            steget i ett nytt försvarsbeslut. Läget är så allvarligt att försvaret
            snarare är i behov av en haverikommission för att reda ut problemen
            än en beredning. Det krävs en tydlig process där vi börjar med
            att reda ut vilka nationella intressen som skall värnas för militära
            medel. En ny process med ett nytt mandat, ny ledning och nya direktiv
            är vad som behövs.
          </note>
          <note>
            Det är glädjande att försvarsministern - extra tydligt i dagens
            frågestund - så tydligt valt sida i försvarspolitiken. Självfallet
            skall inte Sveriges säkerhets- och försvarspolitik drivas tillsammans
            med partier som i grunden har extrema uppfattningar i frågan.
            Men hur skall detta gå till, försvarsministern?
          </note>
          <note>
            Hur skall detta långa farväl till Vänstern och Miljöpartiet -
            och kanske också till finansministern - ske?
          </note>
          <note>
            Att försvarsministern valt sida räcker ju inte så länge regeringen
            som helhet inte kommit ur det grepp som
          </note>
          <note>
            Miljöpartiet och Vänstern kopplat på alla ärenden som har ekonomiska
            implikationer.
          </note>
          <note>
            Det är ju eld och vatten som skall förenas om
          </note>
          <note>
            Miljöpartiet och borgerliga partier skall bli överens om pengar.
            Jag dristar mig till att säga att det är omöjligt. Det är bra
            att försvarsministern bränt alla broar till extrempartierna i
            försvars- och säkerhetspolitiken - i teorin. Men hur skall det
            gå till i praktiken?
          </note>
          <note>
            Hur skall regeringen få Miljöpartiet, som fått blodad tand av
            segern i förra veckan, att nöja sig med åskådarplats i en av hjärtefrågorna
            - militär nedrustning?
          </note>
          <note>
            Alla måste vara öppna för diskussion om de stora och viktiga
            frågorna. Men någon ordning måste det finnas i processen. Någon
            grad av ärlighet, ordhållighet och struktur måste skapas. Sveriges
            framtida försvars- och säkerhetspolitik är för viktig för att
            göras beroende av svansviftningar. Frågan är om regeringen också
            i praktiken är beredd att ta konsekvenserna av försvarsministerns
            övertygelse.
          </note>
          <note>
            Fru talman! Riksdagen är på väg att fatta helt orimliga beslut.
            Att skjuta på kompensationen är orimligt i sak. Att fatta beslut
            om anslag och innehåll som föga eller inget har med varandra att
            göra är konstitutionellt orimligt.
          </note>
          <note>
            Det finns fortfarande god tid för Socialdemokraterna att dra
            tillbaka sitt stöd till den goddag-yxskaftpolitik som propositionen
            präglas av. Det finns också tid att byta fot i frågan om att kompensera
            Försvarsmakten och skapa verklig verksamhetsneutralitet.
          </note>
          <note>
            Därför yrkar jag bifall till reservation 1, som är den praktiskt
            framkomliga vägen för den som vill reda ut detta problem. Den
            socialdemokrat som är lite osäkrare på sin sak, men ändå ser det
            barocka i att låta budgetpropositionen gå igenom ograverad, kan
            jag rekommendera att stödja reservation 2, som åtminstone skapar
            rådrum för den rådville.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslutade kl. 17.56 på förslag av andre vice talmannen
            att ajournera förhandlingarna till kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            9 § (forts.) Totalförsvarets budget för 1999
          </note>
          <note>
            (forts. FöU1)
          </note>
          <note type="speaker">
            Anf. 166 BERIT JÓHANNESSON (v):
          </note>
          <note>
            Fru talman! Ärade riksdagsledamöter! Ni är inte många, men ni
            är naggande goda.
          </note>
          <note>
            Jag kommer i min plädering att hålla mig till försvarets ekonomi
            och de värnpliktigas situation.
          </note>
          <note>
            Min kära kollega Stig Sandström kommer senare att ta upp inriktningen
            av försvaret med sikte på framtiden.
          </note>
          <note>
            Under de senaste veckorna har medierna varit fyllda av diskussioner
            kring försvarets ekonomi. Var och varannan dag har vi fått läsa
            om det i tidningen.
          </note>
          <note>
            Orsaken är den s.k. anslagsförordningen och effekterna av den
            på försvarets köpkraft. Argumenten har haglat, åsikterna har gått
            isär och påståendena har korsat varandra! Och vem som har ljugit
            eller ej,
          </note>
          <note>
            Henrik Landerholm, återstår nog att reda ut.
          </note>
          <note>
            Det låter som om kassan är tom, men det är den inte. Det finns
            20 miljarder för 1999 till investeringar, dvs. materiel i första
            hand, och det finns nästan 40
          </note>
          <note>
            miljarder till det militära försvaret.
          </note>
          <note>
            Man har i debatten kunnat tolka in att problemen med ekonomin
            kommit som en fullständig överraskning. Men det framgår klart
            i budgetpropositionen att problemen med ekonomin och uppföljningen
            av ekonomin har kunnat konstaterats både 1997 och 1998.
          </note>
          <note>
            Regeringen säger vidare att den nya organisationen av högkvarteret
            kommer att ge förutsättningar för ett bättre ekonomiskt underlag
            och större säkerhet i planeringen. Regeringen har tillskrivit
            Försvarsmakten att den skall vara mycket restriktiv med kostnadsdrivande
            åtgärder och reducera sin verksamhet inom bl.a. materielanskaffning.
            Det är klart att kunskapen om brister i ekonomin har varit en
            realitet. Vi har i utskottet tagit initiativ till uppföljnings-
            och utvärderingsprojekt, som jag tycker är väldigt viktigt. Jag
            anser att det är mycket viktigt att ha ett bra ekonomisystem som
            ger möjlighet till kontroll och uppföljning. Efter mina år i det
            politiska livet vet jag att det är A och O.
          </note>
          <note>
            Utskottet har arbetat hårt och seriöst med problemen kring anslagsförordningen
            - den anslagsförordning som nu skall gälla såväl Försvarsmakten
            som alla andra statliga funktioner. Man skall alltså betala materiel
            via anslaget vid leverans, mot att man tidigare betalade i förskott
            till försvarsindustrin via sina anslag. Nu är det i stället Försvarets
            materielverk som tar lån och gör dessa förskottsinbetalningar
            om man anser att det är ekonomiskt försvarsbart när man beställer
            materiel.
          </note>
          <note>
            I början när vi diskuterade det här i utskottet fick man uppfattningen
            att det bara handlade om att materiel som redan var betalt via
            anslaget i förskott när det levererats skulle betalas en gång
            till. Men frågan är inte så enkel, även om detta problem var av
            det mer komplicerade slaget. Det handlar om överbeställningar.
            Det handlar om att Försvarsmakten av erfarenhet har märkt att
            leveranserna från försvarsindustrin varit försenade och att man
            tog till i överkant när man beställde varor. När försvarsindustrin
            nu skärpt sina villkor och leveranserna kommer i tid kostar det
            naturligtvis mer. Det finns också en diskussion om räntor, som
            kan vara till fördel för försvaret, som man inte heller vet hur
            det påverkar.
          </note>
          <note>
            Vi har arbetat med frågan. Flera förslag har kommit fram, diskuterats
            och förkastats. Det som varit inriktningen är att hålla lösningen
            på problemet inom budgettaket. Det är viktigt.
          </note>
          <note>
            Socialdemokraterna, Miljöpartiet och Vänsterpartiet inledde ju
            sina förhandlingar efter valet. Inom vissa områden skall vi utveckla
            politiken tillsammans. Vi enades om ett budgettak och en avbetalningsplan
            för statsskulden. I denna överenskommelse inkluderades inte innehållet
            för 1999 - märk väl! - i försvarsbudgeten, men taket var helt
            klart. Vänsterpartiet kan aldrig acceptera mer pengar till försvaret.
          </note>
          <note>
            Det finns många viktiga områden som handlar om människors liv
            och livsvillkor som är mycket angelägna att satsa på när ekonomin
            tillåter det.
          </note>
          <note>
            När jag säger att innehållet i försvarets budget var för 1999
            kommer vi naturligtvis att med kontrollstationer få möjlighet
            att diskutera innehållet framgent.
          </note>
          <note>
            Henrik Landerholm säger att det är 9 miljarder som fattas. Men
            i den budget som ligger för moderaterna är det ungefär 2 miljarder
            för 1999.
          </note>
          <note>
            Den lösning som våra tre partier Socialdemokraterna, Miljöpartiet
            och Vänsterpartiet har blivit överens om innebär att försvaret
            vid behov får låna upp till 10 % i en anslagskredit. Denna kredit
            innebär ca 2
          </note>
          <note>
            miljarder kronor som man vid behov får disponera.
          </note>
          <note>
            Men innan dess skall försvaret se över vad som är viktigast för
            att behålla kompetensen som erfordras för det militära försvaret,
            aktuella försvarsprojekt och materiel.
          </note>
          <note>
            I samband med överenskommelsen lade Socialdemokraterna in ett
            extra yrkande i texten. Det står på s. 69 i handlingen:
          </note>
          <note>
            "I en situation med en vikande internationell försvarsindustrimarknad
            och skärpt konkurrenssituation, främst från Förenta staterna,
            anser utskottet det angeläget att regeringen vidtar ytterligare
            åtgärder i syfte att skapa bättre förutsättningar för angelägna
            exportframgångar för våra viktigaste materielprojekt, däribland
            JAS 39 Gripen."
          </note>
          <note>
            Denna uppfattning delas inte av oss. Vi har tillsammans med Miljöpartiet
            reserverat oss mot detta. I
          </note>
          <note>
            reservationen säger vi: Vi anser inte att försvaret förutsätter
            ett europeiskt vapenindustrisamarbete som därmed hamnar utanför
            den svenska vapenexportlagstiftningens kontroll. Vi anser inte
            heller att regeringen aktivt skall främja svensk vapenexport.
          </note>
          <note>
            Både i vår motion om krav på ett nytt försvarsbeslut och i denna
            reservation ger vi uttryck för vår åsikt. Det nuvarande försvaret
            är alltför materieltyngt och mycket uppknutet till försvarsindustrins
            intressen. Vi tar i vår motion speciellt fram JAS 39 Gripen.
          </note>
          <note>
            Detta flygplan kostar 7-8 miljarder kronor per år.
          </note>
          <note>
            De här kostnaderna har blivit som en gökunge i materielanskaffandet,
            och vi från Vänsterpartiet reagerade t.o.m. när ägget lades i
            boet. Vi har sett att gökungen är ett stort problem framgent.
          </note>
          <note>
            Med en minskad värnplikt och en annan omvärldsanalys som grund
            för försvarspolitiken kommer dessa plan att flygas minimalt eller
            sättas in i hangarer. Det hävdas ju från militärt håll att materiel
            har en begränsad livslängd och att den tekniska utvecklingen går
            fram oerhört fort. Jag undrar vad som händer med de här planen
            om tio år.
          </note>
          <note>
            Björn Rosengren och Björn von Sydow säger i en artikel den 9
            december i DN:
          </note>
          <note>
            "Vårt totalförsvar är fortfarande till stora delar utformat utifrån
            kalla krigets hot om en storskalig invasion från före detta Sovjetunionen
            och Warszawapakten. Vi måste ändra på det!"
          </note>
          <note>
            De orden håller jag fullständigt med Björn von
          </note>
          <note>
            Sydow om.
          </note>
          <note>
            Att då binda upp sig för långa serier och tung och dyr materiel
            är otaktiskt. Det begränsar vår handlingsförmåga och anpassningsförmåga.
            Vi ser oerhört mycket större och bättre användning för dessa pengar,
            naturligtvis. Därför måste Försvarsmakten, som vi säger i vår
            motion, gå in och omförhandla när det gäller planen.
          </note>
          <note>
            Trots att omvärlden ser så annorlunda ut i dag finns det alltså
            tendenser på olika håll att hålla fast vid det gamla sättet att
            se vårt försvar.
          </note>
          <note>
            Det förslag som vi är överens om och som vi lagt fram för att
            kunna lösa det jag vill kalla puckelproblemet anser jag vara en
            strategisk reträtt i ordnade former. Något idiotstopp som skulle
            slå mot de anställda, som med omedelbar verkan skulle få springa
            från sina arbeten, tror vi inte är lösningen. Vi tror att detta
            ger möjlighet till en vettig avveckling.
          </note>
          <note>
            Nu har man fått rådrummet. Nu får man prioritera.
          </note>
          <note>
            Bollen ligger hos regeringen och Försvarsmakten.
          </note>
          <note>
            En annan fråga av ekonomisk art är frågan om teknikfaktorn. Det
            hävdas från försvaret att försvarsmateriel är väldigt speciellt
            och att uppräkningen därmed borde vara större än vanligt när man
            diskuterar penningamängden. Vi ställer oss väldigt skeptiska till
            detta.
          </note>
          <note>
            Nu skall jag ta upp en annan fråga. Det handlar om de värnpliktiga.
            Utvecklingen de senaste åren har gått från allmän värnplikt till
            "selektiv värnplikt".
          </note>
          <note>
            Förut gjorde i princip alla unga män värnplikt. Undantagna var
            de som av olika anledningar fick anstånd eller befrielse eller
            sådana som vägrade att göra värnplikten. Att göra lumpen var någonting
            allmänt accepterat. I dag, 1998, är det bara 20 % av en årskull
            unga män som gör värnplikten. Dessutom har kvinnorna kommit in,
            och deras andel ökar successivt.
          </note>
          <note>
            Vi i Vänsterpartiet anser att det är viktigt med allmän värnplikt,
            även om den får bli selektiv på det sätt som den är i dag. Det
            är behoven som skall styra.
          </note>
          <note>
            Vi vill verkligen inte ha någon yrkesarmé. När ett begränsat
            antal unga män och kvinnor gör värnplikten betyder det samtidigt
            att det blir en väldigt stor skillnad mellan villkoren för dessa
            och villkoren för dem som fortsätter att studera eller jobba.
          </note>
          <note>
            Anledningen till att det är vettigt att faktiskt ha en begränsad
            värnplikt är att alla har rätt att ha meningsfulla arbetsuppgifter
            och känna att de gör nytta och får en bra utbildning. Det betyder
            också att man måste ha andra villkor och andra ersättningar och
            kompensationer när värnplikten inte omfattar alla. De värnpliktiga
            har själva rest krav på detta. De har också tyckt att man måste
            kunna anpassa villkoren för de värnpliktiga till den allmänna
            situationen och de allmänna normer och regler som finns i samhället.
          </note>
          <note>
            Det handlar om permissionsrätt, civila förtroendeuppdrag och
            skyddsfrågor.
          </note>
          <note>
            Det pågår en pliktutredning, och den kommer delvis att ta upp
            dessa frågor. Vi återkommer med fler och fördjupade diskussioner
            kring det när den tas upp.
          </note>
          <note>
            I vår motion har vi tagit upp två saker som vi tycker är så uppenbart
            felaktiga i dag. En av dem är matersättningen.
          </note>
          <note>
            Det utgår olika matersättning beroende på hur man rubricerar,
            men det är samma personer och samma hunger som skall tillfredsställas.
            Vi tycker att detta är orimligt och vill att man skall ha 95 kr
            per dag i matersättning oavsett rubricering.
          </note>
          <note>
            När kvinnorna har kommit in i det militära har de också blivit
            orättvist behandlade. Eftersom de inte kan använda försvarets
            kalsonger och annat måste de naturligtvis inskaffa andra underkläder
            och annat som kvinnor, till skillnad från män, har behov av. Jag
            behöver inte gå in på detaljer. Vi vet alla vad det är.
          </note>
          <note>
            Den ersättning som utgår visar att försvaret inte har en aning
            om vad sådana saker kostar.
          </note>
          <note>
            Dessa uppenbara fel och brister hoppas vi få åtgärda snarast.
            Om det inte kan ordnas på annat sätt återkommer vi i budgeten
            år 2000. Då ämnar vi specificera hur dessa viktiga saker skall
            finansieras.
          </note>
          <note type="speaker">
            Anf. 167 HENRIK LANDERHOLM (m) replik:
          </note>
          <note>
            Fru talman! Det mesta av vad Berit Jóhannesson sade står alldeles
            utmärkt väl för sig självt i riksdagens protokoll, så det skall
            jag inte närmare kommentera. Jag har däremot två frågor.
          </note>
          <note>
            Den första handlar om Vänsterpartiets ställningstagande till
            den verksamhetsneutralitet och oförändrade köpkraft som ert parti
            vid två tidigare tillfällen, närmare bestämt våren 1996 och våren
            1998, varit bergfast övertygat om. Det finns redovisat i riksdagens
            protokoll. Då var ni för det. Nu är ni emot. Ni ifrågasätter dessutom
            beskrivningen att det finns en diskrepans mellan den planerade
            verksamheten, som grundar sig på försvarsbeslutet 1996, och de
            anslag som faktiskt har givits.
          </note>
          <note>
            Min fråga är om Vänsterpartiet har övergivit sin uppfattning
            om övergången från ett system att finansiera förskotten till försvarsindustrin
            till ett annat.
          </note>
          <note>
            Min andra fråga gäller om Vänsterpartiet menar att det inte föreligger
            någon diskrepans mellan planeringsförutsättningarna och anslagen
            och att försvarsverksamheten alltså inte behöver minskas med de
            9
          </note>
          <note>
            miljarder som ÖB har redovisat för de närmaste tre åren.
          </note>
          <note type="speaker">
            Anf. 168 BERIT JÓHANNESSON (v) replik:
          </note>
          <note>
            Fru talman! Jag måste erkänna att vi är väldigt tveksamma när
            det gäller köpkraften. Vi har haft flera år av nedskärningar här
            i samhället. Beslut har fattats här i riksdagen på grund av att
            man har varit tvungen att sanera ekonomin. I det läget har man
            inte tagit hänsyn till att bevara köpkraften både för enskilda
            människor och för olika institutioner i detta samhälle som är
            beroende av statliga anslag. Där är vi tveksamma.
          </note>
          <note>
            Men vi anser samtidigt att man måste ha ett nytt försvarsbeslut.
            Vi har en motion i den frågan. Omvärlden har förändrats. Vi kan
            inte köra med samma vagnar längre. Vi måste stuva om. Vi måste
            ha ett annat innehåll när vi går in i framtiden. Just därför tycker
            vi att ett nytt försvarsbeslut är så viktigt och riktigt.
          </note>
          <note>
            Vi i de tre partierna har däremot i vårt förslag faktiskt redovisat
            hur man skall klara av puckeln. Ni i moderaterna har inte mer
            pengar för 1999 än vad den överenskommelsen ger.
          </note>
          <note type="speaker">
            Anf. 169 HENRIK LANDERHOLM (m) replik:
          </note>
          <note>
            Fru talman! I ett avseende var Berit Jóhannessons replik ytterligt
            klargörande. Det står alltså klart att
          </note>
          <note>
            Vänsterpartiet är mycket tveksamt och egentligen inte ser några
            starka motiv för att Försvarsmakten skall kompenseras för den
            minskade köpkraft som hittills har blivit resultatet av övergången
            från ett system till ett annat. Det ger mig en helt annan bakgrund
            till
          </note>
          <note>
            Vänsterpartiets ställningstagande och stöd till den majoritetsuppfattning
            som finns redovisad i utskottsbetänkandet.
          </note>
          <note>
            Vad det gäller min andra fråga - om det finns en diskrepans mellan
            verksamhet och anslag - noterar jag bara att Berit Jóhannesson
            väljer att inte svara.
          </note>
          <note>
            Även det får jag acceptera.
          </note>
          <note type="speaker">
            Anf. 170 BERIT JÓHANNESSON (v) replik:
          </note>
          <note>
            Fru talman! Som jag sade är det naturligtvis viktigt att titta
            över verksamheten, Henrik Landerholm.
          </note>
          <note>
            När kartan och verkligheten inte stämmer överens kan man inte
            gå efter kartan, utan då måste man se till att gå efter verkligheten.
            Det är det vi anser att vi gör med trepartiöverenskommelsen.
          </note>
          <note>
            Vi löser det akuta problemet. Vi ger rådrum för att man skall
            kunna lösa det. Sedan måste vi sätta oss ned och diskutera en
            ny inriktning för försvaret.
          </note>
          <note>
            Eftersom även vår käre försvarsminister anser att det faktiskt
            finns grund för en annan inriktning tycker jag att den inriktningen
            får ganska stor tyngd.
          </note>
          <note type="speaker">
            Anf. 171 ÅKE CARNERÖ (kd):
          </note>
          <note>
            Fru talman! I Försvarsbeslut 96 lades det fast att
          </note>
          <note>
            Sveriges militära alliansfrihet förutsätter en betryggande försvarsförmåga.
            Genom att vidmakthålla en trovärdig grund för totalförsvarets
            långsiktiga styrka och anpassningsbarhet ger vi vårt bidrag till
            säkerhetspolitisk stabilitet i det nordeuropeiska området.
          </note>
          <note>
            Vi kristdemokrater vill upprätthålla ett effektivt totalförsvar
            som skyddar vårt territorium från kränkningar i fredstid och som
            förhindrar väpnat angrepp eller frihetskränkande påtryckningar
            från främmande makt.
          </note>
          <note>
            I Försvarsberedningens säkerhetspolitiska delrapport från februari
            i år anges "att det är nödvändigt att ha beredskap också för att
            dagens gynnsamma säkerhetspolitiska läge i framtiden kan komma
            att försämras". Vi måste därför fortsatt ha en stabil försvarsgrund
            för att kunna möta närtida hot mot vårt land men också för att
            kunna bygga ut det vid omvärldsförändringar. Även om den positiva
            bedömning av det säkerhetspolitiska läget som gjordes inför försvarsbeslutet
            fortfarande gäller, kvarstår en grundläggande osäkerhet och svårförutsägbarhet
            om utvecklingen på längre sikt.
          </note>
          <note>
            Efter det kalla krigets slut har vi en annorlunda hotbild. Flera
            olika säkerhetsstrukturer har tillkommit i Europa med inriktning
            på ökat samarbete. Vi måste därför finna de bästa lösningarna
            för att behålla vår fred och frihet och för att kunna möta morgondagens
            utmaningar utan gårdagens låsningar.
          </note>
          <note>
            Det militära försvarets verksamhet, planering och utveckling
            måste även i fortsättningen präglas av att uppgiften att försvara
            landet mot väpnade angrepp är det yttersta motivet för det militära
            försvarets existens. Denna uppgift har en dominerande påverkan
            på totalförsvarets utformning och verksamhet.
          </note>
          <note>
            Nuvarande försvarspolitik har skapat en obalans mellan säkerhetspolitikens
            mål och totalförsvarets uppgifter och resurser som på sikt inte
            ger långsiktig styrka i en svårförutsägbar framtid.
          </note>
          <note>
            Fru talman! Säkerhetspolitik, i vilken försvarspolitiken ingår
            som ett fundament, är en allvarlig sak.
          </note>
          <note>
            Det måste vara balans mellan uppgifter och ekonomi och en stabil
            grund som kan växlas upp i händelse av kriser. Försvarsbeslut
            96 är kanske ett praktexempel på en inbyggd obalans mellan mål
            och medel. I våras saknades pengar, vilket ledde till reduceringar
            i förbandsverksamheten samt minskad och senarelagd materielanskaffning.
            I höst har det visat sig att det enligt Försvarsmakten utifrån
            budgetpropositionen saknas ytterligare ca 7 miljarder kronor för
            återstoden av försvarsbeslutsperioden. Det är således ett ansenligt
            glapp mellan uppgifter och anslag.
          </note>
          <note>
            Det är närmast genant att bedriva en försvarspolitik på detta
            sätt. Kristdemokraterna varnade redan i våras för att anpassnings-
            och återtagningsdoktrinen från Försvarsbeslut 96 sattes ur spel
            och att ett nytt försvarsbeslut snarast borde utarbetas i stället
            för att lappa och laga. När regeringen nu ger Försvarsmakten nya
            ekonomiska spelregler konstaterar jag att
          </note>
          <note>
            Försvarsbeslut 96 har kraschlandat. ÖB:s konsekvensförslag utifrån
            budgetpropositionen som kom den 13 november förpassade Försvarsbeslut
            96 i gravens djup. De största förlorarna är Försvarsmaktens förmåga
            och dess personal samt försvarsindustrins personal. Detta leder
            till att den förda försvarspolitikens trovärdighet allvarligt
            skadas, liksom tilltron till vår förmåga att spela en aktiv roll
            för säkerheten i framför allt vår del av världen.
          </note>
          <note>
            Dagens beslut är djupt olyckligt och i strid med rådande försvarsbeslut.
            Regeringens sätt att sköta den här frågan har varit ett sorgligt
            spel. Ett enigt försvarsutskott betonade 1996 att övergången till
            det nya ekonomisystemet skulle vara verksamhetsneutralt och ske
            "på ett sådant sätt att Försvarsmaktens köpkraft förblir oförändrad".
            Jag har inte uppfattat att något parti har ifrågasatt kravet på
            verksamhetsneutralitet.
          </note>
          <note>
            Dagens beslut går stick i stäv med denna inriktning och strider
            mot villkoret i omläggningsbeslutet om bibehållen verksamhet i
            Försvarsmakten.
          </note>
          <note>
            Jag beklagar att det nu är de försvarsfientliga partierna som
            har vetorätt när det gäller Sveriges försvarspolitik. Socialdemokraterna
            har under hösten visat ett vankelmod som överträffat det mesta.
            Det har varit svårt för försvarsutskottet att få besked om vilken
            politik som varit regeringens. Försvarspolitiken är för viktig
            för att hanteras på ett sådant sätt.
          </note>
          <note>
            Fru talman! Svensk säkerhetspolitik bygger på en hög materiell
            försörjningsgrad, och riksdagen betonade i Försvarsbeslut 96 att
            säkerställandet av Försvarsmaktens långsiktiga materielförsörjning
            utgör en viktig del av försvarspolitiken. Den svenska försvarsindustrins
            unika förmåga att leverera kvalificerade högteknologiska system
            har ett stort försvarsoch säkerhetspolitiskt värde.
          </note>
          <note>
            Konsekvenserna för den svenska försvarsindustrin kommer att bli
            förödande. Det kommer att innebära stora problem för det internationella
            samarbetet på det försvarsindustriella området. Hur har regeringen
            kunnat sända dessa signaler till utländska samarbetspartner? Svensk
            försvarsindustri och försvarspolitik har inte råd med dessa ständiga
            ekonomiska kast, vilka skadar pågående utvecklingsverksamhet och
            produktion.
          </note>
          <note>
            I arbetet med att omstrukturera försvarsindustrin måste vår försvarsindustri
            förbli internationellt attraktiv som samarbetspartner. Försvarsindustrin
            får även ökad betydelse för det civila samhället, eftersom dess
            spetsteknologier ger spridningseffekter vid utveckling av civila
            produkter. Kristdemokraterna är inte beredda att på detta sätt
            medverka till den kapitalförstöring som dagens beslut innebär.
          </note>
          <note>
            Fru talman! Kristdemokraterna har i en reservation utvecklat
            synen på hur övergången till det nya ekonomisystemet bör lösas.
            Ansvaret vilar tungt på regeringen att visa att den menar allvar
            med verksamhetsneutraliteten. Sju partier har tidigare varit överens
            om denna lösning, som innebär att regeringen skyndsamt granskar
            och gör avstämning av anslagsförordningens effekter.
          </note>
          <note>
            De åtgärder som vi förordat innebär att vissa leveransförpliktelser
            som försvarsindustrin fullgör - tidigare betalda och avräknade
            mot statsbudgetens anslag
          </note>
          <note>
            - inte på nytt behöver avräknas mot statsbudgeten.
          </note>
          <note>
            Någon anslagshöjning erfordras inte för att kompensera för den
            köpkraftsreduktion som annars skulle kunna uppstå. Åtgärderna
            skulle skapa rådrum för att under år 1999 stämma av de köpkraftsförändringar
            som uppstår vid övergången till full tillämpning av anslagsförordningen.
          </note>
          <note>
            Vi avvisar ökade krediter som metod för att hantera den nu aktuella
            situationen. Dels kommer en stor skuld att rullas ett antal år
            framåt i tiden, dels föreligger en risk att statsbudgetens utgiftstak
            kommer att överskridas. Anslagskrediter är enligt vår mening till
            för att klara tillfälliga variationer i medelsbehovet mellan budgetår.
            Finns det obalanser mellan verksamhet och ekonomi bör dessa i
            stället rättas till.
          </note>
          <note>
            Med regeringens synsätt kommer det att dröja sex år från reformens
            införande till avstämningen av hur övergången till full tillämpning
            av anslagsförordningen påverkat Försvarsmaktens köpkraft. Därmed
            dras slutsatser först år 2002 om huruvida denna budgettekniska
            omläggning varit verksamhetsmässigt neutral, dvs. enligt de förutsättningar
            som riksdagen uppställde som villkor. Vi ifrågasätter om det är
            praktiskt möjligt att följa upp och rätt värdera allt som skett
            under de sex åren. Varför vill regeringen vänta till år 2002?
          </note>
          <note>
            Vi anser sålunda att man inte kan vänta till år
          </note>
          <note>
            2002 med att göra denna granskning och avstämning av omläggningens
            effekter på Försvarsmaktens köpkraft. Majoritetens förslag innebär
            ingen lösning på det verkliga problemet utan är enbart ett sätt
            att skjuta det framför sig. Jag yrkar bifall till reservation
            1.
          </note>
          <note>
            Fru talman! Arbetet inför ett nytt försvarsbeslut måste nu stramas
            upp, konkretiseras och ske med hög prioritet. Våren 1999 skall
            riksdagen bereda den säkerhetspolitiska kontrollstationen. Försvarsmaktens
            uppgifter och verksamhetsinriktning skall då övervägas i ett flerårigt
            perspektiv. Att vid detta tillfälle ha stora osäkerheter om de
            ekonomiska förutsättningarna är inte tillfredsställande. I stället
            måste då läggas en stabil ekonomisk grund för Försvarsmaktens
            utveckling. Arbetet inför ett nytt försvarsbeslut måste vila på
            fast mark, annars går det inte att planera långsiktigt!
          </note>
          <note>
            De ryckigheter som kännetecknar den förda försvarspolitiken kan
            allvarligt skada vår säkerhetspolitiska trovärdighet. Den säkerhetspolitiska
            kontrollstationen 1999 måste därför bli ett avstamp för ett nytt
            försvarsbeslut innebärande en modern försvarsmakt med största
            möjliga handlingsfrihet inför framtida hot, satsning på förbandsverksamhet
            och hög personell och materiell kvalitet.
          </note>
          <note>
            Fru talman! En viktig förutsättning för kontinuerlig förnyelse
            av den materiel som krävs för att upprätthålla en hög försvarsförmåga
            är att anslagen anpassas till de verkliga kostnadsförändringarna.
            Teknikfaktorn som ingick i 1992 års försvarsbeslut är av avgörande
            betydelse för att kunna fortsätta utvecklingen mot ett modernt
            och allsidigt försvar. Vi menar att teknikfaktorn alltjämt i enlighet
            med 1996 års försvarsbeslut skall utgöra den planeringsgrund som
            ska gälla för Försvarsmaktens materielanskaffning.
          </note>
          <note>
            Regeringen har enligt vår mening undanhållit riksdagen information
            om att man i samband med vårpropositionen 1998 räknat om förslagen
            till ramar för utgiftsområde 6, Totalförsvar, och tagit bort den
            s.k. teknikfaktorn. Sålunda har regeringen i ytterligare ett avseende
            vad gäller försvarets planeringsförutsättningar ändrat på de grundläggande
            spelreglerna.
          </note>
          <note>
            Det är enligt vår mening inte acceptabelt.
          </note>
          <note>
            Den omprövning av teknikfaktorn som i enlighet med riksdagsbeslut
            skall ske 1999 borde inte ha föregripits genom ett borttagande
            av denna kompensation. Om teknikfaktorn skall behållas, tas bort,
            förstärkas eller minskas bör beslutas av riksdagen.
          </note>
          <note>
            Fru talman! Försvarets förmåga till anpassning är en avgörande
            och central fråga för svensk försvarspolitik. Grundorganisationen
            skall utgöra en bas för tillväxt. Försvarsbeslut 96 betonade att
            anpassningsdoktrinen kommer att vara i behov av ständig utveckling,
            där regelbunden uppföljning och utvärdering är viktiga ingångsvärden,
            samt att riksdagen årligen bör följa upp beredskapsläget och överväga
            behovet av förändrad inriktning.
          </note>
          <note>
            De minskningar som genomförts av förbandsverksamheten har lett
            till brister när det gäller förmågan till långsiktig anpassning
            till ett förändrat omvärldsläge. Kristdemokraterna anser inte
            att den redovisning av vår anpassningsförmåga som finns i propositionen
            svarar mot de krav som riksdagen ställt. Fortfarande saknas betydelsefull
            information, t.ex. beträffande krigsorganisationens utveckling
            och anpassningsdoktrinens utformning och tillämpning. Eftersom
            anpassningsdoktrinen är en av hörnstenarna i försvarspolitiken,
            menar utskottet att det är ett högst berättigat krav att regeringen
            informerar riksdagen såväl om dess utformning och utveckling som
            om dess tillämpning under det genomförda verksamhetsåret.
          </note>
          <note>
            I programredovisningen anges åtskilliga brister vad gäller krigsduglighet,
            brist på personal samt att alltför få samövningstillfällen gör
            att personalens kompetens sjunker. Detta är kanske Försvarsmaktens
            enskilt största problem i dag. Varje år görs stora investeringar
            i utbildning av all personal. Eftersom vår anpassningsförmåga
            i hög grad bygger på välutbildade förband bör inte genomförd grundutbildning
            eller den anställda personalens kompetens malas sönder genom inställda
            övningar. Det är allvarligt om personer med spetskompetenser och
            de som varit dyrast att utbilda flyr försvaret. Regeringen bör
            därför återkomma med en redovisning till riksdagen av vilka åtgärder
            som kommer att vidtas såväl kort- som långsiktigt.
          </note>
          <note>
            Fru talman! För att möjliggöra effektiva och snabba svenska fredsfrämjande
            insatser krävs anpassning till internationell standard vad gäller
            metoder och materiel. Genom internationell samverkan inom utbildning,
            övningar och materiell utrustning, s.k.
          </note>
          <note>
            interoperabilitet, förbättras våra möjligheter till säkert deltagande
            för våra civila och militära styrkor.
          </note>
          <note>
            Vi får insyn i och möjligheter att påverka olika säkerhetspolitiska
            forum samtidigt som svenska armé-, flyg- och marinstridskrafter
            erhåller viktiga internationella erfarenheter.
          </note>
          <note>
            Arbetet med att åtgärda de brister som redovisas om interoperabiliteten
            måste intensifieras. Det framstår som ett klart svenskt intresse
            att förmågan till samverkan kan utvecklas såväl genom teknisk
            anpassning och samövningar som utbildningsmässigt.
          </note>
          <note>
            Fru talman! När det gäller ekonomin har vi kristdemokrater redovisat
            våra förslag för utgiftsområdet.
          </note>
          <note>
            Vi har föreslagit en höjning av dagersättningen för pliktpersonalen
            med 5 kr per dag. För detta ändamål har vi i vårt budgetalternativ
            föreslagit att ramen för
          </note>
          <note>
            Förbandsverksamhet och beredskap m.m. skall utökas med 50 miljoner
            kronor för år 1999.
          </note>
          <note>
            För att kunna möta ökade krav på gränskontroller och uthålligt
            bedriva miljöskydd till sjöss anser vi att
          </note>
          <note>
            Kustbevakningens resurser bör förstärkas. I vårt budgetförslag
            har vi utökat ramen för Kustbevakningen med 45 miljoner kronor
            för år 1999.
          </note>
          <note>
            Sammantaget innebär detta att kristdemokraterna i sitt budgetförslag
            har utökat ramen för utgiftsområde
          </note>
          <note>
            6 med 95 miljoner kronor för år 1999. Vårt förslag har röstats
            ned av riksdagen, varför vi nöjer oss med ett särskilt yttrande.
          </note>
          <note>
            Fru talman! Jag står bakom samtliga de reservationer i vilka
            kristdemokraterna ingår, men för tids vinnande yrkar jag bifall
            endast till reservation nr 1.
          </note>
          <note type="speaker">
            Anf. 172 BERIT JÓHANNESSON (v) replik:
          </note>
          <note>
            Fru talman! Åke Carnerö beskriver så livfullt alla hemskheter
            som skall hända när det förslag för att lösa puckeleffekten som
            våra tre partier står bakom skall gå igenom. Men då skulle jag
            vilja fråga varför inte Kristdemokraterna har mer pengar i budgeten
            till att lösa de här problemen. Det enda parti som faktiskt har
            anvisat pengar i budgeten är Moderaterna, men inte Kristdemokraterna.
            Det tycker jag är lite viktigt att komma ihåg.
          </note>
          <note>
            Det förslag som Åke Carnerö tar upp påverkar alltså budgettaket
            på ett negativt sätt.
          </note>
          <note type="speaker">
            Anf. 173 ÅKE CARNERÖ (kd) replik:
          </note>
          <note>
            Fru talman! Åren 1996 och 1998 har sju partier enhälligt sagt
            här i riksdagen att den nya budgettekniken skall vara verksamhetsneutral.
            Vår hållning är att följa upp besluten och se till att det verkligen
            blir på det sättet.
          </note>
          <note>
            Vårt förslag innebär att vi så snart som möjligt kan få fram
            sanningen: Är det köpkraftsförändringar uppåt eller nedåt? Jag
            menar att det är viktigt att vi följer upp detta. Vi kan alltså
            inte hantera Försvarsmakten eller för övrigt någon annan myndighet
            på det här sättet. Det måste finnas stabila spelregler.
          </note>
          <note>
            Vi har i vår budget inte avsatt några medel. Sju partier har
            också varit överens tidigare, som jag sade i mitt anförande, om
            att detta inte innebär ytterligare pengar till Försvarsmakten.
          </note>
          <note type="speaker">
            Anf. 174 BERIT JÓHANNESSON (v) replik:
          </note>
          <note>
            Fru talman! Om man tittar närmare på utvecklingen av försvarsbudgeten
            kan man se att beloppet 1997
          </note>
          <note>
            var 40,3 miljarder, 1998 är det 41,2 miljarder och för
          </note>
          <note>
            1999 blir det 44,1 miljarder. Jag tycker att det är en ganska
            rejäl summa pengar som går till försvaret på det här sättet. Det
            är t.o.m. så att andelen av den totala budgeten från 1998 till
            1999 har ökat från 6 % till
          </note>
          <note>
            6,5 %. Nu beror detta naturligtvis i realiteten på vilken grundsumma
            man har, men jag tycker inte att försvaret har haft någon svältföda.
          </note>
          <note type="speaker">
            Anf. 175 ÅKE CARNERÖ (kd) replik:
          </note>
          <note>
            Fru talman! År 1996 fattades ett försvarsbeslut.
          </note>
          <note>
            Då är det naturligtvis väldigt viktigt att Försvarsmakten har
            stabila regler för att kunna fullfölja det.
          </note>
          <note>
            Detta har vi varit eniga om i kammaren.
          </note>
          <note>
            De siffror som Berit Jóhannesson hänvisar till förändras ju av
            olika orsaker. Man kan inte strikt följa dem och se att det blir
            precis den här summan det här året. Det kan hända olika saker.
            Teknikfaktorn är en faktor som naturligtvis kan påverka.
          </note>
          <note>
            Är Försvarsmakten svältfödd eller inte? Försvarsmakten gör precis
            det som vi beslutar att den skall göra. Men den kräver stabila
            spelregler, och det tycker jag att vi skall ge den.
          </note>
          <note>
            Anf. 176 ERIK ARTHUR EGER-
          </note>
          <note>
            VÄRN (c):
          </note>
          <note>
            Fru talman! Kvällens debatt handlar som bekant om försvarsbudgeten
            för 1999. År 1998/99 är också mittenåret i det femåriga försvarsbeslutet.
            Egentligen borde det vara en transportsträcka på vägen mot vårens
            säkerhetspolitiska kontrollstation. Försvarsbudgeten för 1999
            borde ha varit okontroversiell för riksdagen. Så blev det nu inte.
          </note>
          <note>
            Genom en uppgörelse i försvarsutskottet med
          </note>
          <note>
            Vänsterpartiet och Miljöpartiet tycks Socialdemokraterna nu ensidigt
            frånträda viktiga delar av den gemensamma uppgörelsen med Centerpartiet
            om försvarspolitiken. Jag beklagar det.
          </note>
          <note>
            Uppgörelsen om anslagsförordningens tillämpning för Försvarsmakten
            riskerar att leda till helt oacceptabla konsekvenser för det militära
            försvaret.
          </note>
          <note>
            Facit får vi väl i regeringens regleringsbrev till Försvarsmakten,
            där följderna för anställda i svensk försvarsindustri, för Försvarsmaktens
            anseende och dess folkliga förankring kommer att framgå.
          </note>
          <note>
            Om regeringen inte finner alternativa besparingar står Försvarsmakten
            inför hotet av vad jag ändå vill kalla för ett idiotstopp för
            övnings- och utbildningsverksamheterna under de närmaste åren,
            även om
          </note>
          <note>
            Berit Jóhannesson kallar detta för en ordnad reträtt. I
          </note>
          <note>
            så fall är det snarast en oordnad reträtt.
          </note>
          <note>
            På försvarsmateriel finns under det kommande budgetåret mycket
            små möjligheter till några reella besparingar. Otryggheten om
            Sveriges långsiktiga försvarsbeställningar försvårar naturligtvis
            också för svensk försvarsindustri att utifrån en styrkeposition
            delta i det nödvändiga europeiska försvarsindustrisamarbetet.
          </note>
          <note>
            Jag har inga illusioner om att Vänsterpartiet och
          </note>
          <note>
            Miljöpartiet skulle bry sig om detta. Socialdemokraterna inser
            emellertid sakernas tillstånd, och de har därför lagt till en
            text i betänkandet som pekar på behovet av att stödja svensk försvarsindustri.
            Gårdagens debattartikel från näringsministern och försvarsministern
            har budskapet att de jobb som försvinner skall ersättas. Så ser
            tragiken ut, för att använda ministrarnas egna ord. Så ser konsekvenserna
            ut på grund av uppgörelsen med Vänsterpartiet och Miljöpartiet,
            skulle man kunna säga.
          </note>
          <note>
            Jag uppskattar Socialdemokraternas ärliga uppsåt, men hade det
            inte varit bättre att finna en balanserad lösning, en lösning
            som skulle ge rådrum och ett minimum av betänketid för riksdagen,
            försvarsmakten och försvarsindustrin?
          </note>
          <note>
            Ett sådant förslag fanns nämligen på utskottets bord och återfinns
            nu som reservation 2 över moment
          </note>
          <note>
            1. En reservation från Centerpartiet som också Folkpartiet anslutit
            sig till. Jag yrkar bifall till denna reservation.
          </note>
          <note>
            Centerpartiets förslag innebär amorteringsfrihet under 1998 och
            1999 för Försvarsmakten på lånen hos Riksgäldskontoret. Genom
            amorteringsfrihet skulle det skapas utrymme för ett anslagssparande
            inom Försvarsmakten som lättar på statens utgiftstak.
          </note>
          <note>
            Eftersom lånet kvarstår påverkas inte heller statsskulden.
          </note>
          <note>
            Centerpartiets modell innebär inte några höjda anslag till Försvarsmakten.
            Med vår modell klarar riksdagen att följa sina utfästelser, dels
            respekten för utgiftstaket, dels respekten för utfästelsen till
            försvaret om att den tekniska omläggningen av budgeterings- och
            redovisningsrutiner inte skulle försämra
          </note>
          <note>
            Försvarsmaktens köpkraft.
          </note>
          <note>
            Jag vill i detta sammanhang också påminna om vad som står i finansplanen
            om att samarbetet med
          </note>
          <note>
            Vänsterpartiet och Miljöpartiet inte skulle omfatta säkerhetspolitiken,
            och att tidigare gjorda uppgörelser, däribland om försvarspolitiken,
            ligger fast.
          </note>
          <note>
            Det är utomordentligt frustrerande att vi står här och debatterar
            frågan om anslagsförordningen utan att vi har ett underlag som
            visar hur stora summor som egentligen står på spel. Vi vet att
            det skedde en engångsindragning från Försvarsmakten på 14,6 miljarder
            hösten 1996. Vi vet att Överbefälhavaren anser att en utebliven
            kompensation innebär att försvaret förlorar ca 7,8 miljarder kronor
            i övergången till denna nya anslagsförordning. Denna siffra är
            baserad på att man bortser från den s.k. teknikfaktorn.
          </note>
          <note>
            Osäkerheten skapar dålig grund för riksdagens beslut med anledning
            av kontrollstationen 1999. Det är otillfredsställande att riksdagsmajoriteten
            vill skjuta fram den slutliga bedömningen av utfallet när det
            gäller anslagsförordningen ända till år 2001.
          </note>
          <note>
            I vår reservation kräver vi att försvarsberedningen ges i uppdrag
            att skyndsamt granska anslagsförordningens köpkraftseffekter så
            att en samlad avstämning kan redovisas i samband med den säkerhetspolitiska
            kontrollstationen eller i varje fall senast i samband med vårpropositionen.
          </note>
          <note>
            Fru talman! Läget är allvarligt. Det är tid för ansvarstagande
            av partier som förmår att ta ansvar.
          </note>
          <note>
            Sverige behöver fortsättningsvis en bred och långsiktig uppgörelse
            om försvars- och säkerhetspolitiken.
          </note>
          <note>
            Vårens beslut med anledning av kontrollstationen bör bli ett
            första inriktningsbeslut på denna grund. Om detta beslut bildar
            etapp ett i ett nytt försvarsbeslut eller inte, är en närmast
            semantisk fråga.
          </note>
          <note>
            Centerpartiet har givetvis ambitionen att konstruktivt medverka
            till att nå samsyn. Vi kommer att fortsätta arbetet i försvarsberedningen
            i den riktningen.
          </note>
          <note>
            1996 års försvarsbeslut lade fast kursen för ett modernt svenskt
            totalförsvar anpassat till de delvis nya utmaningar som vårt samhälle
            kan komma att ställas inför. Till grund för beslutet låg en mycket
            väl genomarbetad säkerhetspolitisk analys. Beslutet präglades
            av insikten om att ett vidgat säkerhetsbegrepp måste vara styrande
            för totalförsvaret. En helhetssyn skall prägla samhällets hantering
            av hot och risker både i fred och i krig.
          </note>
          <note>
            Gällande försvarsbeslut bildar, enligt Centerpartiets syn, den
            enda rimliga utgångspunkten för ett nytt inriktningsbeslut våren
            1999.
          </note>
          <note>
            Fru talman! Militär alliansfrihet är den ram som med nu kända
            förutsättningar bäst förmår tillgodose de svenska säkerhetspolitiska
            intressena. Rätt utnyttjad är den svenska militära alliansfriheten
            en stor tillgång i byggandet av en gemensam europeisk fredsordning.
          </note>
          <note>
            Sveriges militära alliansfrihet förutsätter, som tidigare talare
            sagt, att vi har en betryggande egen försvarsförmåga. Hela Sverige
            skall kunna försvaras och den folkliga förankringen och delaktigheten
            skall tryggas.
          </note>
          <note>
            Det svenska försvaret skall vidareutveckla förmågan till anpassning.
            Det är i första hand den säkerhetspolitiska utvecklingen i vår
            omvärld som skall styra storleken av vårt militära försvar. Om
            den positiva säkerhetspolitiska utvecklingen fortsätter kan naturligtvis
            omfattningen av det militära försvaret diskuteras och måhända
            reduceras.
          </note>
          <note>
            Inriktningen mot ökad rörlighet, ökat skydd och bättre samverkansförmåga
            bör fortsätta. Den begränsade inhemska marknaden, svårigheten
            att bibehålla kompetens nationellt och behovet av kostnadseffektiv
            materielförsörjning kräver att det europeiska samarbetet på försvarsmaterielområdet
            utvecklas.
          </note>
          <note>
            Ytterligare åtgärder för att skapa en sammanhållen svensk försvarsmakt
            bör också uppmuntras och
          </note>
          <note>
            Försvarsmaktens internationella huvuduppgift skall förstärkas.
            Behovet att se det civila och militära försvaret som en enhet
            - det s.k. totalförsvaret - blir än mer angeläget i framtiden.
          </note>
          <note>
            Det finns problem med gällande försvarsbeslut.
          </note>
          <note>
            Alltför mycket verksamhet och materiel har, med goda föresatser,
            stoppats in i den givna ekonomiska ramen. Detta bör erkännas.
            Riksdagen förmådde inte genomskåda att de uppgifter som Försvarsmakten
            presenterade till en del kanske var glädjekalkyler. Jag vill dock
            betona att det inte är de förändringar som riksdagen gjorde i
            förhållande till ÖB:s förslag som givit detta resultat. Tvärtom
            är det så att de förändringar som gjordes i riksdagen av försvarsbeslutet
            gjorde det något mindre överlastat.
          </note>
          <note>
            Fru talman! Nu gäller det att se framåt. Regeringen har deklarerat
            att samarbetet med Vänsterpartiet och Miljöpartiet inte skall
            omfatta försvarspolitiken.
          </note>
          <note>
            Jag behöver väl inte förklara varför jag rekommenderar Socialdemokraterna
            att stå fast vid denna deklaration.
          </note>
          <note>
            Avslutningsvis vill jag säga att jag står bakom de reservationer
            där Centern är undertecknare, men att jag yrkar bifall enbart
            till reservation 2.
          </note>
          <note type="speaker">
            Anf. 177 LARS ÅNGSTRÖM (mp):
          </note>
          <note>
            Fru talman! Ärade ledamöter i kammaren och framtida protokolläsare!
          </note>
          <note>
            När man lyssnar på den här debatten och jämför med andra debatter
            under de senaste 20 åren är det egentligen inte några större skillnader.
            Av det man har hört i kväll skulle man kunna tro att omvärlden
            inte har förändrats på 20 år. Både de stora frågorna och de små
            låter ungefär likadana i dag som de senaste 20 åren. Men den faktiska
            situationen är ju att världen har förändrats dramatiskt, inte
            minst de senaste tio åren.
          </note>
          <note>
            Från en situation där världen präglades av mellanstatliga krig
            har vi i dag en värld där det bara finns ett enda mellanstatligt
            krig kvar, nämligen det mellan
          </note>
          <note>
            Indien och Pakistan.
          </note>
          <note>
            Vi har också under de gångna tio åren sett hur militärutgifterna
            i världen har minskat dramatiskt. De har minskat med 35 % internationellt.
            De har halverats i Europa. De har minskat med 80 % i Ryssland.
          </note>
          <note>
            Vi kan också konstatera hur det militära invasionshotet har minskat.
            Miljöpartiet har under 1990-
          </note>
          <note>
            talet gång på gång pekat på hur invasionshotet blivit allt mindre
            för att till sist helt upphöra.
          </note>
          <note>
            Det är med en viss tillfredsställelse vi kan konstatera att Miljöpartiets
            uppfattning i dag delas av såväl regeringen som Överbefälhavaren,
            jag tror av en majoritet av partierna i Sveriges riksdag.
          </note>
          <note>
            Det här är dock en situation som inte innebär att krigen har
            upphört i vår värld. Däremot är de i dag lokala och regionala.
            Det är framför allt i tredje världen som krigen förs. Men inte
            heller vår världsdel är undantagen, vilket kriget i det forna
            Jugoslavien och
          </note>
          <note>
            Kosovo påminner oss om.
          </note>
          <note>
            Det är ett högt pris, i form av mänskligt lidande, som vi får
            betala för de krig som fortsätter. Men det är också ett högt pris
            för omvärlden, som man kan räkna i kronor och ören, genom behovet
            av katastrofinsatser, fredsbevarande operationer, livsmedelsförsörjning,
            flyktingströmmar, sjukvårdsinsatser, medlingsinsatser och återuppbyggnadsarbete
            under många år. Det är ett oerhört högt pris.
          </note>
          <note>
            Därför måste det viktigaste målet för vårt lands säkerhetspolitik
            och för andra länders säkerhetspolitik vara att aktivt förebygga
            och föregripa väpnade konflikter.
          </note>
          <note>
            Vi kan också se hur alltfler konflikter i dag har sitt ursprung
            i bristen på demokrati, i extrem fattigdom eller i miljöförstöring.
          </note>
          <note>
            Därför bör säkerhetspolitiken i ett längre perspektiv inrikta
            sig på just dessa tre områden. Det är oerhört viktigt att öka
            stödet till de länder som sakta men säkert bygger upp sin demokrati
            och att stödja demokratiska strukturer och institutionsbyggande.
            Det är viktigt med ekonomisk hjälp till självhjälp för att försöka
            förebygga extrem fattigdom, och det är viktigt att fokusera på
            att identifiera och aktivt föregripa och bekämpa potentiell miljöförstöring.
          </note>
          <note>
            I ett kortare perspektiv bör försvars- och säkerhetsansträngningarna
            för vår del inriktas på internationell krishantering och medverkan
            i fredsfrämjande operationer i FN-regi. Det är också här jag med
            tillfredsställelse konstaterar att Miljöpartiets politik för att
            öka våra internationella ansträngningar också delas av vår försvarsminister,
            som så sent som i dag i en debattartikel skrev: "Jag tycker också
            att försvaret bör satsa mer på de internationella uppdragen."
          </note>
          <note>
            Vi kan, fru talman, konstatera att vi har en ny situation som
            innebär att hotbilden i dag är helt annorlunda. Det är också någonting
            som Miljöpartiet har pekat på under 90-talet, dvs. hur hotbilden
            har förändrats bort från de militära hoten till helt andra hot
            som är icke-militära. Vi ser i dag hur hoten snarare tar sig uttryck
            i allt från sönderrostande atomubåtar i Murmansk via rysk maffiaverksamhet,
            ekonomisk brottslighet, narkotikasmuggling och IT-sabotage till
            miljöförstöring. Detta är de reella hoten, och de kan inte mötas
            med JAS-flygplan, ubåtar eller robotsystemet
          </note>
          <note>
            BAMSE. Det krävs en helt annan inriktning på försvarspolitiken
            för att försvara oss mot de hoten. Också här kan jag med tillfredsställelse
            konstatera hur försvarsministern ger stöd för Miljöpartiets uppfattning
            i dagens debattartikel. "- - - nya och annorlunda hot mot Sverige".
          </note>
          <note>
            Den medvetenhet som finns i allt större kretsar och tar sig uttryck
            i ett och annat tal och en och annan debattartikel måste också
            rimligtvis leda till slutsatser, slutsatser som innebär stora
            förändringar av Sveriges försvarspolitik. När vi kan konstatera
            hur invasionshotet helt har upphört att existera innebär det att
            den försvarsstruktur som vi i dag har måste förändras, eftersom
            den helt och hållet bygger på just det militära invasionshot som
            enligt militären inte längre finns.
          </note>
          <note>
            Det är viktigt att se över sådant som krigsmaterielbeställningarna.
            Vi har i dag beställningar som motsvarar 90 miljarder kronor de
            närmaste åren. Det gäller JAS-flygplanet Gripen, artillerigranaten
            Bonus, robotsystemet BAMSE, stridsvagnen Leopard, Stridsfordon
            90, kustkorvetter, torpeder, radarsystem och stridsledningscentraler
            för 90 miljarder kronor, som allt har motiverats av ett hot som
            inte längre finns.
          </note>
          <note>
            Det är orimligt att hantera skattebetalarnas pengar på ett sådant
            sätt att man fullföljer de här vapenbeställningarna.
          </note>
          <note>
            Det är också viktigt att se över den allmänna värnplikten, som
            också den bygger på en förlegad och otidsenlig hotbild som låser
            fast militärutgifterna på en extremt hög nivå. Vi har sett hur
            land efter land i vår omgivning avvecklat den allmänna värnplikten
            just därför att den är ett hinder för förnyelse av försvarspolitikens
            inriktning. Det är viktigt att inte utbilda vare sig militär eller
            civilpliktiga mer än vad som behövs, därför att den främsta tillgången
            för militär personal och civilpliktig personal är deras motivation.
          </note>
          <note>
            Den är långt viktigare än kanske vapnet eller brandsprutan. Motivationen
            kommer just ur att vara behövd. Utbildar man alldeles för många
            känner de sig inte behövda, och därmed har man berövat dessa personer
            den främsta motivationen. Den allmänna värnplikten utgör ett av
            de främsta hindren för en omorientering av den svenska försvarspolitiken,
            och därför måste den avvecklas. Den är otidsenlig och orättvis
            och den är inte funktionsenlig.
          </note>
          <note>
            Det är också viktigt att se över regementesstrukturen. Vi har
            en militär utbildningsstruktur som bygger på både invasionshotet
            och den allmänna värnplikten, och den är naturligtvis alldeles
            för överdimensionerad för de behov som vi ser framöver när det
            gäller att utbilda personal för internationella insatser i FN-regi.
          </note>
          <note>
            Fru talman! De här förslagen till åtgärder och den nya syn som
            vi ofta hör i tal och ser i debattartiklar menar vi i Miljöpartiet
            också måste ta sig uttryck i slutsatser och konkreta förändringar
            av försvarspolitiken. Vi måste också i Sverige se att vi har möjligheter
            att genom dessa förändringar minska militärutgifterna. De ligger
            till skillnad mot vad som är fallet i vår omvärld kvar på samma
            nivå under 90-talet som de låg på under 80-talet. De är fortfarande
            uppe i över
          </note>
          <note>
            100 miljoner kronor varje dag. Det är också här som jag med tillfredsställelse
            ser hur försvarsministern delar Miljöpartiets syn, och jag vill
            återigen citera försvarsministern från dagens debattartikel i
            Svenska
          </note>
          <note>
            Dagbladet, där han säger: "Därför är jag övertygad om att vi
            måste göra stora förändringar i försvaret, som också kan innebära
            att vi satsar mindre pengar."
          </note>
          <note>
            Dagens debatt handlar mycket om det ekonomiska, och både Moderaternas
            företrädare och Kristdemokraternas företrädare talar om Miljöpartiet
            som försvarsfientligt. Och jag får inte riktigt det där att gå
            ihop. Vi talar om att skapa ett förvar mot de hot som finns, men
            moderater och kristdemokrater talar om att satsa mer pengar på
            vapen för ett försvar mot ett hot som inte finns, och det kan
            inte betraktas som försvarsvänligt. Det är ju vi som står för
            det försvarsvänliga, dvs. de förändringar som leder till ett försvar
            mot de hot som finns. Det här knyter an till det jag sade inledningsvis
            om att debatten inte har förändrats så mycket. Moderaterna och
            kristdemokraterna ger mig ett intryck av att vara fångade i en
            svunnen epoks retorik, som i dag blir helt obegriplig.
          </note>
          <note>
            Vi hörde Moderaternas företrädare säga att om man nu inte tillför
            försvaret de här 6,3 miljarderna så kommer man inte att kunna
            genomföra vapenköp för
          </note>
          <note>
            9 miljarder de närmaste åren. Det här beskrivs och utmålas som
            en fullständig katastrof. Det är en nattsvart domedagsprofetia
            som kommer att haverera allt i det här landet. Det är inte trovärdigt
            att bara för att man eventuellt måste minska vapenbeställningarna
            från 90 miljarder till 81 miljarder rasar korthuset samman. Jag
            tycker att Moderaterna framför allt har visat ett ekonomiskt lättsinne
            i den här debatten, när man har varit beredd att tillföra försvaret
            6 miljarder av pengar som inte finns med tanke på den nya, mer
            stringenta budgetprocess vi har och vikten av trovärdigheten för
            budgetprocessen. Vi vet vad som händer när trovärdigheten sviktar
            med i förlängningen höjda räntor som slår stenhårt mot hushållen
            och mot industrin. Detta är moderaterna uppenbarligen beredda
            att göra: spräcka trovärdigheten, spräcka ramarna, tillföra mer
            pengar i elfte timmen och riskera hela den ekonomiska politikens
            trovärdighet. Det är ett ekonomiskt lättsinne som övergår åtminstone
            mitt förstånd.
          </note>
          <note>
            Problemet i dag är att vi har en överbefälhavare och en försvarsmakt
            som inte förmår att hålla i pengarna och som har skaffat mer vapen
            än man har haft anslag för med en överplanering på mellan 15 och
          </note>
          <note>
            20 % som naturligtvis har lett till ekonomiska problem. Dessa
            försöker försvarsmakten skylla på politikerna och kräver att vi
            i elfte timmen skall tillföra
          </note>
          <note>
            6 miljarder. Ta dem var som helst ifrån, men ge oss mer pengar!
            Där är det självklart att vi i försvarsutskottet säger nej. Det
            blir inte en krona mer utöver den budget som Sveriges riksdag
            och regering har beslutat om.
          </note>
          <note>
            Fru talman! Jag vill också kommentera det mycket ovanliga tilltag
            som vi i dag blev medvetna om där
          </note>
          <note>
            Sveriges överbefälhavare för skattebetalarnas pengar skickar
            ut brev till 35 000 försvarsanställda och hävdar att politikerna
            har berövat honom ett antal miljarder kronor, tvärtemot tidigare
            beslut. Det är ett mycket ovanligt förfarande, och framför allt
            är det anmärkningsvärt att påstå något som är rakt motsatt den
            uppfattning som regeringen står för och som har diskuterats.
          </note>
          <note>
            Försvarsministerns tidigare obenägenhet i riksdagens frågestund
            i dag att ge ett fullödigt svar på hur han ser på ÖB:s påståenden
            kan ge ett intryck av att han som försvarsminister har abdikerat
            och att det är
          </note>
          <note>
            ÖB som formulerar vad som är rätt eller inte rätt i verklighetsbeskrivningen
            och inte regeringen.
          </note>
          <note>
            Därför skulle jag uppskatta om försvarsministern här i kväll
            i kammaren tydligt klargjorde att det inte är överbefälhavarens
            verklighetsbeskrivning utan regeringens uppfattning som han företräder.
          </note>
          <note>
            Fru talman! Jag yrkar slutligen bifall till utskottets hemställan
            i betänkandet med reservation för att jag också yrkar bifall till
            reservation nr 6 under mom. 4.
          </note>
          <note type="speaker">
            Anf. 178 HENRIK LANDERHOLM (m) replik:
          </note>
          <note>
            Fru talman! Låt mig först av allt konstatera att det gläder mig
            att Lars Ångström har lämnat den radikalpacifistiska retoriken
            som tidigare präglat såväl hans parti som honom själv.
          </note>
          <note>
            Självklart skall Sverige ha en modern militärmakt och moderna
            militära medel för att möta dagens och morgondagens utmaningar.
            Att det omedelbara existentiella invasionshotet falnat innebär
            inte annat än att försvaret måste anpassas till de nyare utmaningar,
            det bredare hotspektrumet men också den gråzon mellan krig och
            fred där vi behöver militära medel för att värna våra säkerhetsintressen.
            Det kräver omtänkande, om än inte i den riktning som Lars Ångström
            pekar mot.
          </note>
          <note>
            För det andra måste jag verkligen ställa en fråga.
          </note>
          <note>
            Miljöpartiet har ju varit anhängare av den verksamhetsneutralitet
            som slogs fast av riksdagen såväl 1996
          </note>
          <note>
            som 1998. Nu förstår jag att det i linje med Miljöpartiets allmänna
            logik är fullständigt naturligt att rasera militärmakten så fort
            som det någonsin är möjligt. En okontrollerad process av den karaktär
            som riskerar att blir resultatet av det beslut som riksdagen fattar
            i dag, eller rättare sagt i morgon bitti, är självklart något
            som Miljöpartiet kommer att stödja.
          </note>
          <note>
            Min fråga är ändå: Vad är motivet till att ni frångår det enhälliga
            riksdagsbeslut som fattades våren
          </note>
          <note>
            1996 respektive våren 1998? Är det för glädjen att få förstöra,
            eller för att ni har ändrat uppfattning?
          </note>
          <note type="speaker">
            Anf. 179 LARS ÅNGSTRÖM (mp) replik:
          </note>
          <note>
            Fru talman! Nej, Henrik Landerholm, det är en felaktig beskrivning.
            Miljöpartiet står kvar vid det beslut som Sveriges riksdag tidigare
            har fattat om verksamhetsneutralitet.
          </note>
          <note>
            Det förvånar mig att Henrik Landerholm med sådan självsäkerhet
            kan påstå att beslutet att inte tillföra
          </note>
          <note>
            6 miljarder ytterligare till försvaret skulle innebära att övergången
            till den nya anslagsförordningen inte skulle vara verksamhetsneutral.
          </note>
          <note>
            Där delar Miljöpartiet regeringens uppfattning att det i dag
            inte går att utvärdera huruvida det har varit verksamhetsneutralt
            eller inte.
          </note>
          <note>
            Det enda man i dag med säkerhet kan konstatera är att ersättningen
            för räntor ligger flera hundra miljoner över det som överbefälhavaren
            egentligen skulle ha fått. Där kan det bli tal om att betala tillbaka
            pengar.
          </note>
          <note>
            Vi delar uppfattningen som regeringen har framfört att det är
            först år 2002 som vi kan göra en ordentlig översyn, analys och
            utvärdering.
          </note>
          <note type="speaker">
            Anf. 180 HENRIK LANDERHOLM (m) replik:
          </note>
          <note>
            Fru talman! Jag har lätt att förstå att Lars Ångström tar lätt
            på all den verksamhet som kommer att försvinna och inte vara möjlig
            att genomföra under de närmaste åren när man väljer ett alternativ
            som innebär att eventuellt kompensera i efterhand.
          </note>
          <note>
            Det spelar inte någon roll i Miljöpartiets värld, eller det kanske
            t.o.m. är positivt, att destruktionen av de nödvändiga militära
            medel som Sverige kommer att behöva även i framtiden går så fort
            som möjligt.
          </note>
          <note>
            Likväl är det anmärkningsvärt att Miljöpartiet inte ser problemen.
            Till skillnad från vad vi i Moderaterna menar i det förslag som
            vi har lagt fram och fortfarande stöder är Miljöpartiet tvärsäkert
            på att denna kompensation inte skall utgå under resans gång.
          </note>
          <note>
            Verksamhetsneutralitet i efterhand är fullständigt meningslöst
            om det de facto inte längre är möjligt att genomföra den verksamhet
            som förändringen skulle vara neutral emot. Det framhöll jag i
            mitt eget anförande. Jag vill gärna att Lars Ångström kommenterar
            det, även om han inte bryr sig om det.
          </note>
          <note type="speaker">
            Anf. 181 LARS ÅNGSTRÖM (mp) replik:
          </note>
          <note>
            Fru talman! Henrik Landerholm har inte lyckats förklara på vilket
            sätt det inte skulle ha varit verksamhetsneutralt. Det finns olika
            uppfattningar om huruvida överbefälhavaren har lidit ekonomiskt
            på grund av detta eller inte. Jag har inte sett någon tillfredsställande
            beskrivning av hur det skulle ha varit negativt. Vi kan tvärtom
            konstatera att räntorna ligger på en för hög nivå.
          </note>
          <note>
            Jag är också förvånad över det lättsinne som jag tycker att Henrik
            Landerholm ger uttryck för när han är beredd att mer eller mindre
            rasera förtroendet för den budgetprocess vi har för den ekonomiska
            politiken. Henrik Landerholm är säkert väl medveten om vad det
            skulle innebära och vilka konsekvenserna skulle bli.
          </note>
          <note>
            De skulle drabba inte bara de svenska hushållen utan också svensk
            industri. Jag har svårt att se vad
          </note>
          <note>
            Moderaterna har för intresse av sådana reaktioner på grund av
            det lättsinne som jag tycker att han har givit uttryck för.
          </note>
          <note type="speaker">
            Anf. 182 ÅKE CARNERÖ (kd) replik:
          </note>
          <note>
            Fru talman! Miljöpartiet står nu bakom de skrivningar som finns
            i betänkandet om att anslagsförordningen varit föremål för noggrann
            beredning i budgetarbetet och att det aktuella anslaget kommer
            att vara föremål för riksdagens ställningstagande i kommande budgetpropositioner.
          </note>
          <note>
            Är det i linje med Miljöpartiets hantering av försvaret att det
            skall råda osäkerhet, ingen långsiktighet och oro bland personalen
            både i försvarsindustrin och i Försvarsmakten?
          </note>
          <note type="speaker">
            Anf. 183 LARS ÅNGSTRÖM (mp) replik:
          </note>
          <note>
            Fru talman! Åke Carnerö försöker liksom också överbefälhavaren
            att lägga ansvaret för Försvarsmaktens bristfälliga planering
            på politikerna. Självklart måste överbefälhavaren och Försvarsmakten
            anpassa sin verksamhet till de ramar som riksdag och regering
            har beslutat om. Misslyckas man med det får man självfallet ta
            konsekvenserna.
          </note>
          <note type="speaker">
            Anf. 184 ÅKE CARNERÖ (kd) replik:
          </note>
          <note>
            Fru talman! Lars Ångström talade om trovärdighet. Vad finns det
            för trovärdighet i det här agerandet?
          </note>
          <note>
            Försvarsmakten har de spelregler som beslutas.
          </note>
          <note>
            Både mitt parti och de övriga sex partierna, och även
          </note>
          <note>
            Lars Ångströms parti, har två gånger här i kammaren talat om
            att det sk all vara verksamhetsneutralt, precis som Henrik
          </note>
          <note>
            Landerholm sade här för en stund sedan. Då agerar naturligtvis
            Försvarsmakten utifrån det.
          </note>
          <note>
            Ordet köpkraftsförändringar talades det också om i samma dokument
            vid två tillfällen. Hur kan då Lars
          </note>
          <note>
            Ångström förklara att Försvarsmakten skulle ha gjort något fel
            eller att det är Försvarsmaktens ansvar i detta fall? Att delta
            i en match och plötsligt få ändrade spelregler är väldigt svårt.
          </note>
          <note type="speaker">
            Anf. 185 LARS ÅNGSTRÖM (mp) replik:
          </note>
          <note>
            Fru talman! Åke Carnerö vet precis lika väl som jag att en stor
            del av överbefälhavarens ekonomiska problem beror på den överplanering
            han hållit sig med. Överplaneringen ligger på 15-20 %. Han har
            anskaffat mer materiel än han haft anslag till.
          </note>
          <note>
            När försvarsindustrin börjar leverera i tid, vilket den inte
            gjort tidigare, innebär detta problem. Man kan likna det vid när
            SAS överbokar sina flygplan eftersom man vet att oftast kommer
            inte 20 personer, och då bokar man 20 personer extra. Det fungerar
            utmärkt ända till den dagen alla kommer. Då brakar det samman.
          </note>
          <note>
            På samma sätt har ÖB hanterat försvarsmaterielbeställningarna.
            Det är självklart att när materielet väl kommer har han ekonomiska
            problem. Det kan han inte skylla på politikerna. Han måste ta
            ansvar för detta själv.
          </note>
          <note type="speaker">
            Anf. 186 TONE TINGSGÅRD (s):
          </note>
          <note>
            Fru talman! Jag vill börja med att yrka bifall till hemställan
            i försvarsutskottets betänkande nr 1 Totalförsvarets budget för
            1999 och avslag på samtliga reservationer.
          </note>
          <note>
            Det betänkande som läggs fram har givetvis föregåtts av en diskussion
            i utskottet. Den diskussionen har väckt ett visst intresse även
            utanför denna mindre krets.
          </note>
          <note>
            Låg mig inleda med några ord om anslagsförordningen som varit
            ett ledmotiv i diskussionen. Det finns inte så mycket att tillägga
            efter det som redan har sagts i dag, men låt mig ändå säga något
            helt kort.
          </note>
          <note>
            Den innebär att förskott betalas med lån. Lånet belastar anslaget
            när materiel levereras och inte som tidigare när förskottet betalades
            ut.
          </note>
          <note>
            När riksdagen beslutade om att anslagsförordningen fr.o.m. 1996
            skall gälla även försvaret, sade man också att övergången till
            detta nya sätt och denna nya tidpunkt att betala materiel skulle
            vara verksamhetsneutral. Själva omläggningen, budgettekniken,
            de ekonomiadministrativa reglerna skulle inte få styra verksamhetens
            innehåll. Så måste det också vara. Ett nytt innehåll skall vara
            resultat av riksdagens beslut.
          </note>
          <note>
            Regeringen konstaterar också i propositionen att verksamhetsneutralitet
            är utgångspunkten för omläggningen, men menar att en så komplicerad
            och i tiden utdragen procedur som materielinköp till försvaret
            inte kan stämmas av förrän om ytterligare några år. För egen del
            finner jag en sådan slutsats rimlig.
          </note>
          <note>
            Så långt anslagsförordningen. Vare sig man tar den till utgångspunkt
            för resonemanget eller inte, kvarstår att det föreligger en brist
            på pengar i försvarets budget. Ett problem har varit att bestämma
            hur stor bristen är och hur den skall avhjälpas. Det är viktigt
            att notera att inget parti har varit berett att öka på utskottets
            utgiftsram.
          </note>
          <note>
            Många ansträngningar har gjorts för att finna lösningar på Försvarsmaktens
            ekonomiska problem som inte skall kosta pengar. Det går inte.
            Vare sig man skjuter upp besluten, avskriver lån eller ger krediter
            så kostar det. Det vet alla som någon gång har haft skulder att
            hantera.
          </note>
          <note>
            Det sätt att lösa de akuta problemen som regeringen har presenterat
            i budgetpropositionen, och som en majoritet av utskottet ställt
            sig bakom, är att medge anslagskrediter upp till högst 10 % av
            anslaget.
          </note>
          <note>
            Det kostar som mest 2 miljarder. Det lämnar också en hel del
            problem att lösa i en nära framtid. Men detta stämmer å andra
            sidan väl med att där, i den nära framtiden, ligger också den
            säkerhetspolitiska kontrollstation som skall lägga grunden för
            lösningen.
          </note>
          <note>
            Moderater och kristdemokrater föreslår i stället att man skriver
            av försvarets skulder för 1998 och 1999.
          </note>
          <note>
            Det kostar också i motsvarande grad i minskad avbetalning på
            statsskulden under kommande år. Det torde ha en stark påverkan
            på trovärdigheten för svensk ekonomi att återigen slå in på den
            vägen. Vi vet alla vad det betyder.
          </note>
          <note>
            Centerpartiet och Folkpartiet vill skjuta upp det definitiva
            ställningstagandet fram till kontrollstationen. Det är en hållning
            man kan känna sympati för, men jag vill påstå att man vinner både
            tid och säkerhet på att de ekonomiska ramarna för 1999 läggs fast
            nu. Jag vill upprepa och understryka att inget parti förklarat
            sig villigt att öka utgiftsramen.
          </note>
          <note>
            Det är självfallet otillfredsställande att ingen med säkerhet
            kan säga exakt hur stor försvarets brist på pengar är och exakt
            vad den beror på. Men låt oss medge att vi alla just i det avseendet
            befinner oss i samma situation. Om vi då är i gott sällskap, vill
            jag låta vara osagt. Låt oss tillstå att det finns en lång historia
            bakom dagens situation. Låt oss se att det beslutsunderlag som
            riksdagen i dag presenteras i många avseenden är bättre än tidigare
            även om det finns god grund för kritik fortfarande.
          </note>
          <note>
            I en av de moderata reservationerna omnämns
          </note>
          <note>
            1996 års försvarsbeslut i ordalag som får stå för reservanterna.
            Meningen som följer är det däremot lättare att skriva under på,
            nämligen: "De ekonomiska och säkerhetspolitiska förutsättningar
            som gällde vid beslutet saknar i dag i stor utsträckning relevans."
          </note>
          <note>
            Vad beträffar de ekonomiska förutsättningarna var det ju så att
            efter 1996 års försvarsbeslut följde upptäckten av de svarta hålen
            i försvarsekonomin. De ledde i sin tur till ett antal utskottsbetänkanden
            om verksamhetsförändringar, ambitionssänkningar och ändringar
            när det gällde Försvarsmaktens styrning.
          </note>
          <note>
            Det är kanske riktigare att se försvarsbeslutet 1996
          </note>
          <note>
            som startpunkten för konstruktiva steg mot en bättre balans mellan
            ekonomi och verksamhet.
          </note>
          <note>
            Vad gäller de säkerhetspolitiska förutsättningar kan man väl,
            utan att föregripa kontrollstationen alltför mycket, säga att
            de åtminstone inte blivit sämre.
          </note>
          <note>
            Är inte allt detta sammantaget åtminstone en del av förklaringen
            till dagens ekonomiska svårigheter?
          </note>
          <note>
            Mot denna bakgrund tycker jag att utskottet har valt kloka skrivningar
            när man avvisar de olika motionskraven på ett nytt försvarsbeslut.
            I betänkandet står: "Genom etappindelningen av det nu gällande
            försvarsbeslutet och systemet med kontrollstationer har redan
            steg tagits mot en flexiblare rytm i försvarsplaneringen än tidigare.
            Olika försvarspolitiska beslut får konsekvenser i olika tidsmässiga
            perspektiv. Enligt utskottets bedömning kommer ett antal försvarspolitiskt
            viktiga beslut att - vid sidan av den årliga budgetregleringen
            - fattas successivt under de kommande åren. Försvarsplaneringen
            utvecklas enligt utskottets mening mot att vara mindre bunden
            till femårsperioder."
          </note>
          <note>
            Det beslut som riksdagen inbjuds att fatta innebär ett anslag
            på 44,1 miljarder kronor till utgiftsområde
          </note>
          <note>
            6, totalförsvaret. 39,8 miljarder går till det militära försvaret,
            och av dessa lite drygt 20 miljarder till materielanslaget. Det
            är mycket pengar som motiveras av vår militära alliansfrihet och
            av en grundmurad uppfattning att vårt land skall kunna försvaras.
          </note>
          <note>
            För att vi även framöver skall kunna få en stark folklig uppslutning
            kring ett starkt och modernt försvar är jag övertygad om att vi
            måste kunna visa på kloka ekonomiska avvägningar gentemot andra
            politikområden, ett ansvarsfullt hanterande av totalförsvarsplikten
            och en vilja och förmåga till omställning och omstrukturering
            både vad gäller försvaret och försvarsindustrin.
          </note>
          <note>
            Därför är det så viktigt att alla parter tar de möjligheter till
            fortsatt samarbete och samråd som ges, trots att lösningarna på
            dagens ekonomiska problem ser olika ut. I det arbetet får man
            nog tåla en och annan hård debatt, men omdömen som kraschlandning
            och totalhaveri hör kanske inte hemma där. Det gör definitivt
            inte heller det motstånd mot militärt försvar och mot försvarsindustriellt
            samarbete med andra länder som återfinns i reservation nr 14 från
          </note>
          <note>
            Vänsterpartiet och Miljöpartiet.
          </note>
          <note>
            Fru talman! Med detta vill jag än en gång yrka bifall till hemställan
            i betänkandet.
          </note>
          <note>
            Låt mig för egen del tillägga att dessa två första månader i
            det nya utskottet har varit intressanta och lärorika långt utöver
            förväntan.
          </note>
          <note>
            Jag vill också passa på tillfället att få uttrycka ett varmt
            tack till utskottets kansli för arbetet med höstens betänkande.
            Om vi - och då tänker jag på den socialdemokratiska gruppen -
            satt er på hårda prov när det gäller arbetsinsatser beror det
            inte så lite på det intryck ni förmedlar av att ingenting är omöjligt.
          </note>
          <note type="speaker">
            Anf. 187 HENRIK LANDERHOLM (m) replik:
          </note>
          <note>
            Fru talman! Först vill jag gratulera Tone Tingsgård till ett
            klokt och balanserat inlägg i en svår pedagogisk situation, om
            jag får uttrycka det så, och dessutom instämma i hennes tack till
            utskottskansliet.
          </note>
          <note>
            Det finns dock många problem kvar, trots detta balanserade inlägg.
            Det förslag som utskottsmajoriteten ligger fram för att lösa problemet
            är, som jag tidigare redovisat, ingen lösning. Det har en mängd
            brasklappar, t.ex. om behov uppstår, övergångsvis pröva och beroende
            av utrymmet under utgiftstaket.
          </note>
          <note>
            Jag skulle vilja fråga Tone Tingsgård om hon anser att det finns
            någon som helst praktisk möjlighet att utnyttja det här förslaget
            om anslagskredit.
          </note>
          <note>
            Alldeles avsett om detta går eller inte är problemet som helhet
            att grunderna för den långsiktiga materielförsörjningen helt röjs
            undan genom dagens eller morgondagens riksdagsbeslut.
          </note>
          <note>
            Det är alldeles riktigt som Tone Tingsgård påpekar: Någon gång
            skall det betalas. Den grundläggande anledningen till det är att
            Försvarsmakten en gång betalat 14,6 miljarder till statskassan
            och att de bokfördes som ett plus där.
          </note>
          <note>
            Självklart är att varje lösning som innebär en kompensation innebär
            pengar tillbaka på något sätt.
          </note>
          <note>
            Med det förslag om skuldavskrivning som vi tillsammans med kristdemokraterna
            står bakom hade detta hanterats på det enklaste och bästa sättet.
          </note>
          <note>
            Min andra fråga till Tone Tingsgård är: Anser hon att det är
            konstitutionellt acceptabelt att riksdagen med öppna ögon här
            i dag fattar beslut om en inriktning av verksamheten inom försvaret
            och en investeringsplan för 1999 till 2001 som uppenbarligen inte
            kommer att kunna genomföras? Är det acceptabelt att regeringen
            är tvungen att komma tillbaka till riksdagen med ändringar om
            det inte skall strida mot riksdagsbeslutet?
          </note>
          <note type="speaker">
            Anf. 188 TONE TINGSGÅRD (s) replik:
          </note>
          <note>
            Fru talman! På den första frågan vill jag säga till
          </note>
          <note>
            Henrik Landerholm att jag självfallet utgår från att den skrivning
            som finns i betänkandet om att man skall kunna utnyttja anslagskrediten
            upp till 2 miljarder gäller.
          </note>
          <note>
            På den andra frågan tror jag att mycket hänger på hur vi hanterar
            frågorna framöver. Vi har framför oss ett antal beslut som skall
            fattas. Det vi närmast väntar på är kontrollstationen.
          </note>
          <note>
            Jag tror att vi är inne i en lite flexiblare planering som kan
            ge riksdagen lite trygghet.
          </note>
          <note type="speaker">
            Anf. 189 HENRIK LANDERHOLM (m) replik:
          </note>
          <note>
            Fru talman! Tove Tingsgårds sista inlägg tolkar jag som att det
            de facto inte kommer att vara möjligt för regeringen att med myndigheten,
            Försvarsmakten, som verktyg genomföra den verksamhet som riksdagen
            fattar beslut om i dag eller snarare i morgon.
          </note>
          <note>
            Jag tycker att det är djupt otillfredsställande när vi som sitter
            här i kammaren och våra kamrater i morgon vet att verksamheten
            inte kan bedrivas på de anslagsnivåer, inom de utgiftsramar som
            finns inom de närmaste åren.
          </note>
          <note>
            Därför rekommenderar jag också den socialdemokratiska gruppen
            att stödja reservationerna 3, 13 och
          </note>
          <note>
            15.
          </note>
          <note>
            När det gäller den första frågan konstaterar jag bara att en
            anslagskredit på 2 miljarder skall jämföras med den i budgetpropositionen
            redovisade budgetmarginalen på 3 miljarder. Det finns inte heller
            här någon praktisk möjlighet, som jag ser det, att kunna utnyttja
            anslagskrediten. Även om förslaget präglas av en god vilja, och
            inte alls av onda avsikter, kommer möjligheterna att faktiskt
            hantera de problem som uppstår under 1999 i praktiken inte att
            föreligga.
          </note>
          <note type="speaker">
            Anf. 190 TONE TINGSGÅRD (s) replik:
          </note>
          <note>
            Fru talman! Vad gäller konsekvenserna av dagens beslut förutsätter
            jag att regeringen har minst lika gott omdöme som Henrik Landerholm
            när det gäller behovet av att återkomma till riksdagen.
          </note>
          <note type="speaker">
            Anf. 191 ÅKE CARNERÖ (kd) replik:
          </note>
          <note>
            Fru talman! Enligt kristdemokraterna har Försvarsbeslut 96 kraschlandat.
            Det finns ju inte någon balans mellan verksamhet och ekonomi,
            och det sade vi redan i våras. Det var redan då så att man inte
            kunde höja krigsdugligheten inom ett år på alla förband. Det är
            ett exempel när det gäller anpassningsrutiner.
          </note>
          <note>
            Men jag vill ta upp en annan sak. Menar inte Tone
          </note>
          <note>
            Tingsgård att det behövs en noggrann säkerhetspolitisk analys
            innan man företar en förändrad försvarsstruktur? Som det nu är
            kan vi se oss omkring, och utifrån det skall vi, utan att ha fattat
            beslut, genom budgettekniska åtgärder plötsligt skapa en osäker
            framtid för Försvarsmakten och dess personal.
          </note>
          <note type="speaker">
            Anf. 192 TONE TINGSGÅRD (s) replik:
          </note>
          <note>
            Fru talman! Självfallet anser jag att det skall vara en noggrann
            säkerhetspolitisk bedömning. Den skall utföras av Försvarsberedningen
            i den kontrollstation som har aviserats innan man fattar beslut
            om en förändrad inriktning.
          </note>
          <note>
            Jag upprepar bara att jag förutsätter att det beslut som vi fattar
            i dag inte innebär någon ändrad inriktning.
          </note>
          <note type="speaker">
            Anf. 193 ÅKE CARNERÖ (kd) replik:
          </note>
          <note>
            Fru talman! Majoriteten har i det beslut som vi kommer att fatta
            om en stund sagt att man vill ha en utvärdering efter sex år av
            den förändrade budgettekniken, alltså anslagsförordningen.
          </note>
          <note>
            Jag skulle vilja fråga Tone Tingsgård: Är det rimligt att i dag
            medvetet besluta att binda upp en svensk regering för en utvärdering
            år 2002 inför det som infördes 1996?
          </note>
          <note>
            Vi kristdemokrater menar mycket tydligt i vår reservation att
            sanningen måste fram snarast möjligt, alltså nästa år. Men vilken
            regering vill ställas inför detta år 2002?
          </note>
          <note>
            Vi vet naturligtvis inte vilken regering som kommer att sitta
            då. Vi vet inte under vilken tid år 2002
          </note>
          <note>
            som det här kommer att ske.
          </note>
          <note>
            Man säger medvetet att man år 2002 gör den här utvärderingen.
            Men då kanske det visar sig att det skall vara plus 2 miljarder
            eller minus 2 miljarder, eller vad det nu är.
          </note>
          <note type="speaker">
            Anf. 194 TONE TINGSGÅRD (s) replik:
          </note>
          <note>
            Fru talman! Det handlar kanske inte så mycket om att binda upp
            en regering eller inte som om intresset att verkligen följa upp
            vad det är som händer. Problemet, tror jag, är inte så mycket
            själva anslagsförordningen i sig, som vi har pratat så mycket
            om, utan helt enkelt de långa tiderna i materielplaneringen. De
            har faktiskt varit en orsak till problem även tidigare.
          </note>
          <note>
            Anf. 195 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Utskottet har i sitt betänkande givit regeringen
            både ris och ros. Och det är ju positivt med rosor.
          </note>
          <note>
            Jag är dock medveten om att redovisningarna i flera avseenden
            är bristfälliga när det gäller t.ex.
          </note>
          <note>
            förbandsverksamheten, hur en lägre krigsduglighet påverkar försvarets
            förmåga, m.m.
          </note>
          <note>
            Vi anser emellertid att vi har gått i rätt riktning och att det
            har givits ökad insikt för oss själva och även för riksdagen i
            dessa frågeställningar med årets budgetproposition.
          </note>
          <note>
            Jag har för avsikt att fortsätta dialogen med utskottet i alla
            de här frågorna, och jag hoppas att vi skall hitta former för
            att rätta till bristerna. Jag kommer att arbeta med det.
          </note>
          <note>
            Debatten om försvaret förs numera kanske mer intensivt än på
            länge. Jag vill därför i mitt anförande i dag ta upp och visa
            på att det är förändringens tid vi befinner oss i. Det är att
            slå an en ton.
          </note>
          <note>
            Jag vill också redovisa arbetet som är i full gång med den stora
            omstruktureringen och ominriktningen av totalförsvaret.
          </note>
          <note>
            Dessutom vill jag än en gång ange bevekelsegrunderna för det
            internationella samarbetet och regeringens bestämda nej till att
            forma framtidens försvar med Vänsterpartiet och Miljöpartiet.
          </note>
          <note>
            Fru talman! Efter kalla krigets slut och Berlinmurens fall har
            två försvarsbeslut fattats i vår riksdag,
          </note>
          <note>
            1992 och 1996.
          </note>
          <note>
            Båda dessa beslut har utgått från det radikalt förändrade säkerhetspolitiska
            läget i vår omvärld. I båda besluten har man också tagit hänsyn
            till och intecknat de s.k. vinsterna av den dramatiska avspänningen
            -
          </note>
          <note>
            men bara delvis.
          </note>
          <note>
            Det militära försvarets organisation har dragits ned och materielbeställningarna
            inriktats mot ett mer anpassningsbart och flexibelt försvar. Det
            försvar vi har kvar är mindre och vassare men bygger trots detta
            på uppgiften att kunna avvisa och bekämpa ett storskaligt invasionshot.
          </note>
          <note>
            Ett sådant invasionshot föreligger inte mot vårt land under överskådlig
            framtid. Detta leder oundgängligen till omstruktureringar och
            förändringar. Det har den parlamentariska Försvarsberedningen,
            som ju har till uppgift att följa och analysera den säkerhetspolitiska
            utvecklingen och lämna underlag till regeringens bedömning, kommit
            fram till i sitt delbetänkande i våras.
          </note>
          <note>
            Därför är jag övertygad om att vi måste göra stora förändringar
            i försvaret som också kan innebära att vi satsar mindre pengar.
          </note>
          <note>
            Det euroatlantiska samarbetet utvecklas och fördjupas och omfattar
            i allt högre grad alla länder i
          </note>
          <note>
            Europa, även Ryssland. Därmed skapas förbättrade förutsättningar
            att hantera många av de lokala och regionala konflikter som likväl
            kvarstår i delar av
          </note>
          <note>
            Europa och vår närhet.
          </note>
          <note>
            De gemensamma insatserna på Balkan fortsätter och omfattar nu
            även Kosovo, men några snara lösningar på problemen i regionen
            står inte att skönja.
          </note>
          <note>
            Säkerhetssamarbetet främjar säkerheten i Europa och därmed också
            Sverige. Det ställer anspråk på Sverige att ta sin del av ansvaret
            och aktivt delta på olika sätt.
          </note>
          <note>
            Hotet från hela eller delar av nationer kvarstår dock. Nationer,
            enskilda aktörer eller grupper kan tillfoga vårt land skada och
            förödelse. De kan utöva nya och annorlunda hot mot Sverige. Risken
            för krig mellan länder i Europa minskar, men komplicerade hotbilder
            kan på nytt leda till att det militära säkerhetstänkandet ställs
            i främsta rummet.
          </note>
          <note>
            Jag har sagt det tidigare, men det tål att upprepas:
          </note>
          <note>
            De som sätter sin tilltro till att den eviga freden infunnit
            sig riskerar att begå ett oförlåtligt och oreparabelt misstag,
            för trots gynnsammare säkerhetspolitisk utveckling behöver vi
            ett starkt totalförsvar. Vi skall även i framtiden kunna hävda
            vår territoriella integritet. Vi skall kunna fortsätta att bygga
            på en kollektiv säkerhet och därmed skapa förutsättningar för
            vår alliansfria hållning.
          </note>
          <note>
            Vi skall genom att öka vår förmåga att medverka i internationella
            fredsfrämjande insatser bidra till den säkerhet som vårt eget
            land är beroende av. Svenskt försvar kan dock inte enbart bygga
            på viktiga internationella insatser. För att kunna utföra dessa
            uppgifter krävs god militär utbildning, högteknologisk materiel,
            moderna ledningsstrukturer som måste ha sin grund i ett starkt
            och modernt nationellt försvar.
          </note>
          <note>
            Fru talman! Totalförsvarsbeslutet 1996 är i dag ett beslut som
            i avgörande delar är inaktuellt. Vad anledningen är kan givetvis
            diskuteras i all oändlighet. Jag har inte för avsikt att fördjupa
            mig i detta utan kan endast konstatera att 1996 års beslut inte
            fullt ut kunnat inteckna vinsterna av det gynnsamma säkerhetspolitiska
            läget.
          </note>
          <note>
            Försvarsmaktens inplanerade verksamhet har inte rymts inom de
            ekonomiska ramarna. Därför kommer den förestående kontrollstationen
            att bli långt vidare än vad som förutsågs i 1996 års beslut. Vad
            vi sedan kallar beslutet är av mindre betydelse.
          </note>
          <note>
            Vi har nu framför oss ett svårt men nödvändigt arbete för att
            forma det svenska försvaret som vi vill att det skall se ut när
            vi äntrar ett nytt årtusende. Det arbetet pågår i Försvarsberedningen
            med alla riksdagspartier representerade.
          </note>
          <note>
            Kontrollstationen är ett avgörande steg i arbetet.
          </note>
          <note>
            Besluten vi fattar i den kommer att ligga till grund för ett
            fortsatt energiskt utredningsarbete. Jag ser framför mig att processen
            kommer att ske stegvis för att i slutändan resultera i en ny inriktning
            av det svenska försvaret. Låt oss kalla det för ett nytt försvarsbeslut.
          </note>
          <note>
            Vi har sedan decennier tillbaka fattat femåriga försvarsbeslut,
            men i en värld som ständigt är i förändring politiskt och ekonomiskt
            verkar det rimligt med en kortare beslutsperiod, som kompletteras
            med alternativa målbilder på cirka tio års sikt.
          </note>
          <note>
            Det är dags att fullt ut inteckna det kalla krigets slut och
            det faktum att vi inte längre har ett invasionshot hängande över
            oss. Men vi skall också ta hänsyn till det faktum att ett väpnat
            angrepp kan uppstå i andra former. Jag kan i dag se framför mig
            att vi inom det militära försvaret måste utgå från en kärna av
            förband, som utgör basen för att lösa de försvarsuppgifter som
            vi anser vara prioriterade med hänsyn till det säkerhetspolitiska
            läget. Det måste innehålla kvalificerade förband, där vi kan upprätthålla
            vår territoriella integritet och lösa våra internationella åtaganden.
          </note>
          <note>
            Därutöver krävs det en organisation som i takt med en militär
            utveckling i närområdet kan utvecklas i ett medellångt perspektiv,
            cirka fem år.
          </note>
          <note>
            Fru talman! Ett viktigt element i tillskapandet av en ny ordning
            i hela försvaret är hur vi skall tillämpa totalförsvarsplikten.
            Som kammaren är väl medveten om arbetar nu en parlamentarisk pliktutredning
            med ett stort antal frågeställningar på agendan. Min bestämda
            uppfattning är att vi i kontrollstationen måste ta ställning till
            en principiell inriktning av bl.a. pliktens omfattning. Jag uppfattar
            att den inriktningen delas av samtliga partier i Försvarsberedningen,
            om än från olika utgångspunkter.
          </note>
          <note>
            Det är viktigt att förtroendet för plikten stärks och att en
            stabil grund skapas. För det krävs en långsiktig inriktning och
            en bred parlamentarisk majoritet.
          </note>
          <note>
            Fru talman! I den senaste tidens debatt kring anslagsförordningen
            är min uppfattning att övergången skall vara verksamhetsmässigt
            och finansiellt neutral för Försvarsmakten. Det är också inriktningen
            i regeringens budgetproposition. Regeringens avsikt i propositionen
            var att hantera de kommande årens effekter av anslagsförordningen
            med hjälp av det ekonomiadministrativa systemet. År 2002 skulle
            en utvärdering som slutligt kan hantera omläggningen göras.
          </note>
          <note>
            Att denna metod inte accepterades av vår samarbetspartner Centerpartiet
            och ett flertal andra hyser jag respekt för. Jag står bakom regeringens
            budgetproposition och det samarbete som regeringen har med Vänsterpartiet
            och Miljöpartiet kring fem klart deklarerade områden: ekonomi,
            sysselsättning, rättvisa, jämställdhet och miljö.
          </note>
          <note>
            Nu har försvarsutskottet lagt fram sitt betänkande, och riksdagens
            beslut kommer. När det gäller den närmaste tiden framöver har
            regeringen för avsikt att införa ett tillfälligt beställningsstopp
            för anslaget A3, detta utan att äventyra samarbetsprojekt m.m.
            Regeringen kommer vidare, helt i enlighet med utskottets intentioner,
            att ge Försvarsmakten i uppdrag att inom den angivna ramen för
            anslaget A3 för 1999 prioritera de mest angelägna kompetenser
            som erfordras för det militära försvaret, aktuella samarbetsprojekt
            och materielprojekt.
          </note>
          <note>
            Vi har en ekonomiskt kärv situation, som kräver en hårdhänt process
            och som måste leda fram till en lista med materielprojekt som
            skall betraktas som meningsfulla att fortsätta med. Den bedömningen
            skall göras med inriktning på att vi skall släppa taget om invasionsförsvaret.
            Att vi släpper det måste återspeglas i vilken sorts materiel vi
            anskaffar samt volymen av den.
          </note>
          <note>
            Fru talman! Avslutningsvis vill jag beröra det parlamentariska
            läge som råder efter höstens val.
          </note>
          <note>
            Valresultatet lade grund för en socialdemokratisk minoritetsregering,
            som skall kunna arbeta med stöd från såväl vänster som höger.
            Jag står till hundra procent bakom regeringens samarbete med Vänsterpartiet
            och Miljöpartiet inom de fem områden som handlar om ekonomi och
            rättvisa. Försvars- och säkerhetspolitiken omfattas inte av regeringens
            uppgörelse med Vänsterpartiet och Miljöpartiet. På detta område
            kvarstår regeringens avsikt att finna majoritet med de icke-socialistiska
            partierna och att upprätthålla och fatta blocköverskridande överenskommelser.
          </note>
          <note>
            Ett samarbete med Vänsterpartiet och Miljöpartiet på detta område
            skulle, som jag befarar, komma att innebära en minskad realistisk
            och förnuftig förändringsvilja.
          </note>
          <note>
            Jag har fört flera fruktgivande samtal med representanter för
            de icke-socialistiska partierna i Försvarsberedningen. Det är
            min avsikt och vilja att dessa samtal skall fortsätta.
          </note>
          <note>
            Med dessa ord, fru talman, vill jag tacka utskottet för dess
            noggranna och viktiga arbete och framföra min förhoppning att
            den fortsatta försvarsdebatten, både i riksdagens kammare och
            utskott och utanför riksdagen, även fortsatt blir konstruktiv.
          </note>
          <note type="speaker">
            Anf. 196 HENRIK LANDERHOLM (m) replik:
          </note>
          <note>
            Fru talman! Låt mig till försvarsministerns anförande göra en
            bemärkning och en mera allvarlig invändning.
          </note>
          <note>
            Bemärkningen handlar om invasionsförsvaret. För att komplettera
            verklighetsbilden började denna inteckning redan i slutet av 80-talet
            då vi avskaffade kustinvasionen som s.k. styrande angreppsfall.
            I 92
          </note>
          <note>
            års försvarsbeslut skulle vi inte längre kunna försvara oss i
            mer än en invasionsriktning. Sedan var det den mer än ettåriga
            förberedelsetiden 1993 och den mer i framtiden avlägsna avsikten
            att kunna försvara oss mot en gammeldags storskalig invasion i
            försvarsbesluten 1995 och 1996. Så gräsligt mycket kvar att inteckna
            finns inte i det hänseendet.
          </note>
          <note>
            Däremot tror jag inte att det finns något parti i denna kammare
            som är motståndare till att skapa ett modernt och allsidigt försvar
            med moderna och allsidiga militära medel som kan klara en mängd
            olika utmaningar. Även invasionsförsvaret skall i en mer avlägsen
            framtid långsiktigt vara dimensionerad för det vi bestämmer oss
            för i dag.
          </note>
          <note>
            Min mer allvarliga invändning gäller anslagsförordningen. Jag
            tolkar försvarsministerns redovisning i dag - tack för den - som
            ett konstaterande att materielförsörjningen i Försvarsmakten de
            facto har kraschlandat. Ett beställningsstopp kombinerat med en
            total omprioritering av redan beställt materiel under 1999 skulle
            kunna vara välavvägt om det hade skett i avsevärt bättre tid,
            då möjligheten att avbeställa en del materiel som vi inte ser
            något behov av i framtiden de facto fanns. I dag ifrågasätter
            jag mycket kraftigt om det finns några ekonomiska möjligheter
            att de facto avbeställa materiel 14 dagar före det år under vilket
            leveranserna skall ske. Jag anser att det här är oerhört allvarligt
            och innebär stora risker för det internationella samarbete som
            försvarsministern själv har gått i bräschen för, men också - och
            det är särskilt viktigt att poängtera - för vår långsiktiga försvarsindustriella
            kompetens.
          </note>
          <note>
            Jag är rädd för - och det har diskussionen i dag visat mig -
            att den kortsiktiga anslagskredit som försvarsutskottets majoritets
            förslag innebär inte alls räcker för att hantera problemen. Även
            det skulle jag vilja ha försvarsministerns kommentar till.
          </note>
          <note type="speaker">
            Anf. 197 ANDRE VICE TALMANNEN:
          </note>
          <note>
            Jag vill erinra ledamöterna om att taletiden för replik är två
            minuter. Jag är tacksam om det respekteras framöver.
          </note>
          <note>
            Anf. 198 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag tror att det är riktigt att det har varit en
            politisk vilja att dimensionera ned invasionsförsvaret under lång
            tid. Men nog finner vi att för framför allt materielförsörjningen
            har invasionsförsvarscenariot dominerat. Jag anser därför att
            det är riktigt både löpande och i samband med Försvarsberedningens
            kommande betänkande att ta ett betydligt tydligare tag i tillförseln
            av materiel. Vi står ändå i den säregna situationen - som överbefälhavaren
            med rätta pekade på - att vi i dag har sannolikt ett av Europas
            modernaste försvar teknologiskt sett. Men nog är det i betydande
            utsträckning riktat till ett antiinvasionsförsvar.
          </note>
          <note>
            Den andra punkten gällde anslagsförordningen.
          </note>
          <note>
            Jag avser att till det yttersta anstränga min förmåga för att
            genomföra den prioriteringsordning som riksdagens utskott har
            angivit i sitt betänkande, så att vi kan göra precis den prioritering
            som i dagens läge är den riktiga. Jag anstränger mig.
          </note>
          <note type="speaker">
            Anf. 199 HENRIK LANDERHOLM (m) replik:
          </note>
          <note>
            Fru talman! Jag vill anknyta till den fråga försvarsministern
            svarade på vid dagens frågestund. Jag tolkade försvarsministerns
            tydliga stöd för överbefälhavaren som en stark markering av en
            stor förståelse för den argumentation som militärledningen har
            framfört i sitt brev till de anställda. Det är gott och väl, och
            ingen tvivlar på försvarsministerns goda avsikter.
          </note>
          <note>
            Vad vi däremot tvivlar på, också efter denna höst, är möjligheterna
            att de facto leverera allt det goda som försvarsministern talar
            väl om.
          </note>
          <note>
            Hur menar försvarsministern att verksamhetsneutralitet, som har
            varit det centrala i riksdagsbesluten såväl 1996 som 1998, skall
            kunna bli en realitet om de medel som skall bekosta denna neutralitet
            inte tillförs förrän i efterhand? En mängd av de internationella
            samarbetsprojekt som försvarsministern talat sig varm för, en
            mängd av de försvarsindustriella kompetenser som är de centrala
            för oss att behålla även i framtiden, försvinner de facto under
            denna tid som
          </note>
          <note>
            Försvarsmakten väntar på efterhandskompensationen.
          </note>
          <note>
            Jag vill gärna veta hur försvarsministern har för avsikt att
            lösa detta.
          </note>
          <note>
            Anf. 200 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! En intressant bemärkning är att i det budgetår som
            strax går mot sitt slut ser vi, åtminstone icke ännu, att Försvarsmakten
            skulle ha träffats av en otillräcklig kompensation för övergången
            till full användning av anslagsförordningen.
          </note>
          <note>
            Jag vill ändå fästa uppmärksamheten vid att vi har diskuterat
            den problemställning som bygger på hypoteser framåt. Det är därför
            jag har pekat på att det finns många debattinlägg som antar vad
            som skall hända. Jag kommer att göra vad jag kan för att se till
            att vi med de handlingsmarginaler vi har träffa rätt på materielsidan.
          </note>
          <note>
            Det pågår ett intensivt arbete, och jag tror att det går att
            få en ganska stor förståelse för att det är viktigt att prioritera
            Försvarsmaktens verksamhet i dag.
          </note>
          <note>
            Inom den sektor som har att göra med materiel gäller det att
            så noggrant som möjligt ta vara på varje frihetsutrymme för att
            följa den prioritetsordning som utskottet värdefullt anger till
            regeringens vägledning.
          </note>
          <note type="speaker">
            Anf. 201 ÅKE CARNERÖ (kd) replik:
          </note>
          <note>
            Fru talman! Jag lyssnade i dag på riksdagens frågestund kl. 14.
            Jag blev lite betänksam. Jag skulle gärna vilja att försvarsministern
            förtydligade vilka överenskommelser som regeringen har med Vänstern
            och Miljöpartiet. Jag skulle vilja att ministern är mycket tydlig.
          </note>
          <note>
            Finns det några garantier för att eventuella överenskommelser
            inte kullkastas av att olika statsråd har blivit uppmuntrade av
            försvarsskrotarpartierna Vänstern och Miljöpartiet?
          </note>
          <note>
            Jag sade i mitt anförande att vi står inför en process med nytt
            försvarsbeslut. Det gäller att ha fast mark under fötterna, statsrådet.
          </note>
          <note>
            Anf. 202 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag kan läsa ur det pressmeddelande som gick ut den
            5 oktober, undertecknat av Göran
          </note>
          <note>
            Persson, Gudrun Schyman och Birger Schlaug. I den har de skrivit
            under följande paragraf: Partierna är medvetna om att tidigare
            ingångna långsiktiga överenskommelser mellan regeringen och andra
            partier -
          </note>
          <note>
            såsom pensionsreformen, energiöverenskommelsen, försvarsöverenskommelsen
            och beslutet om Riksbankens ställning - ligger fast och inte berörs
            av detta samarbete. En snarlik formulering finns införd i finansplanen.
            Det är utgångspunkterna för regeringens arbete på t.ex. det området.
          </note>
          <note>
            Jag ser att vi inom Försvarsberedningen skall kunna gå vidare
            med det samarbete som har funnits mellan socialdemokratiska regeringen
            förra mandatperioden och Centerpartiet och andra ickesocialistiska
            partier. Går man igenom förloppet kring försvarsbeslutet 1996
            ser man att det fanns vissa skillnader, men de var inte jättestora.
            Jag har också noterat vad försvarsutskottets nye ordförande Henrik
          </note>
          <note>
            Landerholm successivt har sagt under det gångna året kring vad
            1996 års försvarsbeslut handlade om. Han har gett en hel del kritiska,
            men kanske även självkritiska, iakttagelser. Jag anser att här
            finns en grund för ett politiskt arbete i Försvarsberedningen.
          </note>
          <note type="speaker">
            Anf. 203 ÅKE CARNERÖ (kd) replik:
          </note>
          <note>
            Fru talman! Det har varit ytterst pinsamt att följa den här diskussionen,
            om manöverkrig, undanmanöverkrig m.m. Vi kristdemokrater vill
            få fram sanningen, och därför har vi markerat i vår reservation
            att det bör avsättas tillräckliga resurser snarast möjligt för
            att granska, utvärdera och stämma av köpkraftseffekterna. Försvarsmakten
            planerar naturligtvis utifrån de beslut som riksdag och regering
            fattar.
          </note>
          <note>
            Min enkla fråga till statsrådet är: Varför vill inte regeringen
            lösa ut de här effekterna förrän år 2002?
          </note>
          <note>
            Om t.ex. Försvarsmakten är överkompenserad, som det görs gällande
            här och där, borde väl regeringen vara mycket angelägen om att
            få reda på det. Vad har försvarsministern för försvar för att
            inte reda ut den frågan?
          </note>
          <note>
            Anf. 204 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det är klart att det är två ekonomiska beslutssystem
            som har kommit i kollision med varandra. Det är ett försvarsekonomiskt
            beslutssystem, som är femårigt, dessutom med vissa mycket speciella
            inflationskompensationssystem, osv. Det är också det ekonomiska
            system som vi har gått in i genom att vi följer och tillämpar
            Europeiska unionens stabilitets- och tillväxtpakt, som också har
            sin grund i konvergensprogrammet. Där är det fundamentala syftet
            att åstadkomma långvarigt låg inflation genom att dra ned på budgetunderskotten
            och inflationsförväntningarna.
          </note>
          <note>
            Det är klart att här finns en konflikt. I något av inläggen tidigare
            tog man upp budgeteringsmarginalen, riksdagens utgiftstak osv.
            Det är inte någonting att glida undan, att här har vi en genuin
            ekonomiskpolitisk konflikt.
          </note>
          <note>
            Jag anser att de prognoser som vi har presenterat, i finansplanen
            och andra dokument, som också Konjunkturinstitutet står för, visar
            att det budgetärt sett finns realistiska möjligheter att lösa
            ut eventuella plus och minus just efter det att år 2001, dvs.
            sista året av den femåriga försvarsperioden, har gått till ända.
          </note>
          <note type="speaker">
            Anf. 205 LARS ÅNGSTRÖM (mp) replik:
          </note>
          <note>
            Fru talman! Jag vill uttrycka min uppskattning över det klargörande
            som jag tolkar försvarsministerns inlägg som, dvs. att han står
            fast vid regeringens verklighetsbeskrivning och inte överbefälhavarens
            verklighetsbeskrivning.
          </note>
          <note>
            Jag vill också uttrycka uppskattning över det försvarsministern
            sade om att söka en uppgörelse med icke-socialistiska partier,
            för en förnuftig och nödvändig förnyelse av försvarspolitiken.
            Men det gäller att gå varligt fram där. Söker man en uppgörelse
            med icke-socialistiska Moderaterna är det svårare att få en förnyelse
            än om man söker en uppgörelse med ickesocialistiska Miljöpartiet,
            där jag ser en större samsyn med den politik som uttryckts av
            försvarsministern.
          </note>
          <note>
            Jag noterade också att försvarsministern anser att vi har Europas
            modernaste försvar. Vad avser krigsmateriel är det nog sant. Det
            understryker det orealistiska i att fullfölja vapenbeställningar
            för 90 miljarder, och det understryker den förnuftiga slutsats
            som regeringen tycks ha dragit, nämligen att införa ett omedelbart
            beställningsstopp för materiel.
          </note>
          <note>
            Anf. 206 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det är klart att Miljöpartiet kanske kan klassificera
            sig som icke-socialistiskt. När det gäller försvars- och säkerhetspolitiken
            är det emellertid en annan konfliktdimension som gör sig gällande.
          </note>
          <note>
            Det är det som Miljöpartiet tydligt fastlägger i sitt program:
          </note>
          <note>
            "Vi förespråkar en gradvis övergång från militära till civila
            delar i samhället för att minska det ekonomiska beroendet, värna
            om människor och miljö, minska sårbarheten och öka självtilliten.
            Vi strävar efter total militär avrustning och att försvaret på
            sikt ska bli helt civilt."
          </note>
          <note>
            Det är en idéståndpunkt som Miljöpartiet har. Det är den som
            gör att det icke är möjligt att ha ett samarbete av den art som
            föresvävar företrädare för Miljöpartiet.
          </note>
          <note>
            Det finns också i Miljöpartiets hållning ett förkastande inte
            bara av vårt medlemskap i Europeiska unionen utan också av samarbetsmönstren
            i Europa kring försvarsmateriel - ja, t.o.m. att vi över huvud
            varken skall importera eller exportera försvarsmateriel. Den grundvalen
            är syftet med Miljöpartiets politik.
          </note>
          <note>
            Det är på den grundvalen icke möjligt att ha ett samarbete.
          </note>
          <note>
            Jag kan säga att det finns all anledning att ha förtroendefulla
            diskussioner i Försvarsberedningen. Det finns anledning att i
            riksdagens utskott och här i kammaren kunna möta varandra i diskussioner
            om framtiden - javisst! - och om det totala försvarets inriktning
            osv. Men det går icke att gå under det som är den långsiktiga
            strävan i Miljöpartiets politik, och som på den här punkten, säkerhetspolitik
            och försvarspolitik, för oss är en omöjlig utgångspunkt.
          </note>
          <note type="speaker">
            Anf. 207 LARS ÅNGSTRÖM (mp) replik:
          </note>
          <note>
            Fru talman! Det är viktigt att få klargöra för försvarsministern
            att Miljöpartiets långsiktiga mål är identiskt med det socialdemokratiska
            partiets långsiktiga mål.
          </note>
          <note>
            Målet om en allmän och total militär avrustning är faktiskt FN:s
            mål, som Sverige ställt sig bakom och som samtliga sju partier
            i Sveriges riksdag står bakom. Därvidlag råder det ingen skillnad.
          </note>
          <note>
            Vårt mål att avveckla den svenska vapenexporten är också någonting
            som står i samklang både med den av riksdagen antagna lagen om
            förbud mot vapenexport och med de restriktiva riktlinjer som möjliggör
            att bevilja undantag från den förbudslagen. Den står också det
            socialdemokratiska partiet bakom.
          </note>
          <note>
            Tittar man på delar av det socialdemokratiska partiet hittar
            man identiska formuleringar med dem som finns i Miljöpartiets
            program. Målet för SSU:s försvarspolitik är att helt nedrusta
            det militära försvaret. I det socialdemokratiska kvinnoförbundets
            program står det: Vi arbetar för omvandling av militära resurser
            till civila.
          </note>
          <note>
            Jag har svårt att se hur man kan ta målen för Miljöpartiets långsiktiga
            försvarspolitik till intäkt för att samarbete skulle vara svårt,
            när det socialdemokratiska partiet i stor utsträckning delar dessa
            långsiktiga mål och har ställt sig bakom dem i riksdagen, och
            när vissa delar av partiet har dem inskrivna i sina program.
          </note>
          <note>
            Anf. 208 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det finns två skänklar i säkerhetspolitiken. En skänkel
            är strävan efter avspänning. Den bejakar vi - det gör många. Den
            leder till att vi ständigt strävar efter att minska krigsriskerna
            och minska närheten att använda militära resurser i konflikter.
          </note>
          <note>
            Men världsordningen är icke sådan. Hur är det i
          </note>
          <note>
            Jugoslavien? Hur är det vid gränserna kring f.d. Sovjetunionen,
            dagens Ryssland? Vad händer om stormakter dras in i lokala eller
            regionala konflikter?
          </note>
          <note>
            Då finns det en annan skänkel, och det är avskräckning. Den har
            ett militärt element och ett civilt element. Den ser inte ni.
            Ni ser bara den första skänkeln.
          </note>
          <note>
            Det gör att samarbetsmöjligheterna inte finns på ett övergripande
            sätt.
          </note>
          <note type="speaker">
            Anf. 209 BERIT JÓHANNESSON (v) replik:
          </note>
          <note>
            Fru talman! Försvarsministern gick in på många saker i sitt anförande
            som jag tycker var utomordentligt bra. Jag tycker också att det
            andas en insikt om att vi måste ha ett nytt försvarsbeslut. Där
            delar vi uppfattning. Vi delar också uppfattningen att detta försvarsbeslut
            måste innehålla andra element än det nuvarande. Det är bra.
          </note>
          <note>
            När så försvarsministern citerade ur den uppgörelse som vi tre
            partier har, var det detta att försvarsbeslutet är det beslut
            från 1996 som Socialdemokraterna har med Centern. Den nya inriktningen
            på ett nytt försvarsbeslut kommer att innebära att vi får börja
            på en ny diskussion. Där tycker jag faktiskt att det är viktigt
            att t.ex. Vänsterpartiet är med.
          </note>
          <note>
            Jag kan alltså i princip ställa mig bakom det som
          </note>
          <note>
            Björn von Sydow sade från talarstolen. Vi ingår i
          </note>
          <note>
            Försvarsberedningen. Vi ingår i Pliktutredningen. Jag tror inte
            att det har varit några stora vare sig slagsmål eller kontroverser
            i dessa diskussioner. Jag tror att det är väldigt viktigt att
            vi har en bred diskussion om försvarspolitiken. Det kan hända
            att vi inte blir överens i alla stycken, men jag tror att det
            är väldigt viktigt att vi är med och diskuterar både säkerhetspolitik
            och försvarspolitik framgent.
          </note>
          <note>
            Jag kände att det fanns ett jättegap mellan vad
          </note>
          <note>
            Henrik Landerholm sade och vad försvarsministern sade. Där känner
            jag verkligen att det är en klyfta.
          </note>
          <note>
            Den känner jag inte mellan Vänsterpartiets inställning och det
            försvarsministern anförde för en stund sedan.
          </note>
          <note>
            Anf. 210 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Jag vill säga att jag själv har varit i
          </note>
          <note>
            Försvarsberedningen och diskuterat och att jag mycket gärna gör
            det. Jag sätter värde på att alla riksdagens partier deltar där.
            Mina inlägg syftar icke till att förhindra en diskussion. Man
            tar intryck av varandra, man får höra föredragningar om den militärpolitiska
            utvecklingen och sedan diskuterar man. Det är inte frågan om någon
            sådan inställning.
          </note>
          <note>
            Jag vill nämna två ting. Det ena är att försvarsuppgörelsen med
            Centerpartiet och Socialdemokraterna står fast, ehuru vi icke
            har majoritet nog i
          </note>
          <note>
            Sveriges riksdag efter det att väljarna har sagt sitt.
          </note>
          <note>
            Jag vill också citera ur finansplanens inledning.
          </note>
          <note>
            Det är några inledande ord, ungefär som dem som jag läste när
            det gällde partiledaruppgörelsen. Det finns också en annan formulering:
            "Samarbetet berör fem områden - ekonomi, sysselsättning, rättvisa,
            jämställdhet och miljö - och innefattar både konkreta förslag
            och åtaganden för framtiden. Andra områden som t.ex. Europapolitiken
            och säkerhetspolitiken omfattas däremot inte av överenskommelsen".
            Sedan noteras ånyo att respekt skall visas för beslut som har
            fattats av andra partikonstellationer under föregående mandatperiod.
          </note>
          <note>
            Jag vill alltså säga att vi i högsta grad skall ha en fri diskussion
            och en modern försvarsdebatt. Men inriktningen är att det måste
            finnas ett samband mellan avspänningssträvanden i vår säkerhetspolitik,
            integrationssträvanden t.ex. i vår Europapolitik och avskräckning
            för att stötta vår alliansfria linje.
          </note>
          <note type="speaker">
            Anf. 211 BERIT JÓHANNESSON (v) replik:
          </note>
          <note>
            Fru talman! Det enda vi kan vara överens om är naturligtvis att
            världen förändras. Det vi ser i dag är att den förändras i positivt
            avseende när det gäller det militära hotet - när det gäller invasionshotet.
            Jag tror att det är oerhört viktigt att det blir en djup diskussion
            om detta och att vi penetrerar risker - att vi verkligen går på
            djupet i diskussionen om vilket försvar Sverige behöver, vilken
            inriktning det skall ha osv. Jag ser fram emot diskussioner kring
            detta. Jag upplever i denna debatt att det är andra tongångar
            i dag, som jag tycker är väldigt positiva.
          </note>
          <note>
            Anf. 212 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Det är positiva utvecklingsförlopp.
          </note>
          <note>
            Det är det verkligen. Det är demokratins framväxande i de tidigare
            kommunistiska diktaturerna och det dominerande Sovjetväldet. Det
            är det som är grundvalen. Demokratins och den konstitutionella
            rättsordningens framväxt leder också till minskade sociala, ekonomiska
            och militära hot och konflikter. Ja, det är mycket positivt.
          </note>
          <note>
            Men vi är inte framme vid den stabilitet som t.ex.
          </note>
          <note>
            de nordiska länderna har, som gör att vi lever i förutsägbara
            relationer med varandra. Vi vet inte Rysslands väg. Vi vet inte
            andra länders väg, plågade som de har varit av årtionden av förtryck.
            Kommer människorna att klara att bära upp den demokratiska formen
            under de oerhörda utmaningarna?
          </note>
          <note>
            Låt oss inte gå förbi det militära elementet när det gäller våra
            insatser på det internationella planet. Allt det andra är utmärkt,
            men vad är det som har stabiliserat Bosnien? Än så länge är Kosovo
            icke stabiliserat. Vi har icke kunnat finna en politisk överenskommelse
            som gör det möjligt att förhindra militära eller paramilitära
            aktiviteter i dagens Kosovo.
          </note>
          <note>
            Då behöver vi kunna vara på plats med förband.
          </note>
          <note>
            Hur skall de utbildas? Hur skall officerarna kunna få sådan erfarenhet
            att de förmår leda förband? Då behövs det ett genomtänkt svenskt
            militärväsende, även om invasionsförsvaret, modell Ä, är överståndet.
            Vi måste tänka att vi är i teknologisk och ledningsmässig framkant.
            Vår lilla befolkning, med sin säkerhetspolitiska linje, behöver
            den framförhållningen.
          </note>
          <note type="speaker">
            Anf. 213 OLLE LINDSTRÖM (m):
          </note>
          <note>
            Fru talman! Försvarsministern talade om en föränderlig värld.
            Många andra har också nämnt förnyelse och förändring inom försvars-
            och säkerhetspolitiken. Det är alldeles självklart att så skall
            ske, men den skall naturligtvis vara kontrollerad.
          </note>
          <note>
            Dagens försvarsbeslut innebär, om det fullföljs, en okontrollerad
            avveckling av både försvar och försvarsindustri. För första gången
            har ett regeringsbärande parti i Sverige tillåtit extrema vänsterpartier
            få avgörande inflytande på det försvars- och särkerhetspolitiska
            området.
          </note>
          <note>
            Socialdemokraterna har trots tidigare försäkringar att samarbetet
            med Vänstern och Miljöpartiet endast rör budgeten och inte t.ex.
            försvars- och säkerhetspolitik visat att man givit just dessa
            partier möjlighet att utöva sin försvarsfientliga politik.
          </note>
          <note>
            Socialdemokraterna bär därmed ett stort ansvar för de allvarliga
            konsekvenser som blir följden av att inte kompensera Försvarsmakten
            enligt tidigare riksdagsbeslut.
          </note>
          <note>
            I utskottsbehandlingen ansträngde sig ett antal partier - inte
            minst socialdemokratiska ledamöter -
          </note>
          <note>
            för att finna en rimlig lösning. Den preliminära majoritetsöverenskommelsen
            om en avskrivning av lån i riksgälden fick stöd av Försvarsdepartementet,
            men som alla vet föll förslaget inte i god jord hos finansminister
            Åsbrink. Att det går så långt att finansministern tillåts ha vetorätt
            i försvarsutskottet och över riksdagen är i högsta grad anmärkningsvärt.
          </note>
          <note>
            Innan jag går vidare i vad som skett beträffande senare års försvarspolitik
            och konsekvenser av det beslut som skall fattas i dag vill jag
            klargöra att vi moderater är övertygade om att ett nytt försvarsbeslut
            måste till där förändringar och förnyelse av försvarsoch säkerhetspolitiken
            är nödvändigt.
          </note>
          <note>
            1996 års försvarsbeslut innebar en sänkning av anslagsramen med
            4 miljarder. Efter enbart några månader insåg Försvarsmakten att
            det inte fanns balans mellan ekonomi och verksamhet. Verksamhetsförändringar
            blev nödvändiga, och i dag har vi inte det försvar som vi beslutade
            om 1996.
          </note>
          <note>
            Anslagsförordningen ändrades, och staten drog in
          </note>
          <note>
            14,6 miljarder av Försvarsmaktens pengar. Den kompensation som
            riksdagen förutsatte och beslutade om i två beslut har finansministern
            glömt. När man talar om att det inte går att kalkylera eller räkna
            fram förrän år 2002 måste man fundera på hur detta är möjligt.
          </note>
          <note>
            Det är klart att det är viljan som saknas. Man vill rulla det
            framför sig. Finns inte kompetensen i Finansdepartementet borde
            det vara möjligt att anlita någon annan för att klara av det.
          </note>
          <note>
            Det gjordes ytterligare en förändring som ökade försvarets fasta
            kostnader, även det för att förbättra statens finanser och klara
            konvergenskraven inför en eventuell EMU-anslutning. Värdet på
            mark, anläggningar och fastigheter skrevs upp och överfördes till
          </note>
          <note>
            Fortifikationsverket. Försvaret fick då betala hyror baserade
            på de nya, uppskrivna värdena.
          </note>
          <note>
            Anslagsminskningen, ytterligare besparingar
          </note>
          <note>
            1997, ökade fasta kostnader och utebliven kompensation för förändringen
            av anslagsförordningen får dramatiska konsekvenser för Försvarsmakten
            och försvarsindustrin, eftersom den påverkbara delen av den totala
            anslagsramen endast är 30 %.
          </note>
          <note>
            Fru talman! I betänkandet tas också ställning till verksamhetens
            omfattning och mål, styrning och uppföljning, inriktningen av
            Försvarsmaktens förmågor samt utveckling och investeringar. Det
            är viktiga ställningstaganden; problemet är att ekvationen mellan
            å ena sidan ekonomin och å andra sidan verksamheten inte går ihop.
            Den är orealistisk.
          </note>
          <note>
            Konsekvenserna har Försvarsmakten redovisat:
          </note>
          <note>
            totalstopp för försvarsmaterielbeställningar och ytterligare
            kraftiga neddragningar av antalet värnpliktiga.
          </note>
          <note>
            Detta leder i sin tur till andra negativa följdeffekter. Många
            anställda inom försvaret och industrin förlorar sina jobb. Krigsmaterielexporten
            kan påverkas, kanske t.o.m. exporten av JAS till Sydafrika.
          </note>
          <note>
            Samarbetsprojekten med andra europeiska nationer äventyras. Forskning
            och utveckling får inte möjlighet att fortsätta på samma sätt
            som tidigare. Rekryteringsbasen för de internationella insatserna
            räcker inte till med en halvering, och kanske mer än det, av markstridskrafterna.
            Det är destruktivt för alla anställda inom försvaret. Rekrytering
            av ny personal blir också väsentligt svårare med den instabilitet
            som präglar försvarspolitiken.
          </note>
          <note>
            Det är heller inte förtroendeingivande när försvarsministern
            ena dagen tvingas fatta beslut tillsammans med avvecklingspartier
            för att dagen efter deklarera att dessa är diskvalificerade för
            kommande beslut som gäller försvars- och säkerhetspolitik.
          </note>
          <note>
            Vidare måste det återskapas ett förtroende mellan riksdag och
            regering och Försvarsmakten. De senaste veckornas turbulens i
            försvarsfrågan måste av både initierade och utomstående betraktas
            som en ovärdig handläggning av en viktig fråga i vår svenska riksdag.
          </note>
          <note>
            Fru talman! Jag står givetvis bakom alla de moderata reservationerna,
            men liksom Henrik Landerholm yrkar jag bifall endast till reservation
            1.
          </note>
          <note type="speaker">
            Anf. 214 STIG SANDSTRÖM (v):
          </note>
          <note>
            Fru talman! Liksom Tone Tingsgård tycker jag att det har varit
            en mycket intressant upplevelse att komma till försvarsutskottet.
            Att komma från ett 20-
          </note>
          <note>
            årigt politiskt arbete inom den sociala infrastrukturen till
            dagens försvarsdebatt känns som ett jättelikt språng från verkligheten
            till de abstrakta höjdernas overklighet. Det finns dock vissa
            likheter mellan försvaret och den sociala infrastrukturen, främst
            då sjukvården som jag mest har jobbat med. Jag vill något beröra
            dessa likheter eftersom man kanske kan dra lärdomar av dem.
          </note>
          <note>
            Bägge sektorerna tar sikte på människors överlevnad och hälsa.
            De skall skydda oss mot farsoter och den vanmakt som vi kan känna
            inför katastrofer och död. I bägge fallen kan hoten vara svåra
            att identifiera. Nya, oväntade katastrofer kan plötsligt uppträda
            som kullkastar tidigare antaganden. Ett sådant exempel kan vara
            hiv/aidsepidemin, som oväntat och plötsligt utsatte vårt smittskyddsförsvar
            för utomordentligt svåra påfrestningar.
          </note>
          <note>
            Jag vill inte hårdra likheterna, men till viss del kan man se
            på försvaret som en del av den sociala infrastrukturen. Jag tror
            också omvänt att en stark social infrastruktur är en av de viktigaste
            beståndsdelarna i ett framgångsrikt totalförsvar. Vi kan se exempel
            på nära håll i t.ex. nuvarande Ryssland, som har nämnts flera
            gånger. Där håller den sociala infrastrukturen på att kollapsa.
            Människor får inte ut löner eller pensioner, och man orkar inte
            ens ta in skatter. Då ser man vad som händer.
          </note>
          <note>
            Därmed vill jag övergå till olikheterna. Jag tänker i första
            hand på den ekonomiska behandlingen av de här olika sektorerna,
            som knappast kan sägas vara rättvis. Under de senaste 15-20 åren
            har den sociala infrastrukturen, främst sjukvård och äldreomsorg,
            utsatts för stenhårda besparingskrav och tvingats genomföra hårdhänta
            strukturrationaliseringar. I kronor räknat har man tvingats spara
            in ett helt försvar -
          </note>
          <note>
            runt 40 miljarder kronor i nivåsänkning. Samtidigt har försvarsutgifterna
            i stort sett legat stilla de senaste
          </note>
          <note>
            25 åren.
          </note>
          <note>
            Ser man till den personal som har tvingats lämna vården och omsorgen
            blir skillnaden i behandling än mer anmärkningsvärd. Medan tiotusentals
            anställda har fått lämna sina arbeten inom sjukvård och hemtjänst
            har vi nästan oförändrat antal anställda inom försvaret.
          </note>
          <note>
            I det perspektivet är det mycket märkligt att det skall vara
            så svårt att göra omstruktureringar och minska kostnaderna för
            försvaret. Varje gång ett besparingsförslag läggs fram utbryter
            ett ramaskri och kriget tycks nära.
          </note>
          <note>
            Med den erfarenhet jag har efter att på nära håll ha genomlidit
            flera års besparingar och nedskärningar inom vård och omsorg tycks
            det mig uppenbart att det finns utomordentligt goda möjligheter
            att göra rejäla och långsiktiga besparingar inom försvaret.
          </note>
          <note>
            Var och en kan se att materielsidan är överdimensionerad.
          </note>
          <note>
            Var och en kan se att vi har alltför många yrkesofficerare i
            anställning.
          </note>
          <note>
            Var och en kan se att den ekonomiska hushållningen kan förbättras.
          </note>
          <note>
            Nu är utgiftsramen fastlagd för kommande år, och kostnaderna
            kan endast marginellt påverkas åt ena eller andra hållet. Men
            inför den kommande debatten i vår om försvarets framtida inriktning
            är det absolut nödvändigt att se över formerna för hur en omstrukturering
            kan ske och hur en mindre kostym skall se ut.
          </note>
          <note>
            Fru talman! Med detta vill jag komma in på de frågor vi har att
            debattera den närmaste tiden.
          </note>
          <note>
            En utomordentligt intressant debattinledning gjordes i gårdagens
            DN av ministrarna von Sydow och
          </note>
          <note>
            Rosengren. Artikeln innehåller både utropstecken och frågetecken,
            som jag här kort vill kommentera. Jag tycker dock att den var
            en utomordentligt bra början på den debatt som vi ändå är tvungna
            att ha.
          </note>
          <note>
            Jag skall först bara kort peka på tolv utropstecken som jag vill
            instämma i.
          </note>
          <note>
            - Den pågående bantningen av försvaret leder med nödvändighet
            till att den svenska försvarsindustrin måste bli mindre. - Ja.
            Bra. Alldeles utmärkt.
          </note>
          <note>
            - Svenskt totalförsvar står inför den största omstruktureringen
            och ominriktningen i modern tid.
          </note>
          <note>
            - Ja, det tror jag också är riktigt. Kris och kaos kan skapa
            möjligheten.
          </note>
          <note>
            - Det storskaliga invasionsförsvaret är inte aktuellt.
          </note>
          <note>
            Vi måste ändra på det! - Ja, självfallet.
          </note>
          <note>
            - Man måste släppa det gamla beprövade, ofta trygga, och ge sig
            in i något nytt, modernt och okänt.
          </note>
          <note>
            - Ja, det är detta det handlar om, såsom vi också har hört tidigare
            från andra talare.
          </note>
          <note>
            - Vi värnar den svenska säkerhetspolitiska hållningen - alliansfriheten
            - och värnar ett starkt och modernt försvar. - Ja, det kan vi
            stryka under också från vår sida.
          </note>
          <note>
            - Genom att öka vår förmåga att medverka i internationella fredsfrämjande
            insatser bidrar vi till den säkerhet som vårt eget land är beroende
            av. -
          </note>
          <note>
            Ja, den tanken har vi också. Vi tror att det är en riktig analys.
          </note>
          <note>
            - Vi måste och skall kunna förlita oss på vår egen förmåga och
            kompetens. - Ja, det är också en viktig slutsats.
          </note>
          <note>
            - Försvarsmaktens behov av materiel kommer att inriktas mot mer
            tekniskt avancerad materiel och bort från stora kvantiteter och
            utdragna serieproduktioner. - Ja, självfallet. Det har varit en
            stor brist tidigare. Det systemet måste ändras.
          </note>
          <note>
            - Vi skall därför i ökad utsträckning hos industrin och andra
            köpa utveckling och forskning, med det uttalade beskedet att allt
            inte når produktion. - Ja, det är ett bra exempel på nytänkande.
            Det kan också gå att ta fram prototyper. Framför allt med dagens
            teknik kan vi snabbt ställa om till nya versioner.
          </note>
          <note>
            - Bantningen av det militära försvarets storlek leder med nödvändighet
            till att färre människor kommer att arbeta inom den svenska försvarsindustrin.
            -
          </note>
          <note>
            Ja, det är också riktigt. Jag tror att vi måste inse det. Vi
            kan inte i fortsättningen lova att alla skall få samma säkra,
            trygga jobb som de tidigare haft genom alla tider.
          </note>
          <note>
            - Där riksdag och regering är direkt ansvariga för att sysselsättningen
            minskar och där det är regionalpolitiskt motiverat, där skall
            staten också genomföra särskilt stora kraftansträngningar för
            att stödja en positiv regional utveckling och en övergång till
            nya näringar. - Det tycker jag också är riktigt.
          </note>
          <note>
            - Med en kraftsamling av lokala, regionala och nationella insatser
            är förutsättningarna goda att lyckas. - Ja, vi tror det också
            från Vänsterpartiets sida.
          </note>
          <note>
            Vi tycker att detta är ett alldeles utmärkt diskussionsunderlag.
            För vår del ser vi inga svårigheter att ställa upp och samarbeta
            kring det. Det ligger i linje med våra intentioner. Däremot kanske
            vissa av de här punkterna kan vara svåra att smälta för andra.
            Men för vår del är det inga problem. Vi ser fram emot den debatt
            vi har framför oss inför kontrollstationen.
          </note>
          <note>
            Tack!
          </note>
          <note type="speaker">
            Anf. 215 MARGARETA VIKLUND (kd):
          </note>
          <note>
            Fru talman! Diskussionen har gått fram och tillbaka när det gäller
            hur vårt försvar skall utformas och hur mycket det får ta av våra
            gemensamma resurser nu och inför framtiden.
          </note>
          <note>
            Vem som har rätt eller fel i påståenden om medel som tagits i
            beslag eller redan förbrukats i anslutning till det år 1996 ändrade
            sättet för Försvarsmakten att anslagsavräkna utgifterna för försvarsmateriel
            samt för finansiering av förskottsbetalningar till försvarsindustrin
            har inte i alla svängar varit enkelt att följa. Beskyllningar
            har gått åt alla håll när det gäller miljarder hit eller dit.
            Men en sak står i alla fall fast, i samband med att riksdagen
            1996 behandlade förslaget till nyordning för anslagsavräkning
            och förskottsfinansiering, förutsatte riksdagen att systemomläggningen
            skulle vara verksamhetsneutral och inte leda till förändrad köpkraft
            för Försvarsmakten.
          </note>
          <note>
            Fru talman! Detta är ett fastställt och gällande riksdagsbeslut
            och såvitt jag vet inte formellt uppbrutet.
          </note>
          <note>
            För den som är ny i försvarsutskottet har det varit en förvånande,
            svår och näst intill oåtkomlig debatt om vad som varit sant eller
            osant i beskyllningar och påståenden. Till slut har jag ändå fått
            en bild som jag tror stämmer med verkligheten.
          </note>
          <note>
            Fru talman! Hela försvarsutskottet var vid det sammanträde som
            skulle föregå den slutliga justeringen av det betänkande vi diskuterar
            i dag helt enigt om vad som skulle stå i betänkandet, vad som
            skulle bli utskottets slutliga skrivningar. I alla fall var det
            ingen som protesterade. Vi tyckte alla, såvitt jag kan förstå,
            att vi hade fått mycket bra och politiskt/diplomatiskt goda skrivningar.
            Representanterna från Försvarsdepartementet som besökt utskottet
            hade vid ett tidigare sammanträde helt accepterat utskottets förslag
            till dessa skrivningar. Men sedan hände något.
          </note>
          <note>
            Helt plötsligt började debatten, som grundade sig på utskottets
            ställningstaganden, att föras utanför utskottet av personer som
            inte finns med i utskottet.
          </note>
          <note>
            Min förundran var stor och ställde tidigare begrepp om försiktighet
            med ännu ej beslutat material helt åt sidan.
          </note>
          <note>
            Vad jag kan förstå begär inte ÖB, fru talman, mer medel till
            försvaret. Men, enkelt uttryckt, det han begär är att de medel
            som staten i och med budgetomläggningen i en för stor pott, 7,1
            miljarder, överfört till sig själv skall föras tillbaka till Försvarsmakten,
            så att ÖB kan betala de räkningar på beställda varor som riksdagen
            varit med om att fatta beslut om skall införskaffas. För mig handlar
            det om vanlig hederlighet att betala för det man köpt eller beställt
            och att ord och löften skall gälla.
          </note>
          <note>
            Sedan kan man naturligtvis diskutera hur försvaret skall se ut
            inför morgondagen och med tanke på den situation som vår omvärld
            och vi själva befinner oss i i dag. Som många andra tror jag att
            det behövs ett helt nytt tänkande när det gäller försvarsfrågan.
          </note>
          <note>
            Utvecklingen går ju oerhört snabbt på t.ex. teknikens område.
            Det som är modernt i dag är helt omodernt i morgon. Personligen
            tror jag att vi står inför en försvarsrevolution, med ett helt
            nytt tänkande.
          </note>
          <note>
            Morgondagens krig, som vi naturligtvis hoppas att vi skall slippa,
            kommer förmodligen att drabba civilbefolkningen mer än de försvarande
            soldaterna. Balkan är ju det skrämmande exemplet. Som jag ser
            det är det därför oerhört viktigt att landets försvar riktas in
            mot försvar av människors liv och rättigheter. Då handlar det
            inte bara om skyddsrum, utan om en organisation med redskap och
            materiel som kanske är ännu mer terränggående, minröjande, direkt
            beskyddande än vad jag kan förstå att dagens försvar är inriktat
            mot.
          </note>
          <note>
            Fru talman! Jag har besökt Bosnien många gånger. Första gången
            var vid den tidpunkt, december
          </note>
          <note>
            1995, då Daytonöverenskommelsen undertecknades.
          </note>
          <note>
            Jag har mött och diskuterat med representanter för olika civila
            grupper som bildades i Bosnien under kriget. De hade ett samlande
            mål, överlevnad för sin familj, samhället och sig själva. Det
            handlade om att hjälpa till då sjukhusen översvämmades av skadade,
            att ordna nätverk för att hjälpa ensamstående gamla och sjuka,
            att ordna nätverk för att skydda varandra vid vattenhämtning,
            vid begravandet av döda, att ordna roande och avledande aktiviteter
            för barnen, att ta hand om barn som blivit föräldralösa, att ordna
            skollektioner för skolbarn, att ordna transporter, att utbilda
            sig till gerillasoldat för att försvara det gemensamma området
            osv. Jag har många exempel och många vittnesmål.
          </note>
          <note>
            För precis en vecka sedan besökte jag ett flyktingläger i Sarajevo
            för kosovoalbaner. De 800 människor som levde i detta läger under
            fruktansvärda förhållanden var alla en del av den civilbefolkning
            som fått ta emot ett krigs konsekvenser direkt på plats. Det är
            svårt att säga om de är offer för en krigsform som vi kan frukta
            att ett eventuellt kommande krig kan utsätta civilbefolkningen
            för, eller om de är offer för en form av krig som är medeltida
            eller ännu äldre.
          </note>
          <note>
            Vårt samhälle är skört, mycket skört, speciellt med tanke på
            att vi gjort oss så beroende av all elektronik och elektricitet.
            Vi vet inte var ett eventuellt framtida krig kommer att föras.
            Om det kommer att föras utanför eller innanför vårt lands gränser,
            det vet vi inte. Gränser mellan länder suddas ut och länderna
            kommer närmare varandra. Det är därför inte säkert att vi i framtiden
            behöver all den materiella utrustning som vi har, utan vi måste
            kanske ha ett försvar som är uppbyggt, inte för att föra krig
            i bestämda arméformationer eller vad det kan vara vid fastställda
            tillkämpade frontlinjer, utan ett mer direkt försvar av det civila
            samhällets funktioner och individuella medborgare.
          </note>
          <note>
            Fru talman! Jag är av den uppfattningen att man måste försvara
            sitt land, att man måste ha ett försvar.
          </note>
          <note>
            Men jag är inte övertygad om att det försvaret skall se ut som
            det försvar vi i dag här försvarar. Jag anser att den kontrollstation
            som aviseras 1999 har en stor betydelse för och också måste ge
            vissa uppfattningar om hur försvarets resurser skall tas tillvara
            på bästa sätt.
          </note>
          <note>
            Försvarsmakten måste ha en stabil ekonomisk grund för sin långsiktiga
            verksamhetsplanering. Och i den planeringen måste civilförsvaret
            ha en mycket central roll.
          </note>
          <note>
            Fru talman! Sammanfattningsvis ändras snabbt situation och hotbild
            i omvärlden. Internationella anfallskrig byts ut och/eller kompletteras
            med sabotage och strider mellan grupper i det egna landet.
          </note>
          <note>
            Vi kristdemokrater anser att flexibiliteten i totalförsvarets
            organisation och beredskap måste öka så att behövliga insatser
            kan sättas in så snabbt som möjligt.
          </note>
          <note>
            Totalförsvaret genomgår och måste genomgå en fortlöpande omorganisation
            och ändrad inriktning av sin verksamhet. Kristdemokraterna anser
            att detta även måste inkludera civilförsvaret och dess uppgifter.
            Satsningar måste göras på det civila försvarsområdet för att motverka
            samhällets sårbarhet både i freds- och krigstid.
          </note>
          <note>
            Vi kristdemokrater förutsätter att det civila försvaret och dess
            integrerade roll och status får en central belysning i det nya
            försvarsbeslut som behöver komma snarast.
          </note>
          <note>
            Fru talman! När det gäller den internationella samverkan och
            de fredsbevarande insatserna anser vi kristdemokrater att det
            är av klart svenskt intresse att förmågan till internationell
            samverkan utvecklas såväl genom teknisk anpassning och samövningar
            som utbildningsmässigt.
          </note>
          <note>
            Genom att delta i fredsfrämjande och humanitära insatser ökar
            svensk utrikes- och säkerhetspolitiks trovärdighet. Det väcker
            respekt för det svenska försvarets förmåga och Sveriges fredsvilja.
          </note>
          <note>
            Fru talman! Det finns en hel del att göra på försvarsområdet.
            Det har jag förstått under de två månader som jag har fått vara
            med i försvarsutskottet. Och det finns en hel del att göra under
            denna mandatperiod och säkert också när den är slut.
          </note>
          <note>
            Jag ställer mig bakom de reservationer som bär kristdemokraternas
            partibeteckning, men jag yrkar bifall till reservation 1. Tack.
          </note>
          <note type="speaker">
            Anf. 216 ROLF GUNNARSSON (m):
          </note>
          <note>
            Fru talman! Jag har som ny ordinarie ledamot av försvarsutskottet
            självklart inte deltagit i de inre förhandlingar och de turer
            som pågått kring det beslut som vi i morgon bitti skall fatta
            om det svenska försvaret. Jag menar spelet bakom de s.k. kulisserna.
          </note>
          <note>
            Men jag måste säga att det var en spännande thriller, för att
            tala i termer av en bok med mord och annat elände som ingredienser.
            Det har varit svårt att hänga med i vem som varit och är boven
            i detta drama, även om en viss minister och ett visst departement
            måste känna sig ordentligt utpekade i dag.
          </note>
          <note>
            Det fanns en insändare i Expressen i måndags som hade följande
            inledning: Komedi eller tragedi.
          </note>
          <note>
            Det är inte lätt att hitta rätt namn på det som händer inom försvarspolitiken,
            även om jag själv lutar åt det senaste alternativet.
          </note>
          <note>
            Sedan tyckte insändarskribenten att vi i beslutande ställning
            - han vände sig säkert till oss här i riksdagen - borde skaffa
            oss historisk skolning, med blickar mot 1930-talets Sverige.
          </note>
          <note>
            Jag har därmed redovisat en blick av vad som hänt och vad som
            håller på att hända med det svenska försvaret. Självklart har
            jag som ledamot av försvarsutskottet haft en större inblick än
            vissa andra, men alla tycks förvånas av detta politiska spel av
            högsta klass och, kanske, sämsta märke.
          </note>
          <note>
            Det har varit många snirklingar och krokar innan man förstår
            vem eller vilka som är boven eller bovarna i detta drama.
          </note>
          <note>
            Det fanns, som alla vet, möjligheter till en bra uppgörelse.
            Ett tag såg det också ut som om dessa möjligheter skulle kunna
            tas till vara. Det var då dramatiken började. In på arenan, in
            i handlingen, klev de två partier som socialdemokraterna rent
            ekonomiskt allierat sig med. Här inleds just starten på en av
            de frågor som - sett i försvarssammanhang - kan få ett tragiskt
            slut i morgon.
          </note>
          <note>
            Att i en försvarsfråga samarbeta med exempelvis
          </note>
          <note>
            Miljöpartiet är ju något som ter sig helt omöjligt. Jag tror
            inte att det var väljarnas vilja att låta ett i försvarssammanhang
            extremistiskt 4-procentsparti ha ett så avgörande inflytande på
            försvarspolitiken.
          </note>
          <note>
            Vem vill det? Vem ville egentligen det? Knappast socialdemokraterna.
            Knappast heller väljarna - utan att jag för den skull gör en alltför
            djärv tolkning av valresultatet.
          </note>
          <note>
            Jag citerar också vad försvarsminister Björn von
          </note>
          <note>
            Sydow sade direkt under de hektiska dagar då en socialdemokratisk
            minister sade si, medan en annan timmarna efter sade så.
          </note>
          <note>
            Försvarsministern sade: Miljöpartiet har visat att de inte trott
            på nyttan eller behovet av ett svenskt försvar. Därför går det
            inte att samarbeta med dem.
          </note>
          <note>
            Orden kom alltså från försvarsministern. Det är klartext. Ingen
            kan missförstå detta klara besked. Det kan inte sägas tydligare.
          </note>
          <note>
            Jag är glad att i kväll få ännu ett klart besked från försvarsministern.
            Man skulle kunna kalla det ett ordentligt avskedstack. Det är
            ett riktigt tack till Miljöpartiet och Vänstern: Hit, men inte
            ett steg längre, tolkade jag det besked som försvarsministern
            gav.
          </note>
          <note>
            Det gläder i alla fall mig som moderat och försvarsvän en kväll
            när så mycket går i moll.
          </note>
          <note>
            Jag förstod av replikskiftet senare att Miljöpartiet uppfattade
            avskedet. Det var mera oklart om Vänstern uppfattade avskedet,
            men protokollet i morgon lär ge klara besked.
          </note>
          <note>
            Jag tackar försvarsministern för detta klara besked. Jag kan
            instämma i att han brukar ge klara raka besked.
          </note>
          <note>
            Miljöpartiet är alltså, enligt försvarsministern inte något parti
            att samarbeta med i försvarsfrågor. Det är ju ord som säger sitt
            inför beslutet i morgon.
          </note>
          <note>
            Statsministern hakade ett tag på, och allt såg ljust ut då. Statsministern
            betonade även han att det var omöjligt att långsiktigt grunda
            försvars- och säkerhetspolitiska frågor på ett samarbete med Miljöpartiet
            och Vänsterpartiet.
          </note>
          <note>
            Fru talman! Det är det läge vi befinner oss i i dag.
          </note>
          <note>
            Molnen hopar sig över det svenska försvaret och över svensk försvarsindustri.
          </note>
          <note>
            Socialdemokraterna har nu försökt att med sin s.k.
          </note>
          <note>
            brasklapp - just innan tryckpressarna startade för att få betänkandet
            till kammaren - rädda situationen, och de har försökt att rädda
            sitt försvarsansikte genom att på något sätt beskriva allt som
            både svart och vitt.
          </note>
          <note>
            Detta är ju inte möjligt.
          </note>
          <note>
            Det går inte att på detta enkla sätt dra sig ur den rödgröna
            försvarsröra som Socialdemokraterna nu tyvärr hamnat i genom detta,
            i försvarssammanhang, dåliga sällskap.
          </note>
          <note>
            Nu finns inte finansministern i salen, men nog blev man orolig,
            ledsen och aningen förargad då man i helgen läste en artikel i
            en rikstidning där finansministern helt enkelt påstod att det
            inte alls tagits några pengar från försvaret.
          </note>
          <note>
            Reaktionen från försvaret, med det brev till alla försvarsanställda
            som diskuteras i dag, är väl en ganska naturlig reaktion. På vems
            bekostnad det gått ut, kan man diskutera. På vems bekostnad står
            vi och för vår politik om vad vi tycker om svensk politik och
            försvarspolitik?
          </note>
          <note>
            De 9 miljarder som alla vet försvann från försvaret, togs från
            försvaret, för att så att säga göra större nytta i en slutredovisning
            av rikets affärer. Detta tycks finansministern ha glömt bort.
            Det är rent sorgligt att en minister agerar så.
          </note>
          <note>
            Fru talman! Det är tyvärr bara att konstatera, som
          </note>
          <note>
            Henrik Landerholm sade i sitt inledningsanförande, att försvarsbeslutet
            1996 har havererat. Det handlar om ett rejält haveri.
          </note>
          <note>
            Vi konstaterade i vår reservation nr 5 att de säkerhetspolitiska
            och ekonomiska förutsättningar som fanns 1996 i dag saknar relevans.
            Vi vet att de tankar, förslag och åtgärder som ÖB Owe Wicktorin
            presenterat, inte ryms inom någon kontrollstation. Nu handlar
            det om ett nytt försvarsbeslut.
          </note>
          <note>
            Det skall bli både spännande och intressant att se hur regeringen,
            dvs. socialdemokraterna, tar fram underlag för en sådan inriktning.
          </note>
          <note>
            En annan sak som berörs i ett särskilt yttrande gäller skjutfältsverksamheten.
            Jag har tidigare i kammaren tagit upp frågan om Älvdalens skjutfält
            med försvarsministern. Den frågan tangeras alltså i detta särskilda
            yttrande. Det är viktigt att vi får till en stabil grund för Älvdalens
            skjutfält, för att skjutfältet där skall överleva och för att
            rivningar av hus och annat där uppe skall upphöra.
          </note>
          <note>
            Vi kan bl.a. låta norrmännen få använda vårt skjutfält. Det har
            jag föreslagit tidigare, men hittills fått kalla handen av försvarsministern.
          </note>
          <note>
            Vi har ett fungerande, ur miljösynpunkt accepterat skjutfält
            i Älvdalen. Låt oss nyttja detta i stället för att ta strid om
            skjutfält på andra platser.
          </note>
          <note>
            Fru talman! Jag läste i förrgår en debattartikel från en socialdemokratisk
            minister som var ute för att nu försöka övertyga folket på platser
            som drabbas av morgondagens klubbslag i försvarsbeslutet att det
            inte fanns några problem; allt skulle ordna sig. Det var andra
            jobb på gång.
          </note>
          <note>
            Jag kan berätta hur detta går till i socialdemokratisk tappning.
            Jag har nämligen erfarenhet från min hemstad, Falun.
          </note>
          <note>
            Då regeringen, med dåvarande stödparti, lade ned flygflottiljen
            F 15, Hälsinge flygflottilj, i Söderhamn lovades också nya jobb
            till Söderhamn. Men det går så till, fortfarande i socialdemokratisk
            tappning, att man flyttar jobb från en ort till en annan. Det
            kallas att skapa nya jobb. Bl.a. tog man Skogsvårdsstyrelsens
            regionkontor och tvångsförflyttade dessa människor från Falun
            till just Söderhamn. Så kan man också skapa jobb, men det är knappast
            nya jobb och det tillför inte arbetsmarknaden någonting. Regeringen
            lyckades i alla fall med den flyttningen att hjälpa till i den
            meningen att också Dalarnas residensstad Falun uppvisade minus
            i befolkningshänseende, och det är knappast bra att en residensstad
            blöder.
          </note>
          <note>
            Det är den typen av löften som nu också ges inför detta beslut.
            Frågan är vilken landsortskommun som det skall plockas bort arbetstillfällen
            från denna gång.
          </note>
          <note>
            Fru talman! Nu här i dag skall socialdemokraterna och regeringen
            lägga fast vilken nivå det svenska försvaret skall ha. Men egentligen
            läggs en ekonomisk nivå fast, vilket flera varit inne på här,
            som inte följer vad som skall göras rent verksamhetsmässigt.
          </note>
          <note>
            Det här går ju självklart inte ihop.
          </note>
          <note>
            Nu gäller det för regeringen att också i fortsättningen hålla
            i skaftet på yxan då omfattande nedläggningar måste till. Allt
            med tanken att i samma yxa håller två partier som gärna gör stora
            hugg i det svenska försvaret. Men ansvaret för yxans hugg har
            ändock Socialdemokraterna, även om ljusningen kom kl. 20.40, då
            försvarsministern hade sin tack- och avskedsföreställning, om
            jag får uttrycka mig så, för de två partier som har varit med
            i det här.
          </note>
          <note>
            Fru talman! Jag yrkar bifall till vår reservation 1.
          </note>
          <note>
            Jag står självklart bakom samtliga reservationer som vi moderater
            har, men för tids vinnande yrkar jag enligt ovan.
          </note>
          <note type="speaker">
            Anf. 217 AMANDA GRÖNLUND (kd):
          </note>
          <note>
            Fru talman! Varje år gör mellan 20 000 och
          </note>
          <note>
            30 000 unga män sin totalförsvarsplikt. Den största delen av
            dem gör en militär grundutbildning, och ungefär 3 000 gör en civilpliktsutbildning.
            De här unga männen gör en väldigt förtjänstfull insats för vårt
            land, och det är viktigt att uppmärksamma dem och ge dem ett erkännande.
            Det är självklart också viktigt att uppmärksamma de tjejer som
            gör sin frivilliga plikt. De är också en väldigt värdefull resurs
            för totalförsvaret.
          </note>
          <note>
            De som gör sin plikttjänstgöring är en av totalförsvarets viktigaste
            resurser. Motiverade soldater är bland det viktigaste i fredsorganisationen
            men även i en eventuell krissituation. Det är viktigt att de som
            antas till en utbildning är motiverade redan från början. Det
            är viktigt att det är de bästa tjejerna och killarna vi får som
            utbildas i den värdefulla uppgiften att försvara vårt land i en
            krigssituation men även att vara behjälpliga vid svåra påfrestningar
            i fredstid.
          </note>
          <note>
            Därför, fru talman, är det väldigt konstigt att inte detta premieras
            bättre.
          </note>
          <note>
            På den tiden då alla gjorde plikttjänstgöring fanns det nästan
            ingen debatt om hur förhållandena för de totalförsvarspliktiga
            såg ut. Alla hade det lika dåligt.
          </note>
          <note>
            Nu är det inte riktigt så, och nu ställs det också högre krav.
          </note>
          <note>
            Grundutbildningen måste få ett högre civilt meritvärde. Det skall
            vara en utbildning med kvalitet som är attraktiv. Dagersättningen
            måste höjas. Vi kristdemokrater vill se en höjning från 40 kr
            till 45 kr, för det har inte skett någon höjning av ersättningen
            de senaste tre åren. Jag är medveten om att det här beslutet är
            delegerat till regeringen, men vi kristdemokrater vill att riksdagen
            återtar denna delegation i väntan på den översyn som pågår av
            pliktsystemet.
          </note>
          <note>
            Men det går inte att vänta med alla meriteringar tills pliktutredningen
            är klar om vi nu har ambitionen att behålla den folkliga förankringen
            av försvaret. Tillfredsställda värnpliktiga som har fått en bra,
            kvalitativ utbildning, är de bästa ambassadörerna vi har för totalförsvaret.
          </note>
          <note>
            Fru talman! Om vi skall fortsätta kalla in unga människor med
            hjälp av en pliktlag har vi ansvar för deras förhållanden. Det
            skall vara en förmån att få göra sin plikttjänstgöring, att få
            göra denna förtjänstfulla insats för vårt land.
          </note>
          <note>
            Fru talman! Det har sagts många ord i den här debatten om anslagsförordningen.
            Jag tänker inte ytterligare fördjupa mig i en massa tekniska lösningar,
            men jag vill ställa mig i raden av dem som inte tycker att regeringen
            riktigt tagit sitt ansvar i den här frågan, och jag vill därför
            yrka bifall till reservation 1.
          </note>
          <note>
            Till sist, fru talman, är det viktigt att vi får ett nytt försvarsbeslut.
            Omvärlden har förändrats. Därför är det viktigt att vi sätter
            oss ned och gör en djupanalys av hur hotbilden mot vårt land ser
            ut. Därefter kan vi börja en diskussion om hur försvaret skall
            vara organiserat.
          </note>
          <note type="speaker">
            Anf. 218 BJÖRN LEIVIK (m):
          </note>
          <note>
            Fru talman! Så här sent i debatten är det svårt att hitta nya
            infallsvinklar, och därför är det kanske lika bra att hålla sig
            till det som är förberett, om än i förkortad version.
          </note>
          <note>
            Lars Ångströms beskyllningar nu här i kammaren och tidigare i
            dag är oförskämda, tycker jag, och delvis osanna. Försvarsledningen
            har vid upprepade tillfällen deklarerat att man lojalt anpassar
            försvaret till den ekonomiska ram riksdag och regering fastställer,
            och det är en självklarhet. Men en förutsättning för att så skall
            ske är att försvaret ges tidsmässigt utrymme för att göra nödvändiga
            avvägningar. Enligt försvarsledningen tvingas man nu "göra reduceringar
            där så är möjligt snarare än vad som är rätt och rimligt".
          </note>
          <note>
            Ansvaret för denna halsbrytande behandling av försvarsanslaget
            vilar naturligtvis på regeringen och endast på regeringen. Vi
            är alla medvetna om att det säkerhetspolitiska läget snabbt har
            förändrats och att
          </note>
          <note>
            70- och 80-talens försvarsdoktriner är förlegade.
          </note>
          <note>
            T.o.m. försvarsbeslutet 1996 som många har vittnat om är i vissa
            väsentliga delar passé. Men detta till trots är det helt ofattbart
            och oförsvarbart att från dag till annan förändra spelreglerna
            på det sätt regeringen nu gör. I det här sammanhanget får man
            inte heller glömma att försvaret redan inför 1999 års budgetbehandling
            faktiskt genomfört reduceringar på 7 ½
          </note>
          <note>
            miljarder kronor.
          </note>
          <note>
            Fru talman! Miljöpartiets och Vänsterpartiets ställningstagande
            kan man egentligen inte kritisera.
          </note>
          <note>
            De har ju ofta deklarerat att försvaret bör avvecklas, och således
            är ju deras beslut helt i konsekvens med avgivna löften. Däremot
            kan man och måste man kritisera regeringen för att den går armkrok
            med två försvarsfientliga partier i denna för landet så väsentliga
            fråga.
          </note>
          <note>
            Det här hade man faktiskt inte behövt göra, och det har också
            beskrivits tidigare i dag, därför att det fanns ett godtagbart
            förslag som stöddes av en majoritet i utskottet. Det skulle ha
            gett försvaret det rådrum det så väl behöver för anpassningen
            till lägre anslag. Hade försvarsministerns tydliga distansering
            till Vänsterpartiet och Miljöpartiet kommit tidigare så hade mycket
            varit vunnet.
          </note>
          <note>
            Vilka blir då konsekvenserna av det beslut riksdagen nu förväntas
            fatta? Ja, för försvaret innebär beslutet att 3 miljarder måste
            bort under 1999. För att på så kort tid genomföra drastiska besparingar
            krävs att möjliga åtgärder vidtas, inte de mest lämpliga. Det
            som är möjligt, det är att stoppa planerade leveranser av materiel.
            Det är också möjligt att återkalla inkallningen av en eller flera
            kullar värnpliktiga, och det gäller värnpliktiga som redan blivit
            uttagna och planerat sina liv - studier och vad det nu är - efter
            dessa givna förutsättningar. Det är också möjligt att ställa in
            planerade övningar.
          </note>
          <note>
            Vilka ytterligare effekter får dessa framtvingade åtgärder? Ja,
            besparingen klarar man förmodligen av, bl.a. tack vare utnyttjande
            av krediter.
          </note>
          <note>
            Men det blir konsekvenser för det internationella samarbetet
            inom försvarsindustrin som gör att det kan komma att äventyras.
            Förutom personalneddragningar på grund av inställda beställningar
            riskerar den svenska försvarsindustrin på sikt att utarmas.
          </note>
          <note>
            Drastiskt minskat antal värnpliktiga och övningstillfällen medför
            utebliven kompetensförstärkning till krigsförbanden och en sämre
            handlingsberedskap.
          </note>
          <note>
            Men den ur försvarets synvinkel mest svårbedömda effekten är
            den uppgivenhet som sprider sig och det misstroende som ökar mot
            politiskt fattade beslut.
          </note>
          <note>
            Ett mycket påtagligt bevis för detta är den skrivelse som flera
            av oss har fått från ett mycket bittert befäl i Flygvapnet. Han
            är inte på något sätt unik i det här sammanhanget. Under de veckor
            som utskottsbehandlingen pågått har vi fått mängder av bevis på
            ett utbrett missnöje. Det är ett missnöje som tar sig uttryck
            i att kompetent personal söker sig bort från försvaret och därmed
            orsakar nya problem.
          </note>
          <note>
            Det är på sätt och vis hedrande att Socialdemokraterna har insett
            sitt felaktiga handlande och i elfte minuten bifogat till utskottets
            betänkande några formuleringar om vikten av en stark och väl fungerande
            försvarsindustri. Men det fråntar på intet sätt regeringen från
            ansvaret för att försvaret försatts i en omöjlig situation.
          </note>
          <note>
            Det bör också klart framgå att regeringen medvetet föreslår en
            anslagsnivå som gör det omöjligt för försvaret att nå av samma
            regering godkända och uppsatta mål både då det gäller materielanskaffning
            och utbildningsinsatser.
          </note>
          <note>
            Fru talman! Med detta vill jag yrka bifall till reservation 1.
          </note>
          <note type="speaker">
            Anf. 219 LARS ÅNGSTRÖM (mp) replik:
          </note>
          <note>
            Fru talman! Jag skall inte förlänga den här debatten mer än nödvändigt.
            När Björn Leivik hävdar att jag har kommit med oförskämda påståenden
            vill jag endast säga att jag ödmjukt konstaterade ett faktum när
            jag sade att överbefälhavaren hade bedrivit överplanering, dvs.
            beställt mer materiel än han hade anslag för.
          </note>
          <note>
            Jag kan citera ur det PM från Regeringskansliet som också Björn
            Leivik har haft tillgång till. Där står:
          </note>
          <note>
            "Försvarsmakten har beställt materiel utöver anvisade anslag
            motsvarande ca 25-30 procent". Det är inte något fritt påhitt
            från min eller Miljöpartiets sida, utan det är ett faktum hur
            ÖB har hanterat ekonomin.
          </note>
          <note>
            Jag konstaterar att Björn Leivik bekräftar det jag tidigare sade
            om att vara fast i en svunnen tids retorik när han sällar sig
            till raden av moderater som betraktar Miljöpartiet som försvarsfientligt.
            Jag vill återigen understryka det orimliga i den retoriken när
            Miljöpartiet är det parti som mest tydligt agerar för ett försvar
            mot de nya hot som vi i dag ser.
          </note>
          <note>
            Jag konstaterar också att Moderaterna och Björn
          </note>
          <note>
            Leivik vill se ytterligare miljarder till vapen som motiverats
            av ett hot som ÖB själv säger inte längre finns. Den retoriken
            är och förblir obegriplig.
          </note>
          <note type="speaker">
            Anf. 220 BJÖRN LEIVIK (m) replik:
          </note>
          <note>
            Fru talman! Jag tolkar åtminstone Lars Ångströms uttalanden som
            dåliga motiv för sitt handlande och sina förslag. Lars Ångström
            har sagt: dålig redovisning, övertrassering, bristfällig ekonomisk
            planering och slutligen att försvarsledningen ej följer beslut
            fattade av riksdag och regering. Jag anser att detta är oförskämt
            och osant.
          </note>
          <note type="speaker">
            Anf. 221 LARS ÅNGSTRÖM (mp) replik:
          </note>
          <note>
            Fru talman! Återigen: Det är ett faktum och inte ett påhitt att
            Försvarsmakten har beställt mer materiel än vad man har anslag
            för. Det är inte ett påhitt, utan det är ett faktum. Det är ett
            sätt att hantera ekonomin som jag finner vara ohållbart.
          </note>
          <note type="speaker">
            Anf. 222 OLA KARLSSON (m):
          </note>
          <note>
            Fru talman! Regeringens oförmåga att hantera omläggningen av
            budgetprinciper för försvaret hotar nu stora delar av en hel näringsgren
            i Sverige. De förändringar i försvarsbudgeten som nu diskuteras
            riskerar en stor del av svensk försvarsindustri.
          </note>
          <note>
            Därmed hotas en av hörnpelarna för vår säkerhetspolitik. Stora
            och viktiga kompetensområden riskeras, samarbete med utländsk
            försvarsindustri äventyras och tusentals arbetstillfällen, bl.a.
            i min hemort Karlskoga, hotas.
          </note>
          <note>
            Den svenska försvarsindustrin har en mycket hög och bred kompetens.
            Inom en rad teknikområden är svensk försvarsindustri i världstoppen.
            Stridsflygplanet JAS, missilkunnande och fartygsbyggande inom
          </note>
          <note>
            Celsius, elektronikkompetens inom Ericsson och
          </note>
          <note>
            Celsius är några av exemplen. Det har skapat spinoff-effekter
            och gett goda förutsättningar för annan industri.
          </note>
          <note>
            Mobiltelefonin är kanske det främsta exemplet på hur teknik från
            försvarsindustrin i dag genererar verksamhet med mångmiljardomsättning.
            Det är också en verksamhet som i dag bär en stor del av de totala
            svenska forskningsanslagen.
          </note>
          <note>
            Jag vill slå fast att svensk försvarsindustri är en viktig del
            av den svenska industrin. Sedan finns det all anledning att instämma
            i att det finns ett stort behov av samarbete inom och omstruktureringar
            av försvarsindustrin i hela Europa. Jag vill att svensk försvarsindustri
            skall kunna ta aktiv del av och bli en intressant partner i ett
            sådant samarbete.
          </note>
          <note>
            Skall det vara möjligt fordras svenska utvecklingsprojekt, materielbeställningar
            och goda möjligheter till export, och även politiskt stöd för
            detta. Det krävs också långsiktiga åtaganden i form av beställningar
            och utvecklingsprojekt.
          </note>
          <note>
            Allt detta riskerar nu att raseras av regeringens hantering av
            försvarsbudgeten. Det vore förödande att nu när vi ser möjligheter
            till ett utvidgat samarbete med europeisk industri ta bort möjligheterna
            för svensk industri att delta.
          </note>
          <note>
            Det är detta det handlar om och som är konsekvenserna av dagens
            beslut. När vi ser möjligheterna för de duktiga svenska verkstäderna
            och ingenjörsstaberna att kunna vara med och ta aktiv del i ett
            framtida europeiskt försvarssamarbete i gemensamma industriprojekt
            skär regeringen hälsenorna av möjligheten att delta.
          </note>
          <note>
            Man tar bort möjligheten att gå in långsiktigt.
          </note>
          <note>
            Man tar bort trovärdigheten i projektet. Man tar bort möjligheterna
            att satsa på utvecklingsområdena, och framtiden omöjliggörs för
            stora delar av försvarsindustrin.
          </note>
          <note>
            Vi hade bl.a. Celsius hos oss i näringsutskottet i tisdags, och
            även andra företrädare för försvarsindustrin. Det var mycket tydliga
            signaler vi fick höra. Från
          </note>
          <note>
            Celsius redovisade man att vad gäller utvecklingskompetenser
            är konsekvenserna av den försvarsplanering som nu ser dagens ljus
            att merparten av koncernens teknik- och utvecklingskompetens förloras.
          </note>
          <note>
            Samtliga internationella samarbeten och samgåendeinitiativ riskerar
            att upphöra. Även mycket av kompetensen att vidmakthålla Försvarsmaktens
            huvudsystem förloras. Ett flertal projektåtaganden kan sannolikt
            inte slutföras enligt plan. Ett mycket stort antal personer främst
            i Karlskoga, Järfälla och Malmö riskerar att mista sina jobb.
          </note>
          <note>
            Vi fick också i går i en debattartikel i Dagens Nyheter bekräftelse
            på att ett mycket stort antal människor riskerar förlora jobben
            inom försvarsindustrin.
          </note>
          <note>
            Där gav Björn von Sydow och Björn Rosengren två mycket tydliga
            besked.
          </note>
          <note>
            Det ena beskedet var att det är riksdag och regering som är direkt
            ansvariga för att sysselsättningen minskar. Där det är regionalpolitiskt
            motiverat skall staten genomföra särskilt stora kraftansträngningar.
          </note>
          <note>
            Det blir väl fler vackra ord.
          </note>
          <note>
            Det andra beskedet var att trots dessa initiativ, som man hade
            räknat upp tidigare i artikeln, leder den pågående bantningen
            av det militära försvarets storlek med nödvändighet till att färre
            människor kommer att arbeta inom den svenska försvarsindustrin.
            Fler orter berörs, och många människor riskerar att förlora jobbet.
            Jag tycker att det är tragiskt att vi riskerar att få en situation
            där svensk högteknologi och svensk spjutspetsteknologi ersätts
            av AMS-projekt och sysselsättningsprojekt. Det skulle innebära
            att vi raserar projekt som skulle kunna ha en stark framtid i
            ett sameuropeiskt försvarsindustriprojekt och i stället ersätter
            dem med statliga sysselsättningsåtgärder där
          </note>
          <note>
            Bamse riskerar att ersättas av Amse.
          </note>
          <note>
            Jag tycker att detta är tragiskt därför att försvarsindustrin
            representerar en kompetens och ett teknologiskt kunnande som vi
            är betjänta av att ha kvar i Sverige. Det är tragiskt att regeringen
            är beredd att offra detta för att få fortsätta att samarbeta med
          </note>
          <note>
            Miljöpartiet och Vänsterpartiet. Det är tragiskt att man offrar
            tusentals jobb för den politiska maktens skull.
          </note>
          <note>
            Fru talman! Med detta yrkar jag bifall till reservation 1.
          </note>
          <note type="speaker">
            Anf. 223 HELENA FRISK (s):
          </note>
          <note>
            Fru talman! Här kommer nästa karlskogabo.
          </note>
          <note>
            I Karlskoga utvecklas nu medicinska analysinstrument som kan
            göra en enda liten vattendroppe en meter lång. Ur den kan man
            läsa de finaste resultat, allt för att snabbare kunna ställa rätt
            diagnoser och lindra mänskligt lidanden. Där finns nya företag
            som gör krocksensorer till bilindustrin, propellrar till turbiner
            och pumpar, sprängladdningar till oljeindustrin eller elektroniska
            förbränningstoaletter.
          </note>
          <note>
            I Karlskoga finns en försvarsmaterielindustri som spelar en viktig
            roll för den tekniska utvecklingen.
          </note>
          <note>
            Jag är stolt över att leva i en kommun där det finns ett tekniskt
            kunnande, en nyfikenhet och en utvecklingsanda som kommer hela
            Sverige, och inte minst Bergslagen, till godo.
          </note>
          <note>
            Vägen till ett Karlskoga i utveckling har inte varit lätt. Den
            har inte kommit av sig själv. Tidigare dramatiska neddragningar
            har satt spår som tomma lägenheter, överdimensionerad infrastruktur
            på flera områden och en kraftigt minskad befolkning.
          </note>
          <note>
            Karlskoga har tagit ett stort ansvar för svensk alliansfrihet
            och svenskt försvar. Spetskompetens inom viktiga materielområden
            har betytt att Sverige kunnat hävda sin alliansfrihet med självförtroende
            under efterkrigstiden.
          </note>
          <note>
            I takt med avspänning och produktionsutveckling har Bofors i
            Karlskoga upplevt mer dramatiska nedskärningar än någon del av
            det svenska totalförsvaret.
          </note>
          <note>
            På ett par decennier har nära 10 000 jobb blivit runt
          </note>
          <note>
            3 000 jobb vid Bofors och dess underleverantörer.
          </note>
          <note>
            Ändå spelar Bofors en avgörande roll som motor i den industriella
            utvecklingen både av Karlskoga och
          </note>
          <note>
            Bergslagen. I en tid när kunskap och nätverk är motorer i den
            industriella utvecklingen spelar spetskompetens och ingenjörstäthet
            mycket större roll än för bara några årtionden sedan.
          </note>
          <note>
            Det är ur försvarsmaterielindustrins tekniska kunnande som viktiga
            produkter som minröjningsutrustning, krockkuddar och banbrytande
            tandvårdsprodukter vuxit fram. Det är på grund av detta nätverk
            av tekniskt kunnande och kompetens i forskningslaboratorier och
            verkstäder som många nya högteknologiska företag sökt sig till
            Karlskoga från olika delar av Sverige och också från det kapitalmässigt
            starka
          </note>
          <note>
            Norge.
          </note>
          <note>
            Försvarsutskottet gör en viktig markering när man öppnar för
            Försvarsmakten att använda runt 2 miljarder kronor 1999 för att
            minska riskerna för drastiska och långsiktigt okloka neddragningar
            av svensk försvarsmaterielindustri.
          </note>
          <note>
            Utskottet markerar också att det krävs en bred inhemsk försvarsindustriell
            kompetens och att Sverige bör medverka till att utveckla det europeiska
            försvarsindustriella samarbetet. Det är viktigt för Sverige att
            vårt land inte blir helt beroende av amerikansk försvarsindustri.
            Den höga kompetensen på Bofors i
          </note>
          <note>
            Karlskoga skall kunna tas till vara i ett samarbete med demokratiska
            stater i Europa.
          </note>
          <note>
            Skattebetalarna har satsat bortåt 2 miljarder kronor på att utveckla
            luftvärnssystemet Bamse. Det har förutsättningar att bli en viktig
            länk i ett europeiskt samarbete. Jag vädjar till regeringen, överbefälhavaren
            och Försvarsberedningen att noggrant se över förutsättningarna
            för att det och andra viktiga utvecklingsprojekt vid Bofors i
            Karlskoga kan fullföljas och att förutsättningar skapas för att
            det pågående utvecklingsarbetet inte bryts. Låter vi viktig kompetens
            gå förlorad i dag kan den inte återskapas. Därför är det också
            så viktigt att av säkerhetspolitiska skäl slå vakt om den kvalificerade
            kompetens som finns hos
          </note>
          <note>
            Bofors.
          </note>
          <note>
            I lördags samlades, trots snöstorm, 4 000 karlskogingar, bergslagsbor,
            värmlänningar och örebroare tillsammans med två landshövdingar
            på Alfred Nobels torg i Karlskoga. Där fanns äldre karlskogingar
            som med sorg har sett utflyttningen från Karlskoga och andra Bergslagskommuner.
            Och där fanns inte minst tusentals unga, fulla av lust att vara
            med och utveckla det nya Karlskoga.
          </note>
          <note>
            Ge oss tid, stod det på ett plakat som en liten kille bar. Ge
            oss tid att utveckla samarbete med internationella företag, tid
            för omställning av delar av försvarsmaterielindustrin och tid
            för att ta vara på det tekniska kunnandet i Sveriges mest ingenjörstäta
            kommun.
          </note>
          <note>
            Fru talman! Mötet ställde två krav till regering och riksdag.
            Det första var att staten ser till att Karlskogaregionen får tillräckliga
            resurser för att klara den omställning som en omstrukturering
            av försvarsindustrin medför.
          </note>
          <note>
            Det andra var att regeringen tillsätter en särskild utredare
            med en enda uppgift, nämligen att samordna insatser för en fortsatt
            omstrukturering av regionens näringsliv.
          </note>
          <note>
            Den svåra situation som föregått dagens debatt om försvaret har
            visat tre saker. Den första är det som försvarsutskottet har markerat
            om att vi också i en tid av avspänning behöver en svensk försvarsmaterielindustrin
            som ett uttryck för svensk alliansfrihet och som en del i ett
            starkare oberoende av en alltför dominerande amerikansk industrin.
          </note>
          <note>
            Den andra är det samband som finns mellan kvalificerad kompetens
            inom försvarsmaterielindustrin och industriell utveckling. Hos
            Celsius, där staten är en viktig ägare, måste det också ligga
            ett ansvar för att utveckla arbetet med att överföra kunnande
            från försvarsmaterielindustrin till civil utveckling och produktion.
          </note>
          <note>
            Den tredje är vikten av insatser för att möta neddragningar på
            de orter som kommer att drabbas av framtida minskade försvarsmaterielbeställningar.
            Där gjorde försvarsministern och näringsministern ett mycket tydligt
            uttalande på gårdagens DN Debatt. I
          </note>
          <note>
            Karlskoga och i Örebro län tar vi fasta på deras löfte att särskilt
            stora kraftansträngningar skall göras för att stödja en positiv
            regional utveckling.
          </note>
          <note>
            I detta anförande instämde Torgny Danielsson,
          </note>
          <note>
            Inger Lundberg, Hans Karlsson och Nils-Göran
          </note>
          <note>
            Holmqvist (alla s).
          </note>
          <note type="speaker">
            Anf. 224 RUNAR PATRIKSSON (fp):
          </note>
          <note>
            Fru talman! 1998 års försvarsdebatt i försvarsutskottet gällande
            totalförsvarets budget för 1999
          </note>
          <note>
            kommer nog att gå till historien som en av de märkligaste vad
            gäller argumentationen från socialdemokraterna och deras samarbetsparter
            Miljöpartiet och
          </note>
          <note>
            Vänsterpartiet inför den slutliga justeringen.
          </note>
          <note>
            Det som gör det komplicerat är att försvarsministern säger att
            dessa partier inte ingår som samverkansparter i försvarsfrågan.
            Politiker och politiska tjänstemän, beroende på vilken position
            de har, verkar förvirrade och mycket osäkra på vilken chefs order
            de skall vara lydiga.
          </note>
          <note>
            Direkt motsägelsefulla uppfattningar har framförts beroende på
            om uppgifterna kommit från Försvarsdepartementet eller från Finansdepartementet.
            Till slut visar det sig att det är Finansdepartementet som bestämmer
            i försvarsfrågorna, varför det kanske vore en rationalisering
            eller snarare en besparing att försvarsfrågorna kom till finansministern.
            Han har ju redan tullväsendet i sin hand, vilket ju också är en
            form av gränsskydd.
          </note>
          <note>
            Följderna av anslagsförordningens tolkning ur finansministerns
            synpunkt kommer enligt min mening, om utvärdering inte sker förrän
            år 2002, att leda till att försvaret i Sverige förvandlas till
            ett gränsskydd, inte ett gränsförsvar, med låg kvalitet för både
            materiel och soldater.
          </note>
          <note>
            Ett helt enigt försvarsutskott skrev ett underlag till betänkande.
            Allt var klart för justering.
          </note>
          <note>
            De upplysningar som vi i utskottet fick av alla parter var liktydiga
            och pekade på att ca 7 miljarder hade rövats bort från Försvarsmakten
            i samband med omläggningen av ansvarsförordningen, som alla också
            var eniga om skulle vara helt verksamhetsneutral.
          </note>
          <note>
            Lite konstigt var det ju att den återbetalning på 14
          </note>
          <note>
            miljarder som ÖB gjorde till finansen skulle ske just vid tiden
            för konvergenskraven för att bli accepterad som lämplig EU-medlem.
            Hade detta något med önskemålet om återbetalningen till Finansdepartementet
            att göra?
          </note>
          <note>
            Ja, misstanken finns och har framkommit flera gånger under utskottets
            diskussioner inför betänkandets justering.
          </note>
          <note>
            Vi har också tyckts vara helt överens under viss tid av utskottsarbetet
            med företrädare för Försvarsdepartementet. De ansåg också att
            det var genant att det var utskottet som kom på den geniala lösningen
            med en avskrivning av uppkommen skuld till Riksgälden redan nu,
            så att man därmed kunde eliminera de uppkomna problemen som förorsakats
            av den nya anslagsförordningen.
          </note>
          <note>
            När ideliga bordläggningsyrkanden framfördes av utskottets socialdemokrater
            med stöd av Miljöpartiet och Vänstern förstod vi i de övriga partierna
            att Rosenbad hade synpunkter på det eniga beslutsförslaget.
          </note>
          <note>
            Så kom då finansminister Åsbrinks slag med näven i bordet, som
            vi hade befarat. Därmed väntar ett år av osäkerhet för Försvarsmakten,
            och svensk försvarsindustris framtid är osäker. Arbetstillfällen
            försvinner, inte minst i det redan hårt drabbade Värmland.
          </note>
          <note>
            För att ge möjligheter till en ordentlig undersökning av anslagsförordningens
            konsekvenser under
          </note>
          <note>
            1999 och för att under 1999 även kunna föra en grundutbildning
            värd namnet samt för att låta löpande försvarsbeställningar kvarstå
            och levereras i enlighet med gällande kontrakt tycker Folkpartiet
            liberalerna och Centern i en gemensam reservation att uppskov
            med räntor och amorteringar kunde ha gällt för år
          </note>
          <note>
            1999 och att medel kunde ha använts till verksamhet.
          </note>
          <note>
            Jag yrkar därför bifall till reservation 2 under moment 1.
          </note>
          <note>
            Folkpartiet liberalerna har under lång tid strävat efter och
            kämpat för ett effektivt försvar med gott materiel samt en grundutbildning
            av soldater i en mängd som motsvarar behovet, men inte en enda
            för mycket.
          </note>
          <note>
            Tydligen är min taletid ute. Då går jag till slutklämmen i mitt
            lilla inlägg från Folkpartiet liberalerna.
          </note>
          <note>
            Till sist tror jag att den enighet som försvarsutskottet var
            på väg att visa i försvarsfrågan hade varit bra för framtida försvarsuppgörelser
            eftersom jag tror att breda uppgörelser i frågor av typen försvaret
            är bra. Därför beklagar Folkpartiet liberalerna att det blev en
            enligt försvarsministern ohelig allians - socialdemokrater, vänsterpartister
            och miljöpartister -
          </note>
          <note>
            som majoritet och två reservationsgrupper i årets betänkande.
          </note>
          <note>
            Det blir ett konstigt slut på mitt anförande. Ett tack till slut
            till vännerna i utskottet - och det gäller alla partier - för
            allt stöd och förtroende som har visats oss nyvalda. Det borgar
            för en god framtid, förhoppningsvis med ett bra försvar och en
            stark svensk försvarsindustri som följd.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 11 december.)
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1998/99:44 Ändringar i lagen (1986:436) om näringsförbud
          </note>
          <note>
            Finansutskottets betänkanden
          </note>
          <note>
            1998/99:FiU2 Utgiftsområde 2 Samhällsekonomi och finansförvaltning
          </note>
          <note>
            1998/99:FiU3 Utgiftsområde 25 Allmänna bidrag till kommuner
          </note>
          <note>
            1998/99:FiU4 Utgiftsområde 26 Statsskuldsräntor m.m.
          </note>
          <note>
            1998/99:FiU5 Utgiftsområde 27 Avgiften till Europeiska gemenskapen
          </note>
          <note>
            Konstitutionsutskottets betänkanden
          </note>
          <note>
            1998/99:KU1 Utgiftsområde 1 Rikets styrelse m.m.
          </note>
          <note>
            1998/99:KU14 Fortsatt giltighet av lagen
          </note>
          <note>
            (1995:1292) om tillfälliga bestämmelser i fråga om tillstånd
            att sända lokalradio
          </note>
          <note>
            11 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 9 december
          </note>
          <note>
            1998/99:167 av Thomas Julin (mp) till utbildningsministern
          </note>
          <note>
            Specialistutbildningar inom vården
          </note>
          <note>
            1998/99:168 av Jeppe Johnsson (m) till justitieministern
          </note>
          <note>
            Åklagarämbetet
          </note>
          <note>
            1998/99:169 av Per-Olof Svensson (s) till utrikesministern
          </note>
          <note>
            EU:s nuvarande mål 6-område
          </note>
          <note>
            1998/99:170 av Patrik Norinder (m) till statsrådet
          </note>
          <note>
            Mona Sahlin
          </note>
          <note>
            Den svenska julgrisen
          </note>
          <note>
            1998/99:171 av Maria Larsson (kd) till miljöministern
          </note>
          <note>
            Kalkningsverksamheten under 1999
          </note>
          <note>
            1998/99:172 av Inger Strömbom (kd) till näringsministern
          </note>
          <note>
            Kunskapslyftet och företagandet
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 15 december.
          </note>
          <note>
            12 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 9 december
          </note>
          <note>
            1998/99:129 av Ola Karlsson (m) till statsrådet
          </note>
          <note>
            Maj-Inger Klingvall
          </note>
          <note>
            Vuxentandvården
          </note>
          <note>
            1998/99:130 av Sten Andersson (m) till statsministern
          </note>
          <note>
            Kampanj kommunismens brott
          </note>
          <note>
            1998/99:134 av Carlinge Wisberg (v) till näringsministern
          </note>
          <note>
            Hanteringen av resgods
          </note>
          <note>
            1998/99:136 av Marietta de Pourbaix-Lundin (m) till näringsministern
          </note>
          <note>
            Förnyelse av körkort för funktionshindrade
          </note>
          <note>
            1998/99:139 av Alf Eriksson (s) till näringsministern
          </note>
          <note>
            Västkustbanan
          </note>
          <note>
            1998/99:140 av Sonja Fransson (s) till socialministern
          </note>
          <note>
            Funktionshindrades rättigheter
          </note>
          <note>
            1998/99:141 av Sonja Fransson (s) till näringsministern
          </note>
          <note>
            Beläggning av grusvägar i Sjuhärad
          </note>
          <note>
            1998/99:142 av Sonja Fransson (s) till jordbruksministern
          </note>
          <note>
            Avbytartjänster inom jordbruket
          </note>
          <note>
            1998/99:146 av Sten Tolgfors (m) till statsrådet Mona
          </note>
          <note>
            Sahlin
          </note>
          <note>
            Sveriges välståndsutveckling
          </note>
          <note>
            1998/99:148 av Göran Lindblad (m) till socialministern
          </note>
          <note>
            Tandvårdsförsäkringen
          </note>
          <note>
            1998/99:151 av Hans Stenberg (s) till näringsministern
          </note>
          <note>
            Regeringens regionalpolitik
          </note>
          <note>
            1998/99:153 av Patrik Norinder (m) till socialministern
          </note>
          <note>
            Barn och unga som placerats i annan kommun
          </note>
          <note>
            1998/99:158 av Cinnika Beiming (s) till näringsministern
          </note>
          <note>
            Försöksverksamheten med lokal samverkan
          </note>
          <note>
            den 10 december
          </note>
          <note>
            1998/99:125 av Kia Andreasson (mp) till justitieministern
          </note>
          <note>
            Handläggningen av domstolsärenden
          </note>
          <note>
            1998/99:126 av Lars U Granberg (s) till justitieministern
          </note>
          <note>
            Behandlingen av vissa brottmål
          </note>
          <note>
            1998/99:127 av Åke Sandström (c) till miljöministern
          </note>
          <note>
            Skogsbruket och miljön
          </note>
          <note>
            1998/99:131 av Marietta de Pourbaix-Lundin (m) till miljöministern
          </note>
          <note>
            Kommersiell valfångst
          </note>
          <note>
            1998/99:132 av Per-Olof Svensson (s) till utbildningsministern
          </note>
          <note>
            Kunskapslyftet
          </note>
          <note>
            1998/99:133 av Birger Schlaug (mp) till miljöministern
          </note>
          <note>
            Östra Tönningflon
          </note>
          <note>
            1998/99:135 av Bertil Persson (m) till miljöministern
          </note>
          <note>
            Vindkraftsanläggning på Lillegrund
          </note>
          <note>
            1998/99:137 av Marietta de Pourbaix-Lundin (m) till försvarsministern
          </note>
          <note>
            Hanteringen av pyrotekniska varor
          </note>
          <note>
            1998/99:143 av Gunnel Wallin (c) till justitieministern
          </note>
          <note>
            Bedrägeri mot småföretagare
          </note>
          <note>
            1998/99:144 av Sten Tolgfors (m) till statsrådet Ingegerd Wärnersson
          </note>
          <note>
            Svenska grundskolan
          </note>
          <note>
            1998/99:145 av Sten Tolgfors (m) till tbildningsministern
          </note>
          <note>
            Tillgången till forskare och ingenjörer för högteknologiska företag
          </note>
          <note>
            1998/99:150 av Lena Sandlin (s) till socialministern
          </note>
          <note>
            Barnomsorg på kvällar och helger
          </note>
          <note>
            1998/99:155 av Willy Söderdahl (v) till justitieministern
          </note>
          <note>
            Polenkabeln
          </note>
          <note>
            1998/99:156 av Gunnel Wallin (c) till statsrådet
          </note>
          <note>
            Ingegerd Wärnersson
          </note>
          <note>
            Den psykosociala arbetsmiljön inom skolan
          </note>
          <note>
            1998/99:157 av Jan Backman (m) till kulturministern
          </note>
          <note>
            Det markbundna digitala TV-nätets kostnader
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 15 december.
          </note>
          <note>
            13 § Kammaren åtskildes kl. 22.16.
          </note>
          <note>
            Förhandlingarna leddes av talmannen från sammanträdets början
            t.o.m. 6 §
          </note>
          <note>
            anf. 23 delvis, av tredje vice talmannen därefter t.o.m. anf.
            113, av andre vice talmannen därefter t.o.m. 8 § anf. 158
          </note>
          <note>
            delvis, av tredje vice talmannen därefter till ajourneringen
            kl. 17.56, av andre vice talmannen därefter t.o.m. 9 § anf. 209
          </note>
          <note>
            delvis och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
