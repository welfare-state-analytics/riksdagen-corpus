<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--10</head>
          <docDate when="1998-10-29">1998-10-29</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------
          </note>
          <note>
            1 § Partiledardebatt
          </note>
          <note type="speaker">
            Anf. 1 CARL BILDT (m):
          </note>
          <u>
            <seg>
              Herr talman! Så står vi här igen i inledningen av en ny mandatperiod.
              Fyra år ligger framför oss, som kommer att föra oss in i ett nytt
              decennium, ett nytt sekel, ett nytt århundrade, t.o.m. ett nytt
              årtusende. Vi har en ny riksdag med en ny sammansättning, fler
              vänsterpartister, fler kristdemokrater, fler moderater, färre
              av en del annat och färre socialdemokrater än någonsin tidigare.
              Ja, det är faktiskt färre socialdemokrater än vad som funnits
              i Sveriges riksdag någonsin under den tid som vi har haft allmän
              rösträtt för män och kvinnor i detta land.
            </seg>
          </u>
          <u>
            <seg>
              Men verkligheten förblir densamma. Vårt uppdrag är att förändra
              och förnya för att bidra till en bättre vardag för medborgarna
              och en ljusare framtid för vårt land och vår värld. Det låter
              högtidligt när man säger så på det här sättet. Men det politiska
              uppdraget för oss alla, oavsett vem vi företräder eller vilka
              idéer vi har, är högtidligt. Det politiska uppdraget är viktigt.
              Det blir inte mindre så i en tid som ställer så stora krav på
              förändringar och på förnyelse som, enligt min mening, vår tid
              gör.
            </seg>
          </u>
          <u>
            <seg>
              Den enskilda viktigaste uppgiften för oss alla under de kommande
              åren blir att skapa bättre förutsättningar för ny tillväxt och
              för nya jobb i Sverige.
            </seg>
          </u>
          <u>
            <seg>
              Lyckas vi med det, har vi bättre förutsättningar att klara mycket
              av det andra som vi måste kunna klara, dvs. vården av de äldre,
              en bättre skola för våra barn, renare miljö för framtiden och
              mycket annat. Om vi misslyckas med det viktiga uppdraget, går
              vi mot ett alltmer splittrat och söndrat samhälle. Vi vet alla
              -
            </seg>
          </u>
          <u>
            <seg>
              och vi diskuterade det i valrörelsen - att tendenserna finns
              därute i Sveriges alla delar. Det gäller arbetslösheten, bidragsberoendet,
              den sociala segregationen och den desperation som så lätt växer
              ur denna segregation.
            </seg>
          </u>
          <u>
            <seg>
              Före valet och under valrörelsen var det mest vi som pratade
              om tillväxt och jobb tillsammans med de andra partierna i jobballiansen.
              Efter valet verkar det som om alltfler har insett att det är tillväxten
              och jobben som är den avgörande uppgiften.
            </seg>
          </u>
          <u>
            <seg>
              I regeringen har nu inrättats ett tillväxtdepartement. De bägge
              ministrarna är väl för ögonblicket upptagna med att ge intervjuer
              eftersom de inte är i kammaren. De ger ständigt intervjuer, och
              de låter som halvmumlande halvmoderater när de säger saker om
              arbetsrätt och skatter som föreföll att vara anatema inom socialdemokratin
              för bara några veckor sedan.
            </seg>
          </u>
          <u>
            <seg>
              Detta sker samtidigt som det har varit litet svårigheter på andra
              områden, om jag har förstått rätt. Det är samtidigt som denna
              den svagaste socialdemokratiska regeringen någonsin ännu 39 dagar
              efter valet, och trots två försök, inte har lyckats hitta någon
              som vill ta ansvar för de sociala frågorna - även om jag inte
              vill utesluta utan närmast förutsätter att statsministern har
              ett besked på den punkten senare i dag.
            </seg>
          </u>
          <u>
            <seg>
              Den som före valet utannonserades som socialminister ville helt
              enkelt inte vara med efter valet. Den som därefter fick ta över
              tyckte att socialpolitiken var tråkig och att det var roligare
              att vara chef för Pitedalens Sparbank. Rätt eller fel, men det
              var det besked vi fick.
            </seg>
          </u>
          <u>
            <seg>
              Vad som kommer att komma ut ur detta återstår att se. Det är
              viktigt att vi får en tillväxt- och jobbpolitik som är klar och
              tydlig. Det är viktigt att vi får en socialpolitik som både kan
              ta itu med köerna i sjukvården och ger oss ett tryggare socialförsäkringssystem.
              Det är riktigt att vi har en regering som kan arbeta, ge besked
              och ge politiken inriktning. Det var inte snällt sagt när den
              tillträdande bankdirektören sade att närmare halva regeringen
              inte kunde så mycket och skulle tillbringa det första året med
              att prya på sina arbetsplatser. Så får det inte vara, och jag
              utgår från att det inte heller är så.
            </seg>
          </u>
          <u>
            <seg>
              Jag talar om tillväxten, och jag talar om jobben.
            </seg>
          </u>
          <u>
            <seg>
              De riktlinjer vi diskuterade i valet är fortfarande de som är
              viktiga för de kommande åren.
            </seg>
          </u>
          <u>
            <seg>
              För det första: sänka skatten. Det finns inte en enda studie
              av svensk ekonomi som inte rekommenderar sänkta skatter för arbete
              och för företagande. De höga skatterna är ett direkt och tydligt
              hot mot den framtida välfärden och den framtida sysselsättningen.
            </seg>
          </u>
          <u>
            <seg>
              Det har nu i allmänna ordalag välkomnats att man från socialdemokraternas
              sida talat om att inleda samtal om skattepolitiken. Vi bidrar
              gärna med våra idéer och förslag.
            </seg>
          </u>
          <u>
            <seg>
              Ett första viktigt mål måste vara att leva upp till det löfte
              som många har gett, nämligen att de allra flesta skall betala
              högst 30 % av sin inkomst i skatt och att ingen skall behöva betala
              mer än hälften av en inkomstökning i skatt. Det är rimligt och
              rättvist.
            </seg>
          </u>
          <u>
            <seg>
              Lägre ambition än så vad gäller inkomstskatten tycker jag inte
              att vi har anledning att acceptera.
            </seg>
          </u>
          <u>
            <seg>
              För det andra: att befria tjänstesektorn genom lägre skatter
              på hushållstjänster. Vi har fått utredning efter utredning med
              förslag efter förslag under år efter år. Det har varit stopp efter
              stopp från regeringens sida på den punkten. Därmed har man bromsat
              nya jobb, men därmed har man också bromsat möjligheter till bättre
              jämställdhet för moderna familjer.
            </seg>
          </u>
          <u>
            <seg>
              För det tredje: bättre förutsättningar inte minst för de nya
              och små företagen. 71 förslag från Småföretagardelegationen har
              nu samlat damm i lådorna i Regeringskansliet i jag vet inte hur
              många månader utan att det har hänt något, utan att det har varit
              några besked. Samtidigt får vi reda på att nyföretagandet i
            </seg>
          </u>
          <u>
            <seg>
              Sverige har minskat.
            </seg>
          </u>
          <u>
            <seg>
              Jag hade för någon dag sedan besök av chefen och initiativtagaren
              till en av de mest framgångsrika IT-
            </seg>
          </u>
          <u>
            <seg>
              företagen i världen, som nu satsar stort i Europa. Han var här
              för att titta på förutsättningarna. Han sade till mig: "Ni har
              så mycket i Sverige. Ni har talang, ni har öppenhet och ni har
              kunskap. Varför är det så dyrt, krångligt och motarbetat att starta
              och etablera nya företag i Sverige?" Jag skall inte tala om vad
              jag sade till honom. Men det måste vi kunna ändra på.
            </seg>
          </u>
          <u>
            <seg>
              För det fjärde: att modernisera arbetsrätten. I dag säger Mona
              Sahlin i en intervju i Dagens Nyheter:
            </seg>
          </u>
          <u>
            <seg>
              "Den är föråldrad och bygger på ett annat samhälle."
            </seg>
          </u>
          <u>
            <seg>
              Jag brukar säga i grunden samma sak, även om formuleringarna
              kan vara olika. Men det som är föråldrat och det som bygger på
              ett annat samhälle måste självfallet moderniseras och förändras
              och anpassas till ett modernare samhälle. Det handlar om turordningsreglerna
              i småföretagen - inte turordningsreglerna i regeringen - för att
              de skall kunna anställa bättre. Här hoppas jag att regeringen
              skall vara villig, och här vet jag att det finns en beredskap
              i riksdagen.
            </seg>
          </u>
          <u>
            <seg>
              För det femte: om 64 dagar införs den gemensamma eurovalutan
              i elva länder, från Portugal i söder till Finland i norr. Det
              är den enstaka största ekonomiska förändringen i vår del av världen
              i vår tid.
            </seg>
          </u>
          <u>
            <seg>
              Här kännetecknas socialdemokratin - det är vad det handlar om
              - av en handlingsförlamning och en ovilja till ledarskap som skadar
              Sverige. Vi har i dag den minst stabila och minst säkra valutan
              av något av länderna i den europeiska unionen. Detta bromsar investeringar.
              Detta bromsar jobb. Detta minskar
            </seg>
          </u>
          <u>
            <seg>
              Sveriges möjligheter till inflytande i Europa. Nu växer trycket
              varje dag - jag såg ett debattinlägg i DN
            </seg>
          </u>
          <u>
            <seg>
              i går - på att vi skall gå från en vänta-och-se-linje till en
              förbered-och-besluta-linje.
            </seg>
          </u>
          <u>
            <seg>
              Jag har tidigare sagt att vi bör så snabbt som möjligt få samtal
              mellan partierna om att lägga upp en tidsplan för förberedelse
              av när beslutet skall fattas och hur beslutet skall fattas. Där
              måste det självfallet till informationsinsatser som är större
              än dem som vi nu har, med utrymme för de olika värderingar och
              olika åsikter som kan finnas. Ännu så länge har regeringen inte
              velat diskutera denna fråga. I ett visst läge kan det bli nödvändigt
              att riksdagen eller riksdagens partier direkt tar initiativet.
              Att vänta med beslut till valet år 2002 är inte möjligt. Vi är
              öppna för en folkomröstning, eller ett ställningstagande i allmänt
              val,
            </seg>
          </u>
          <u>
            <seg>
              1999 eller 2000. Utanförskapet skadar Sverige. Regeringen måste
              ha en linje.
            </seg>
          </u>
          <u>
            <seg>
              För det sjätte: vi måste ha en sund och stabil energipolitik.
              Jag skall inte gå in alltför mycket i detaljerna kring detta,
              utan bara säga att med den linje som man har valt har vi sämre
              förutsättningar för miljön och för att bekämpa koldioxidutsläppen,
              och vi får mångmiljardkostnader för sådant som egentligen ingen
              vill ha. Efter valet fick barnfamiljerna besked om att pengar
              till den utlovade maxtaxan i dagisavgifter inte fanns. Men miljarder
              till Barsebäck skall finnas. Barsebäcksavvecklingen går före löftena
              till barnfamiljerna. Det är inte klokt från någon utgångspunkt
              alls.
            </seg>
          </u>
          <u>
            <seg>
              För det sjunde: vi måste satsa på Sverige som en
            </seg>
          </u>
          <u>
            <seg>
              IT-nation. Det handlar om företagarklimatet, om skolan, om euron,
              om att skapa förutsättningar för bredband till alla, om att undvika
              den typen av felsteg som den nya personuppgiftslagen är ett exempel
              på.
            </seg>
          </u>
          <u>
            <seg>
              Jag är övertygad om att det är en politik enligt dessa sju riktlinjer
              - detaljer kan alltid diskuteras -
            </seg>
          </u>
          <u>
            <seg>
              som är förutsättningen för bättre tillväxt och fler jobb under
              kommande år. Ju tydligare Sverige kan vara längs den linjen, desto
              bättre är det för framtiden. Ju mer den bromsas och begränsas,
              desto sämre blir förutsättningarna.
            </seg>
          </u>
          <u>
            <seg>
              Nu har vi nya parlamentariska förutsättningar i denna kammare.
              Den vind som blåste var inte tillräckligt stark för att förändringen
              till de ickesocialistiska partiernas förmån skulle leda till ett
              regeringsskifte, men den skapade på några punkter måhända nya
              öppningar. Vi har fått en parlamentariskt svagare förankrad regering
              än i något annat medlemsland i den europeiska unionen. Vi har
              fått en majoritetskonstellation som omedelbart efter att man har
              pratat sig samman om ett papper börjat uppfylla alla tänkbara
              krav på rödgrön röra.
            </seg>
          </u>
          <u>
            <seg>
              Vi moderater kommer att stå för en klar och en kraftfull oppositionslinje.
              Det har vi redan visat, och med den som grund kommer vi att bilda
              opinion för det vi är övertygade om är rätt. Men vi kommer samtidigt
              att vara beredda till samförstånd och samverkan när så krävs för
              att föra politiken framåt och i Sveriges intresse. Det gäller,
              med den jobballians vars värde kommer att vara. Det gäller med
              andra partier, som vi kan förenas med i större och mindre frågor.
            </seg>
          </u>
          <u>
            <seg>
              Det gäller också med den socialdemokratiska regeringen, där vi
              skiljs åt i så många frågor men där vi för den skull icke skall
              säga nej till möjligheter till samverkan om detta ligger i Sveriges
              intresse, med den socialdemokrati som kanske har att se fram mot
              fortsättningen på den "förvirrande tid" som Mona
            </seg>
          </u>
          <u>
            <seg>
              Sahlin talade om i dag - det är synd att hon inte är här
            </seg>
          </u>
          <u>
            <seg>
              - apropå de plötsliga politiska och personliga förändringarna
              i regeringen.
            </seg>
          </u>
          <u>
            <seg>
              Klar och kraftfull i oppositionsrollen. Konstruktiv och konsekvent
              i öppenheten för samförstånd. Så kommer vår linje att vara.
            </seg>
          </u>
          <note>
            (Applåder)
          </note>
          <note type="speaker">
            Anf. 2 GUDRUN SCHYMAN (v):
          </note>
          <u>
            <seg>
              Herr talman! Vi har haft ett val, och vi har fått ett valresultat,
              som Carl Bildt betecknar som en rödgrön röra. Jag tror att vi
              kanske snarare kan beteckna det som en framtidsinriktning på politiken
              att vi har fått det utslaget också i Sverige. Vi har ju sett det
              i andra länder. Vi har sett det i Frankrike, och vi såg det senast
              i Tyskland. Det är det röda och det gröna i kombination som kanske
              står för de framtidslösningar som vi behöver. Vi behöver insikter
              om att det är rättvisa som är viktigt för människor, och vi behöver
              insikter om att det är hänsyn till miljön som är viktigt, och
              vi behöver insikter om att det är i den kombinationen som lösningarna
              finns.
            </seg>
          </u>
          <u>
            <seg>
              Jag vill gärna börja den här debatten med att tacka alla som
              har gett oss ett så stort förtroende i det här valet. Jag tycker
              också att det är viktigt att märka att de partier som gick fram
              i det val som vi just har haft är de partier som har pratat om
              värderingar. Jag tror att vi skall ta fasta på detta när vi nu
              fortsätter i en ny mandatperiod, att politiken - som jag är helt
              överens med Carl Bildt om - är ett viktigt uppdrag. Politiken
              är det som skall ge möjligheter till förändringar och ge människor
              möjligheter att växa.
            </seg>
          </u>
          <u>
            <seg>
              Vi skall ha tillväxt, och vi skall ha jobb. Vi skall ha en ekologiskt
              hållbar utveckling. Vi skall ha ett samhälle som bygger på rättvisa,
              på solidaritet och på respekt för varje människas lika värde.
              De här värderingarna går inte bara att översätta i kronor och
              ören, i staplar och diagram. Det är en viktig insikt som vi har
              fått när vi kan tolka både valrörelsen och valresultatet.
            </seg>
          </u>
          <u>
            <seg>
              Det finns ett stort behov av att vi talar om värderingar. Det
              finns ett tomrum i samhällsdebatten i dag, och det är just bristen
              på diskussion, levande debatt, ett offentligt samtal om vad det
              är för värderingar som skall vara grundstenarna i vårt samhällsbygge.
              I
            </seg>
          </u>
          <u>
            <seg>
              detta tomrum, i detta vakuum, kan vi se hur värderingar - som
              jag tror att inte någon av oss här omfattar - breder ut sig. Det
              är rasistiska och fascistiska värderingar, yttringar och grupperingar
              som finns på gator och torg. Vi ser främlingsfientligheten. Vi
              ser ett sexualiserat våld som drabbar många kvinnor och många
              unga flickor. Vi ser ett förakt för svaghet som drabbar flera
              grupper - som drabbar homosexuella, funktionshindrade osv.
            </seg>
          </u>
          <u>
            <seg>
              Om vi skall komma till rätta med detta och om vi skall bygga
              ett samhälle med plats för alla är det nödvändigt att vi diskuterar
              värderingarna och värderingsgrunden. Då tror jag också att det
              är nödvändigt att vi släpper på fixeringen vid kronor och ören,
              vid valutakurser och procentsatser. Det är en del av politiken,
              men det är inte hela politikens uppgift. Politikens uppgift är
              att göra det möjligt för varje människa att växa och bli större
              än vad hon eller han kanske någonsin hade trott.
            </seg>
          </u>
          <u>
            <seg>
              Det är ett gemensamt uppdrag som vi har. Det är ett uppdrag som
              inte lämpar sig för konfrontationspolitik, utan som lämpar sig
              för seriösa samtal förda i offentligheten och i de institutioner
              och i de sammanhang där vi alla finns och verkar - i förskolan,
              i skolan, på arbetsplatserna och naturligtvis också i de politiska
              fora och de representativa demokratiska institutioner som vi har.
              De samtalen hoppas jag att vi också skall föra i denna kammare
              under den kommande mandatperioden.
            </seg>
          </u>
          <u>
            <seg>
              Vi behöver som sagt var tillväxt, men vi behöver också mänsklig
              tillväxt. Vi har satt som mål i Vänsterpartiet att vi nu skall
              försöka medverka i ett samarbete med regeringen för att bygga
              detta samhälle. Då har vi sagt att det centrala måste vara att
              alla människor som kan och vill skall ha möjlighet att också ha
              ett arbete. Det är inte bara för att arbetet ger lön, utan det
              är också för att arbetet ger den värdighet och den möjlighet till
              gemenskap och utveckling som vi alla behöver för att just växa
              som människor. Därför måste vi forma en arbetsmarknad som också
              har plats för alla - även för dem som inte arbetar 130 %, även
              för dem som också vill ha och kräver tid för annat än enbart lönearbete.
              Därför ingår som en viktig fråga för oss när vi diskuterar arbetsmarknadspolitik
              och sysselsättning att vi också kombinerar det med moderna reformer
              som tar sikte på en sänkt arbetstid.
            </seg>
          </u>
          <u>
            <seg>
              Men vi tar naturligtvis också upp frågor om arbetsrätten, som
              Carl Bildt berörde. Vi står inför en helt ny arbetsmarknad med
              helt ny organisation, med helt nya anställningsförhållanden. Men
              det är vår uppfattning att det i detta läge, med en förändrad
              och förnyad arbetsmarknad som kräver en större rörlighet av alla,
              är viktigt att förstärka tryggheten. Det är inte genom att försvaga
              tryggheten för anställda som vi får en växande och kreativ arbetsmarknad,
              utan det är genom att ge en trygghet som gör det möjligt för människor
              att våga och att våga gå nya vägar och bryta in på nya områden.
              Det är på det sättet som vi kan skapa regler för en modern arbetsmarknad.
              Det här vill vi naturligtvis vara med och göra.
            </seg>
          </u>
          <u>
            <seg>
              Vårt uppdrag är klart. Jag hörde i eftervalsdebatten att det
              var en del borgerliga partier som talade om att vårt uppdrag var
              så diffust. Vad skall detta nya samarbete leda till? Uppdraget
              är mycket klart definierat av väljarna: rättvisa, rättvis fördelning,
              solidaritet, arbete åt alla. Det låter gammaldags, men det är
              frågor som fortfarande kräver sin lösning. Vi är inte där ännu.
              Vårt mål är naturligtvis att vi skall komma dit.
            </seg>
          </u>
          <u>
            <seg>
              Vi lägger fram förslag i denna riktning, och vi kommer att diskutera
              våra förslag i det samarbete som vi nu har med regeringen. Vi
              har inte kommit till klarhet i alla frågor. Vi har inte gjort
              upp ett program tillsammans om hur detta samarbete skall gå till.
              Men det har passerat - om Carl Bildt räknar rätt - 39 dagar sedan
              valet, och vi har fyra år på oss. Jag är övertygad om att vi skall
              kunna nå de sysselsättningsmål som vi från Vänstern har fått gehör
              för - ett operativt sysselsättningsmål, som innebär att vi skall
              skapa möjligheter för nya jobb i storleksordningen 55 000-
            </seg>
          </u>
          <u>
            <seg>
              60 000 per år.
            </seg>
          </u>
          <u>
            <seg>
              Då krävs det naturligtvis mycket nytänkande. Det krävs att vi
              är aktiva. Det krävs att vi tittar på Sverige som ett helt land
              och att vi stimulerar i de olika regionerna. Det krävs att vi
              tänker nytt både vad det gäller den privata sektorn och den offentliga
              sektorn. Det krävs att vi ser den offentliga sektorns roll för
              att också kunna utveckla den privata sektorn. Det krävs att vi
              ser att vi behöver konsumtionsökningar som vi kan åstadkomma genom
              en rättvis skattepolitik, så att vi också kan få möjligheter för
              nya företag att få nya kunder och på det sättet växa. Det krävs
              att vi ser att kvinnor i dag har en svagare position på arbetsmarknaden
              än vad männen har. Av en rad olika orsaker är det på det sättet.
              Jag tror ingen tvivlar på att det är så, men det krävs att vi
              gör någonting åt det. Jag tror att det är klokt att vi inser att
              många av oss kvinnor kanske bär på det som är framtidens ledarskap
              och framtidens nytänkande - möjligheten att se helheten, möjligheten
              att dela ansvar med andra och inte bygga hierarkier och nya toppstyrda
              organisationer.
            </seg>
          </u>
          <u>
            <seg>
              Jag tror att vi måste inse vilken oerhörd tillgång som våra invandrare
              är när det gäller att forma den nya arbetsmarknaden.
            </seg>
          </u>
          <u>
            <seg>
              Det är många sådana här frågor som vi skall sätta oss ned och
              diskutera i den arbetsgrupp som skall tillsättas med representanter
              för Socialdemokraterna,
            </seg>
          </u>
          <u>
            <seg>
              Vänsterpartiet och Miljöpartiet. Jag är övertygad om att vi tillsammans
              kan komma fram till kreativa lösningar och fruktbara förslag som
              vi kan förelägga riksdagen.
            </seg>
          </u>
          <u>
            <seg>
              Jag är litet förvånad över att de borgerliga partierna i eftervalsdebatten
              har framställt det parlamentariska läget som så skakigt och bräckligt.
              Det förvånar mig å andra sidan inte, eftersom det är er roll att
              göra det som opposition. Men jag tycker att bräckligheten och
              skakigheten i oppositionen är nog så talande när det gäller bristen
              på alternativ. Den bristen var också tydlig i valrörelsen.
            </seg>
          </u>
          <u>
            <seg>
              Jag skulle vilja att vi höjde blicken litet grand i denna debatt
              och såg på åtminstone en internationell fråga. Det är en fråga
              som jag vill att samtliga partiers ledare tar med sig, funderar
              på och gärna ger ett svar på i denna riksdagsdebatt. Det är en
              fråga som är mycket aktuell just nu, och det gäller Pinochet och
              hans ställning och vad som skall ske med honom.
            </seg>
          </u>
          <u>
            <seg>
              Vi vet alla att det pågår aktioner av olika slag för att få honom
              fälld för de mord som han har deltagit i.
            </seg>
          </u>
          <u>
            <seg>
              Det finns länder som tar olika initiativ i denna fråga.
            </seg>
          </u>
          <u>
            <seg>
              Det finns också grupper av människor i Sverige, naturligtvis,
              som tar initiativ i denna fråga.
            </seg>
          </u>
          <u>
            <seg>
              Det förvånar mig att regeringen inte på något sätt har uttalat
              sig i denna fråga. Det bekymrar mig att
            </seg>
          </u>
          <u>
            <seg>
              Sverige, som har varit ett föregångsland och ett ledande land
              i den internationella debatten, är tyst i en sådan här viktig
              fråga. Jag skulle väldigt gärna vilja höra statsministerns kommentarer
              om vad regeringen är beredd att göra för att medverka till att
              Pinochet ställs till svars för de förbrytelser som han har begått.
            </seg>
          </u>
          <u>
            <seg>
              Jag skulle också gärna vilja höra vad de andra politiska ledarna
              säger i denna fråga.
            </seg>
          </u>
          <u>
            <seg>
              Jag skulle också gärna höra från regeringen att den tystnad vi
              nu har hört inte kommer sig av de diskussioner man för om en eventuell
              försäljning av
            </seg>
          </u>
          <u>
            <seg>
              JAS-flygplan till Chile. Jag hoppas att det inte är detta som
              lägger hinder i vägen för ett aktivt agerande. Jag hoppas att
              jag i den här debatten får höra klara besked om att Sveriges regering
              skall ta aktiva steg för att medverka till att Pinochet blir fälld.
            </seg>
          </u>
          <note>
            (Applåder)
          </note>
          <note type="speaker">
            Anf. 3 ALF SVENSSON (kd):
          </note>
          <u>
            <seg>
              Herr talman! Under den här mandatperioden skall, som vi alla
              vet, steget tas in i ett nytt millennium.
            </seg>
          </u>
          <u>
            <seg>
              Ingen av oss tror väl att den sista dagen på 1900-talet i ett
              historiskt perspektiv kommer att te sig särskilt annorlunda än
              den första dagen då vi skriver 2000.
            </seg>
          </u>
          <u>
            <seg>
              Om vi däremot under någon sekund erinrar oss hur landet låg vid
              förra millennieskiftet räcker orden knappt till för att skildra
              skillnaderna. Och hur skulle de kunna göra det? Då ristades i
              runor. Då regerade
            </seg>
          </u>
          <note>
            Olof Skötkonung. Då foro vikingarna i väst- och österled.
          </note>
          <u>
            <seg>
              Det är på intet sätt en nyhet för någon att utvecklingen varit
              och är enorm. Och nog kan vi enas om att vi som nu har vår stund
              på jorden har fått vara med om ett rent gigantiskt språng när
              det gäller förändringar.
            </seg>
          </u>
          <u>
            <seg>
              Kanske har vi politiker fastnat i föråldrade och urgröpta hjulspår.
              Har vi måhända för mycket fångats i ett sökande efter motsättningar
              - trots att förändringarna i vår omvärld snarare borde ha fått
              oss att åtminstone treva efter mer av samförstånd?
            </seg>
          </u>
          <u>
            <seg>
              Kanske har vårt intresse för mycket fängslats av det egna partiets
              väl och ve och för litet av insikten att vi finns här och nu för
              att främja hela Sveriges, alla medborgares, trygghet, trivsel
              och välbefinnande.
            </seg>
          </u>
          <u>
            <seg>
              Dessutom har vi ju faktiskt ett visst ansvar för vårt lands hela
              omvärld.
            </seg>
          </u>
          <u>
            <seg>
              Jag tycker att vi är för dåliga - allihop - på att klargöra,
              både för oss själva och för våra medmänniskor, hur gränslöst beroende
              vi är av varandra och av vår omvärld. Vi hör om krisen i Asien.
              Vi ser bilder från Balkan. Vi får oss föreläst om klimatförsämringar.
              Men vi klarar ändå ganska utmärkt av att isolera oss i den falska
              föreställningen att i vår vrå av världen kan vi sköta oss själva.
            </seg>
          </u>
          <u>
            <seg>
              Förändringarna i vår omvärld har varit dramatiska, och Sverige
              har självfallet påverkats. Internationalismen gäller. Morgondagen
              handlar om EU:s östutvidgning. Det kalla kriget finns nu i historieböckerna.
              Vem kunde ana för några år sedan att svenska marinsoldater skulle
              dansa i den tidigare superhemliga sovjetiska flottbasen i Kaliningrad
              och att svenska Viggenplan skulle välkomnas på baser där flygplan
              tidigare stått startberedda för att skjuta ned dem?
            </seg>
          </u>
          <u>
            <seg>
              Nog finns det väl någon anledning att fundera över om den utrikes-
              och säkerhetspolitiska omvälvningen bör få några följdverkningar
              i vår svenska inrikespolitik. Vi har kommit så långt att vi av
              och till dristar oss att debattera ett svenskt medlemskap i ett
            </seg>
          </u>
          <u>
            <seg>
              Nato som i dag är helt annorlunda än för bara några år sedan.
              Men vi lever gärna kvar i flydda tiders stämningar och koncentrerar
              oss mindre frimodigt på de gemensamma tag och takter som krävs,
              såvitt jag förstår, i ett litet land som vårt när internationalisering
              och globalisering är ett oavvisligt faktum.
            </seg>
          </u>
          <u>
            <seg>
              Utrikesnämnden väljs och ledamöterna avger tysthetslöfte, och
              beskeden efter sammanträdena är alltjämt kryptiska - som om allting
              var vid det gamla.
            </seg>
          </u>
          <u>
            <seg>
              Jag påstår nu inte att Sverige skall klara sig utan utrikesnämnd.
              Men det kan knappast vara orimligt, nu då vi kanske alla av och
              till funderar inför 2000-talet, att ställa frågan om inte ett
              Sverige i 2000-talets omvärld också fordrar något som kanske kunde
              kallas inrikesnämnd eller något liknande - ett organ i vilket
              lyhördhet och samförstånd kunde sökas i segslitna inrikespolitiska
              frågor. I dag kan ju faktiskt inrikespolitiken av och till te
              sig mer hotfull för den enskilde än vad utrikes- och säkerhetspolitiken
              gör.
            </seg>
          </u>
          <u>
            <seg>
              Herr talman! Nu har regeringen bevisligen under flera år stått
              rådvill inför arbetslöshetens gissel. Det fordras gemensamma tag
              och takter i de internationella fora där Sverige har, och givetvis
              skall ha, säte och stämma. Det rapporteras nu och då att Göran
            </seg>
          </u>
          <u>
            <seg>
              Persson och hans regering vid besök nere på kontinenten pläderar
              för gemensamma europeiska åtgärder för att främja sysselsättning.
              Borde inte samma strävanden, samma insikt om samförståndets behov,
              få breda ut sig också inom landet?
            </seg>
          </u>
          <u>
            <seg>
              Det är obegripligt att inte regeringen försökt ordna en sysselsättningspakt
              eller åtminstone ett konstruktivt rundabordssamtal.
            </seg>
          </u>
          <u>
            <seg>
              Det finns absolut ingen nationalekonomisk lag som kräver att
              satsningar på sysselsättning inte får ske så länge besparingsåtgärder
              vidtas. Hade regeringen skapat bättre förutsättningar för ökad
              sysselsättning hade detta kunnat skona mången individ och månget
              hushåll från svåraste vånda och kränkande behandling. Vi vet ju
              att Sveriges största interna problem är arbetslöshet och brist
              på sysselsättning.
            </seg>
          </u>
          <u>
            <seg>
              Hur länge kan det förresten accepteras att regeringen gömmer
              undan nödvändiga progressiva åtgärder genom att bara tillsätta
              arbetsgrupper som skall hålla vänsterpartister och miljöpartister
              fogliga?
            </seg>
          </u>
          <u>
            <seg>
              Här finns en jobballians att ty sig till, men i stället reser
              Göran Persson till Österrike och förespråkar åtgärder som han
              och övriga tidigare beslutat att inte styra över. Och som någon
              frågade förut; jag tror det var Carl: Hur länge skall Småföretagardelegationens
              förslag smusslas undan?
            </seg>
          </u>
          <u>
            <seg>
              Jag har ofantligt svårt att tro att trolovningen mellan Persson
              och Schyman kommer att skapa framtidstro bland de sysselsättningsskapande
              krafterna i riket. Jag har läst Vänsterpartiets hemsida. Gör man
              det drabbas man lätt av förskräckelse för att ett slags näringslivets
              tvinsot skall komma att grassera än mer i vårt land.
            </seg>
          </u>
          <u>
            <seg>
              Herr talman! Under varje partiledardebatt, så också i dag, talas
              det i regel åtskilligt om ekonomisk tillväxt. Sverige behöver
              ekonomisk tillväxt. Därför är det förstås också med skepsis vi
              nu funderar över hur regeringen skall kunna samsas med ett parti
              som excellerar i antitillväxtuttalanden. Att vi alldeles uppenbart
              behöver ekonomisk tillväxt innebär ju sedan på intet sätt att
              tillväxtbegreppet behöver isoleras till renodlad materialism.
              Jag tror att det också måste få ske en tillväxt av immateriella
              värden.
            </seg>
          </u>
          <u>
            <seg>
              Många medmänniskor vill se oss politiker engagerade för just
              detta.
            </seg>
          </u>
          <u>
            <seg>
              När vi kristdemokrater under valrörelsen pläderat för mer tid
              för barnen och mer tid för våra äldre handlar det enligt vår uppfattning
              om att öka tillväxten i samhället - tillväxten av trygghet, av
              trivsel och av medmänsklighet. Observera - jag säger det igen:
            </seg>
          </u>
          <u>
            <seg>
              Det är inte detsamma som att vi vänder oss mot kravet på ökad
              ekonomisk tillväxt. Det innebär inte att vi i nuläget pläderar
              för lagstiftning om kortare arbetstider. Men det innebär något
              så enkelt och självklart som att inse att vår vardag fordar hållplatser
              då vi känner att vi hinner med och upplever att vi slipper att
              alltid jagas vidare.
            </seg>
          </u>
          <u>
            <seg>
              Ett annat begrepp som återkom före valdagen och som sedan upprepats
              ständigt efter valdagen är generell välfärd. Socialdemokratin
              har i synnerhet upprepat orden generell välfärd när det blivit
              debatt om att man tvingats svika vallöftet om taket för dagisavgiften.
              Då har det sagts att barnomsorgen - i bestämd form, förstås -
              på samma sätt som skolan bör räknas till den generella välfärden.
              Barnomsorgen skall alltså vara gratis. Det låter nästan som att
              bara man sätter ordet "generell" framför ordet "välfärd" behöver
              ingen betala.
            </seg>
          </u>
          <u>
            <seg>
              Vem bestämmer egentligen vad som skall anses vara generell välfärd?
              Kan något vara rimligare än att medborgaren erbjuds likvärdiga
              villkor och förutsättningar, men att valfrihet sedan gäller.
            </seg>
          </u>
          <u>
            <seg>
              Ett otal undersökningar bestyrker att föräldrars önskemål om
              barnomsorg varierar. Och märkligt vore det ju annars, eftersom
              vi alla är olika och eftersom vi dessutom lever under olika förhållanden.
              Därför kan ni socialdemokrater på inga vis anse att enbart den
              barnomsorg som kommunerna står för, den barnomsorg som i dag subventioneras,
              den barnomsorg som enbart en del föräldrar vill ha eller är betjänta
              av skall karakteriseras som generell välfärd. Använd språket korrekt!
              Det ni i dag bedriver och talar om som generell välfärd beträffande
              barnomsorg skall givetvis kallas selektiv välfärd.
            </seg>
          </u>
          <u>
            <seg>
              Skall det talas om generell välfärd i samband med barnomsorg,
              skall man självfallet respektera alla föräldrars val. Låt oss
              göra det!
            </seg>
          </u>
          <u>
            <seg>
              Herr talman! Trots storstilad utbildningssatsning, trots kunskapslyft,
              trots IT-satsningar och dramatiskt utökade individuella referensramar,
              har politikers makthegemoni förändrats ytterligt litet. Ingen
              vill bestrida, tror jag, att stat och kommuner är till för medborgarna.
              Likväl verkar det av och till som om vice versa gällde.
            </seg>
          </u>
          <u>
            <seg>
              Herr talman! Sverige behöver en medborgarnas självständighetsförklaring.
              Det är här skiljelinjen går i svensk politik, mellan de partier
              som krampaktigt vill dra med sig kollektivismen in över tröskeln
              till ett nytt millennium och de partier som vill adla individen
              och hushållen. De som vill främja ett frihets- och ansvarstänkande
              och som vill förankra framtiden i en etik som gör livet lättare
              att leva och gör omtanken om medmänniskan till något naturligt.
            </seg>
          </u>
          <u>
            <seg>
              Måttet på välfärd mäts och vägs i vårt land ofta utifrån den
              aktuella skattesatsen. Och det är förstås exakt den skattenivå
              som socialdemokraterna lägger fast som är den korrekta, något
              av ett axiom för var gränsen för välfärd går. Socialdemokratin
              har skaffat sig ett slags självskriven rätt att avgöra huruvida
              en politiker och ett politiskt parti kan anses försvara välfärden
              eller ej.
            </seg>
          </u>
          <u>
            <seg>
              Generell välfärd, ja. Vi skall självfallet, alla som kan, vara
              med och betala välfärden solidariskt, men det är inte detsamma
              som att vi dessutom skall berövas vår rätt till valfrihet. Vi
              är som individer alla unika. Vi föds original. Vi har rätt att
              inom frihetens ramar få forma våra liv. Detta fordrar en etisk
              medvetenhet, som sagt. Annars riskerar vi att hamna i ett egoismens
              och den hårda liberalismens samhälle.
            </seg>
          </u>
          <u>
            <seg>
              Men om staten inte inser och accepterar att vi är unika som individer
              innebär detta också, enligt vår uppfattning, att staten kväser
              den individuella kreativitet som vårt samhälle för framtiden inte
              klarar sig utan.
            </seg>
          </u>
          <u>
            <seg>
              Vem bestämmer vad som är generell välfärd?
            </seg>
          </u>
          <u>
            <seg>
              Frågan tål att upprepas. Är det rimligt att någon annan än individerna
              och familjerna själva i största utsträckning får göra det?
            </seg>
          </u>
          <u>
            <seg>
              Bör det ingå i den generella välfärden att alla skall ha råd
              att sköta sina tänder? Om inte, varför?
            </seg>
          </u>
          <u>
            <seg>
              Bör det ingå i den generella välfärden att handikappade skall
              få behålla sin personliga assistent också efter det att den handikappade
              fyllt 65 år? Jag har ofantligt svårt för att tro att inte alla
              handikappade vill behålla sina assistenter också efter det att
              de fyllt
            </seg>
          </u>
          <u>
            <seg>
              65 år. Alltså handlar detta om ett generellt välfärdskrav och
              inte om något selektivt sådant.
            </seg>
          </u>
          <u>
            <seg>
              Bör det kanske rent av ingå i den generella välfärden, eftersom
              människovärdet är universellt, att handel och bistånd mer inriktas
              på att säkra medmänniskors överlevnad, var dessa än bor? Vem har
              bestämt att generell välfärd skall regleras efter geografin?
            </seg>
          </u>
          <u>
            <seg>
              Nog bör det väl ingå i den generella välfärden att våra gamla
              som är i oavvisligt behov av omsorg får omsorg. Och varför skulle
              inte den omsorgen vara gratis, då man ju måste ha den, och den
              inte kan ske någon annanstans än i ett särskilt boende.
            </seg>
          </u>
          <u>
            <seg>
              Man pläderar ju, som sagt, för att barnomsorg skall vara gratis.
              Varför skall äldreomsorg diskrimineras när det blir tal om generell
              välfärd? Kan det bero på att vi låst oss vid begreppet ekonomisk
              tillväxt, och att just institutionell barnomsorg möjliggör att
              vuxna förvärvsarbetar? Äldreomsorg frigör självfallet inte på
              samma sätt arbetskraft för den ekonomiska tillväxten. Om det skulle
              vara skälet till att ministrar och fackförbundsordförande ordar
              om att barnomsorgen bör räknas in i den generella välfärden har
              den ekonomiska tillväxten blivit ett mål och inte ett medel, och
              då bör man nog tala tyst om respekten för människovärdet.
            </seg>
          </u>
          <u>
            <seg>
              Och när socialdemokrater i allians med fackföreningsledare ordar
              om att barnomsorgen skall likställas med den obligatoriska skolan,
              kunde det då inte vara på sin plats att i samband med talet om
              välfärd visa på insikten att skolan behöver restaureras? Inte
              kan det kallas välfärd att poliser behöver patrullera av skolgårdar,
              att unga flickor kallas vid könsord, att oordning och oreda blivit
              nästan schemalagd på åtskilliga håll.
            </seg>
          </u>
          <u>
            <seg>
              Kanske är det så att just valfrihet tillhör den generella välfärden,
              att själv få välja när förutsättningarna skapat likvärdiga möjligheter.
            </seg>
          </u>
          <u>
            <seg>
              Vi tror att själva begreppet generell välfärd behöver få ett
              etiskt innehåll, en värdemässig substans.
            </seg>
          </u>
          <u>
            <seg>
              Och varför skulle inte mer tid för barnen vara något väl så självklart
              i samband med talet om generell välfärd som mer tid för arbetslivet
              är?
            </seg>
          </u>
          <u>
            <seg>
              Herr talman! För någon vecka sedan hade jag besök av sprinterstjärnan
              Maria Akraka. Jag vet att övriga partiledare också uppvaktats
              av representanter för Idrottsrörelsen, när man därifrån velat
              presentera projektet Starta Vågen, idrottsrörelsens projekt för
              etik och moral.
            </seg>
          </u>
          <u>
            <seg>
              Kanske är det något parallellt med detta som vi politiker borde
              försöka samsas runt inför kommande sekelskifte? Starta en våg
              av respekt för individens integritet, frihet och förmåga, en rörelse
              inriktad på att auktorisera och stödja de nära trygghetsskapande
              miljöer som våra medmänniskor lever i! Kan idrottsrörelsen så
              kan väl vi, så måste väl vi fånga de värden, den tillit, den etik
              som är förutsättningen för att välfärdssamhället skall hålla ihop
              och kunna främja trivsel och framtidstro.
            </seg>
          </u>
          <note>
            (Applåder)
          </note>
          <note type="speaker">
            Anf. 4 LENNART DALÉUS (c):
          </note>
          <u>
            <seg>
              Herr talman! Höstens val innebar att den politiska kartan i Sverige
              ritades om. Den samlade vänstern blev försvagad. Den blev möjligen
              djupare i någon mening, men den blev kraftigt försvagad. Den traditionella
              högern har stagnerat.
            </seg>
          </u>
          <u>
            <seg>
              Av detta kan man se att väljarna inte vill ha en tillbakablickande
              socialdemokrati eller en konserverad högerpolitik, med allt vad
              det innebär.
            </seg>
          </u>
          <u>
            <seg>
              Vi kommer i Centerpartiet att bygga vidare på den politiska strömfåra
              som har förutsättningar att bli en öppen kanal för åsikter och
              strömningar som finns bland stora delar av det svenska folket.
              Jag hoppas naturligtvis att vi här i riksdagen på nära håll skall
              kunna följa och konkret se hur mitten i svensk politik växer sig
              starkare.
            </seg>
          </u>
          <u>
            <seg>
              Det är tydligt att regeringen och dess stödpartier inte har någon
              riktig bild av vad uppdraget i deras arbete är.
            </seg>
          </u>
          <u>
            <seg>
              Den sanering som Centerpartiet medverkade till under den förra
              mandatperioden var ett tydligt uppdrag. Vi visste vad arbetet
              gick ut på. Men problemet nu är att vänsterstyrets förslag - eller
              snarare brist på förslag - kännetecknas av en tydlig planlöshet
              i arbetet, som leder till att man inte förmår att samlat ta till
              sig de viktiga framtidsfrågorna.
            </seg>
          </u>
          <u>
            <seg>
              För partier som har ambitioner finns det mycket att göra. Sverige
              riskerar att delas på flera sätt. Det håller på att bli en klyvning
              av det svenska samhället, mellan de som har jobb och de som inte
              har jobb, mellan orter där befolkningen ökar och orter i resten
              av landet där befolkningen minskar, mellan kvinnor och män, mellan
              gamla och nya svenskar.
            </seg>
          </u>
          <u>
            <seg>
              Herr talman! Tudelningen på arbetsmarknaden går allt snabbare.
              Det håller på att växa fram något av en trygghetsmur som går rakt
              igenom Sverige. På ena sidan finns de som får del av välfärdssamhällets
              fördelar, de som har ett jobb att gå till, som har sin ekonomiska
              trygghet säkrad och som inte varje dag behöver oroa sig för att
              pengarna inte skall räcka till. På andra sidan finns de som inte
              har något jobb att gå till, som kanske aldrig fått känna trygghet
              i sin egen försörjning och som varje dag måste puzzla för att
              få pengarna att räcka till det allra nödvändigaste. Denna trygghetsmur
              växer sig allt starkare och allt högre.
            </seg>
          </u>
          <u>
            <seg>
              Det är därför litet oroande att regeringen inte har en politik
              som leder till att hela Sverige sätts i arbete.
            </seg>
          </u>
          <u>
            <seg>
              Nu har regeringen levererat ett tilläggsmål när det gäller sysselsättningen,
              men problemet är att budgetpropositionen i det närmaste är kliniskt
              ren från de politiska åtgärder som behövs för att nå resultat
              i sysselsättningen.
            </seg>
          </u>
          <u>
            <seg>
              Budgetsaneringen var och är absolut nödvändig som förutsättning
              för nya jobb, men nu räcker inte den. Det måste till flera andra
              saker. Arbetsgivaravgiften måste sänkas. Det måste bli en grön
              skatteväxling som skapar jobb och skyddar miljön. Lagstiftningen
              på arbetsmarknaden måste moderniseras. Vi måste också förenkla
              för företagandet.
            </seg>
          </u>
          <u>
            <seg>
              Här finns ett område där Sverige kan, bör och måste vara världsledande.
              Det gäller att utnyttja det moderna miljösamhället. Tyvärr har
              den svenska industrin och det svenska näringslivet inte skapat
              en position i de växande miljöbranscherna. I stället importerar
              Sverige mer miljöteknik än vad vi exporterar.
            </seg>
          </u>
          <u>
            <seg>
              Detta är dåligt för svenskt näringsliv och för miljöutvecklingen.
              Vi i Centerpartiet vill under de kommande tre åren satsa rejält
              med resurser för att utveckla den svenska miljöexporten så att
              den når ut på nya marknader där det finns stora och nya möjligheter
              för ekonomisk utveckling för arbete och för en bättre miljö.
            </seg>
          </u>
          <u>
            <seg>
              Med det nuvarande vänsterstyret riskerar dessa möjligheter tyvärr
              att gå till spillo. Regeringens brist på politik kommer i stället
              att späda på den tudelning som jag talade om och att cementera
              litet av trygghetsmuren i det svenska samhället.
            </seg>
          </u>
          <u>
            <seg>
              Herr talman! Tudelningen i Sverige har också en tydlig geografisk
              dimension. På ena sidan finns städer som kan erbjuda högre utbildning,
              där tillväxten ökar och där nya jobb växer fram. Befolkningstalen
              går uppåt i stället för nedåt. Det gäller Umeå, Göteborg,
            </seg>
          </u>
          <u>
            <seg>
              Linköping, Stockholm och Malmö. Andra sidan består av större
              delen av övriga landet. Företag tvingas i konkurs i stället för
              att växa. Människors enda val handlar om att stanna och gå utan
              arbete eller att lämna sin hembygd.
            </seg>
          </u>
          <u>
            <seg>
              Trots att det är bättre än på många år i svensk ekonomi riskerar
              folk i stora delar av vårt land att hamna utanför och lämnas i
              massarbetslöshet. Detta får inte ske. Delar av landet får inte
              lämnas åt sitt öde.
            </seg>
          </u>
          <u>
            <seg>
              Det behövs något nytt, ett nytt ledarskap som ger alla delar
              i vårt land lika möjligheter att utvecklas.
            </seg>
          </u>
          <u>
            <seg>
              Informationstekniken är ett sådant område. Vi vill lägga grunden
              för en digital allemansrätt som med hjälp av en sedvanerätt kan
              se till att det i varje hushåll och på varje arbetsplats finns
              tillgång till den moderna tekniken och möjlighet att använda den.
              En digital allemansrätt ger förutsättningar för jobb och utvecklingskraft
              i hela landet.
            </seg>
          </u>
          <u>
            <seg>
              Socialdemokraterna vill utveckla storstäderna, och det är bra.
              Problemet är att regeringen bara vill satsa på de stora städerna.
              I stället för att decentralisera och sprida makt vill regeringen
              fortsätta att centralisera.
            </seg>
          </u>
          <u>
            <seg>
              På många håll är det ringlande köer till bostadsförmedlingar.
              Vi kan se hur Dennisleder växer fram och förstörda grönområden.
              Förorter liknar mer och mer glesbygd, inte därför att det är långt
              till närmaste hus utan därför att det är långt till makten. Framtiden
              finns också i storstaden, men inte bara där.
            </seg>
          </u>
          <u>
            <seg>
              Sveriges kraftigaste befolkningsökning finns faktiskt inte i
              Stockholm, utan den finns i Värnamo.
            </seg>
          </u>
          <u>
            <seg>
              Värnamo leds av Sveriges yngste kommunstyrelseordförande. Han
              är 31 år, heter Torbjörn Egerhag och är centerpartist. I Värnamo,
              där växer småföretagen.
            </seg>
          </u>
          <u>
            <seg>
              Där finns Sveriges lägsta arbetslöshet, 2 %. Dit flyttar många
              nya svenskar och får jobb. Det är centerland, mittens rike mitt
              i Småland.
            </seg>
          </u>
          <u>
            <seg>
              Vad socialdemokraterna inte har förstått är att folk faktiskt
              vill vara företagsamma, att det finns många tusen lokala utvecklingsgrupper
              som är beredda att vara med och utveckla det nya Sverige underifrån.
            </seg>
          </u>
          <u>
            <seg>
              Men då får inte de centralistiska systemen finnas som kväser
              människor i deras företagsamhet. Det måste bli slut på centralismen
              och förmynderiet. Det måste bli slut på att människor tvingas
              att stå med mössan i hand och be om stöd till än det ena än det
              andra. Det nya Sverige måste byggas underifrån.
            </seg>
          </u>
          <u>
            <seg>
              Herr talman! Höstens val innebar också att jämställdheten i riksdagen
              än en gång ökade. Centerpartiet är bäst i test när det gäller
              jämställdhet. Vår riksdagsgrupp är nästan helt jämställd. Den
              består av tio kvinnor och åtta män.
            </seg>
          </u>
          <u>
            <seg>
              Jämställdheten är också ett av de områden som det talas om i
              budgetpropositionen, till skillnad från de områden som jag talade
              om tidigare och som inte tas upp i denna proposition. Fastän det
              talas om jämställdheten saknas konkreta åtgärder.
            </seg>
          </u>
          <u>
            <seg>
              Problemet är att vi inte kan blunda för verkligheten. Det växer
              något av en ny kvinnorörelse fram i
            </seg>
          </u>
          <u>
            <seg>
              Sverige, nämligen rädslan. Många kvinnor vågar sig inte ut och
              jogga ensamma på kvällen. De flesta undviker dåligt belysta parker.
              Inte ens en taxi känns riktigt säker längre. Var tionde dag i
              Sverige mördas en kvinna. Nästan 20 000 kvinnor anmälde att de
              utsatts för misshandel förra året. Det betyder att denna torsdag
              kommer ca 60 kvinnor att bli slagna, antagligen av någon i familjen
              eller av en nära vän.
            </seg>
          </u>
          <u>
            <seg>
              Lösningen är inte enkel. Den genomförs inte över en natt. Men
              det handlar om att skapa ett jämställt samhälle där respekten
              för kvinnor i dess djupaste mening är självklar, där kvinnor på
              allvar kan känna trygghet.
            </seg>
          </u>
          <u>
            <seg>
              Herr talman! Tudelningen mellan nya och gamla svenskar har ökat.
              Det skapar myter och hindrar oss från att se verkligheten ur andras
              perspektiv, lära och förstå av varandra.
            </seg>
          </u>
          <u>
            <seg>
              Vi är många som är oroade av det låga valdeltagandet. Det är
              allra lägst bland de invandrade svenskarna. I Stockholm finns
              det valdistrikt där bara fyra av tio nya svenskar gick och röstade.
              Det här är naturligtvis en allvarlig signal. Men det finns mycket
              i vårt samhälle som snarare motverkar än uppmuntrar människor
              att ta aktiv del i samhället. Reglerna kring medborgarskapet är
              ett konkret exempel. Det är många människor som lever i vårt land
              utan att kunna bli svenska medborgare. De kan inte fullt ut styrka
              sin identitet. Många av dem är flyktingar som kommer från länder
              som inte har en fungerade statlig administration. Oklar identitet
              är den vanligaste orsaken till avslag på ansökningar om svenskt
              medborgarskap.
            </seg>
          </u>
          <u>
            <seg>
              Det är naturligtvis helt oacceptabelt att människor som bor och
              verkar i Sverige och som vill bli svenska medborgare nekas den
              rätten. Därför är det bra att regeringen har lagt fram förslag
              om att ge personer med oklar identitet möjlighet till medborgarskap
              efter åtta års vistelse i landet. Detta är bra, men alls inte
              tillräckligt.
            </seg>
          </u>
          <u>
            <seg>
              Jag skall, herr talman, påminna om FN:s barnkonvention, enligt
              vilken alla barn skall ha rätt till medborgarskap. I dagsläget
              lever det 4 000 statslösa barn i Sverige. Det är inte acceptabelt.
              Alla barn skall ha rätt till medborgarskap. Svensk lag måste ändras
              och ge dem den rätten - rätten till ett medborgarskap -
            </seg>
          </u>
          <u>
            <seg>
              inte minst därför att medborgarskapet är viktigt för integrationen
              i det svenska samhället. Ett samhälle som inte är berett att sträcka
              ut en hand mot de nya svenskarna kan inte heller förvänta sig
              att samma människor med engagemang skall ta del i det svenska
              samhället. Det går inte att förvänta sig det.
            </seg>
          </u>
          <u>
            <seg>
              Herr talman! För att lyckas sy ihop klyftorna och hejda tudelningen
              krävs det att riksdag och regering har vilja och förmåga att ta
              itu med de stora och viktiga framtidsfrågorna, att vi förmår att
              riva ned den trygghetsmur som jag har beskrivit, som går tvärs
              igenom det svenska folket, att vi förmår att ge hela
            </seg>
          </u>
          <u>
            <seg>
              Sverige ny utvecklingskraft och rejäl framtidstro.
            </seg>
          </u>
          <u>
            <seg>
              Det krävs att jämställdhetsarbetet blir mer än stolta deklarationer,
              som vi brukar ägna oss åt vid riksdagens öppnande, och att vi
              ger alla svenskar, oavsett var man råkar vara född, möjlighet
              att delta och utvecklas i vårt samhälle.
            </seg>
          </u>
          <u>
            <seg>
              Det är, herr talman, en stor uppgift som ligger framför oss,
              för Centerpartiet och för mitten i svensk politik.
            </seg>
          </u>
          <note>
            (Applåder)
          </note>
          <note type="speaker">
            Anf. 5 LARS LEIJONBORG (fp):
          </note>
          <u>
            <seg>
              Herr talman! Det vore mycket bra om Augusto
            </seg>
          </u>
          <u>
            <seg>
              Pinochet kunde ställas inför domstol och dömas för folkrättsbrott.
              Det skulle skicka en signal till dem i vår tid som fortsätter
              att förtrycka, tortera och mörda att mänskligheten inte glömmer
              deras handlingar.
            </seg>
          </u>
          <u>
            <seg>
              Det skulle också vara mycket bra om Gudrun
            </seg>
          </u>
          <u>
            <seg>
              Schyman och andra företrädare för Vänsterpartiet kunde vara lika
              tydliga i sitt fördömande av det förtryck som har utövats, och
              fortsätter att utövas, i kommunismens namn.
            </seg>
          </u>
          <u>
            <seg>
              Gudrun Schyman sade att valet handlade om värderingar och att
              debatten bör handla om värderingar.
            </seg>
          </u>
          <u>
            <seg>
              Jag önskar verkligen inget hellre. Vår värdering är att människors
              frihet och rätt att hysa en åsikt eller en religion skall hävdas.
              De som förtrycker dem skall fördömas, oavsett i vilken ideologis
              namn förtrycket sker. Men där har Vänsterpartiet och dess föregångare
              alltid svikit. Det är en värderingsfråga, mina vänner.
            </seg>
          </u>
          <note>
            Augusto Pinochet anses, som Gudrun Schyman nämnde, vara ansvarig
            för 4 000 människors död.
          </note>
          <u>
            <seg>
              Lenin, under vars bild Gudrun Schyman uppträdde i valrörelsen,
              anses ansvarig för 4 miljoner människors död. Det gör honom, vid
              sidan av Hitler och Stalin, till 1900-talets värsta europeiska
              massmördare.
            </seg>
          </u>
          <u>
            <seg>
              Tillfrågad om sitt tilltag att sätta sig under bilden av Lenin
              sade Gudrun Schyman, återgivet i flera tidningar och kanaler:
              Ja, Lenin var en politiker. En del av det han sade är inaktuellt.
              En del av det han sade är aktuellt.
            </seg>
          </u>
          <u>
            <seg>
              Om debatten nu skall handla om värderingar, vill jag upprepa
              en fråga som jag har ställt till Gudrun
            </seg>
          </u>
          <u>
            <seg>
              Schyman tidigare: Vad av det som Lenin sade är fortfarande aktuellt?
              Var det hans kriminalpolitik, var det hans arbetsmarknadspolitik
              eller hans synpunkter på hur de oliktänkande skulle behandlas
              osv.? Svara gärna på den frågan, för det gör fördömandet av det
              förtryck som Pinochet utövade i Chile så väldigt mycket mer trovärdigt.
              Nog om detta så här långt.
            </seg>
          </u>
          <note>
            Varslen ökar i Sverige. ABB Generation i Västmanland har varslat
            170 personer nyligen, Assi Domän i Piteå 150 personer, Ovako i
            Hofors 120 personer, Superfos Packaging i Ystad 60 personer osv.,
            osv. En uppgift säger att varslen i oktober låg 25 %
          </note>
          <note>
            högre än i oktober förra året. Prognoserna för svensk ekonomi
            skrivs ned.
          </note>
          <u>
            <seg>
              Det var ju det här vi ville diskutera i valrörelsen.
            </seg>
          </u>
          <u>
            <seg>
              Sverige har massarbetslöshet, och det kan mycket väl hända att
              den positiva utveckling som vi har sett några månader vänder igen.
            </seg>
          </u>
          <u>
            <seg>
              Vi tyckte att det var en löjlig debatt, sade Göran
            </seg>
          </u>
          <note>
            Persson i en intervju i Dagens Nyheter häromdagen.
          </note>
          <u>
            <seg>
              Jag undrar om någon socialdemokratisk ledare någonsin tidigare
              har sagt att det skulle vara en löjlig debatt att diskutera jobb
              och sysselsättning.
            </seg>
          </u>
          <u>
            <seg>
              I en tid då Sverige skulle behöva en stark ledning är regeringsmakten
              i förfall. Det går inte en dag utan nya tecken på sönderfall.
            </seg>
          </u>
          <u>
            <seg>
              På sätt och vis låg det ju en viss logik i att Socialdemokraterna
              valde att samverka med Vänsterpartiet och Miljöpartiet efter valet.
              De partierna är ju tillväxtskeptiska, minst sagt, och Socialdemokraterna
              hade ju i valrörelsen inga besked om jobb och tillväxt.
            </seg>
          </u>
          <u>
            <seg>
              Jag tycker egentligen att just Göran Persson borde ha insett
              faran i att inte lägga fram förslag som får fart på jobben och
              tillväxten, för det som händer nu kan ju vara en rätt otäck parallell
              till det som hände för tre och ett halvt år sedan, då Göran Persson
              var finansminister. Då skrev han, jublande glad, i sin första
              vårproposition, alltså våren 1995: Nu kommer jobben, 89 000 det
              senaste året - plötsligt räknade han då också med en hel del av
              det sista borgerliga regeringsåret, för då kom ju jobben i snabb
              takt - och så räknar vi med att det kommer att fortsätta de närmaste
              åren. Slutsatsen var: Jobben kommer. Några konkreta förslag behövs
              inte.
            </seg>
          </u>
          <u>
            <seg>
              Sedan den propositionen lämnades till riksdagen kom det inte
              ett enda nytt jobb på två år i Sverige.
            </seg>
          </u>
          <u>
            <seg>
              Och de där 89 000, de försvann.
            </seg>
          </u>
          <u>
            <seg>
              Det kan ju hända att det vi har sett de senaste månaderna är
              en ketchupeffekt, att det är ett uppdämt konsumtionsbehov som
              nu har resulterat i en viss fart i ekonomin. Men med ketchupflaskor
              är det ju så att när ketchupen är ute, så är också flaskan tom.
              Vi kan ju inte vara säkra på att den utveckling som vi har sett
              kommer att fortsätta automatiskt. Det var ju därför vi var så
              angelägna om att få diskutera dessa frågor:
            </seg>
          </u>
          <u>
            <seg>
              sänkta skatter, modernare arbetsrätt, en ny syn på tjänstesektorn,
              europeiskt valutasamarbete och mycket, mycket annat.
            </seg>
          </u>
          <u>
            <seg>
              Det borde nästan vara genant för regeringen att
            </seg>
          </u>
          <u>
            <seg>
              LO och SAF nu har börjat träffas i hemlighet. De kallar visst
              sitt samarbete för tillväxtalliansen. Bakgrunden är uppenbarligen
              att de inte har någon tilltro till att statsmakterna skall leverera
              någon sådan politik.
            </seg>
          </u>
          <u>
            <seg>
              Nu säger en del socialdemokrater - Mona Sahlin,
            </seg>
          </u>
          <u>
            <seg>
              Björn Rosengren och jag hörde t.o.m. Göran Persson, inte i Sverige
              men i Österrike, göra det - att det kanske finns ett samband mellan
              lägre skatter och fler jobb. Ni har ju försatt er i en litet besvärlig
              situation.
            </seg>
          </u>
          <u>
            <seg>
              Om ni skulle byta spår så kommer ni att göra en del av era väljare
              besvikna. Ni hade ju en påkostad annonskampanj före valet där
              budskapet var: Lägre skatter hotar välfärden. Men om det nu är
              så att det är massarbetslösheten som hotar välfärden och att lägre
              skatter behövs för att få fart på jobben, och att ni börjar inse
              det, då har ni försatt er i en ganska svår situation.
            </seg>
          </u>
          <u>
            <seg>
              Vi lade fram ett förslag i går som vi kommer att ta med oss till
              de här skattesamtalen. Vi tror på lägre skatter, lägre arbetsgivaravgifter.
              Det är viktigt med en inkomstskattereform. Det gäller bl.a. att
              återupprätta den gamla skattereformen. Men det handlar också om
              lägre skatter som särskilt tar sikte på lågoch medelinkomsttagare
              - dock naturligtvis inte i en form som skärper marginaleffekterna.
              Det är också viktigt att avskaffa dubbelbeskattningen på aktier.
            </seg>
          </u>
          <u>
            <seg>
              Jag vill påstå att socialdemokraterna inte heller har någon plan
              i fråga om krisen i vården. När det gäller socialministerfrågan,
              Carl Bildt har varit inne på den, är det naturligtvis en skandal
              det som har inträffat. Jag menar att den största skandalen var
              att vallokomotivet Margot Wallström när man enligt sin egen uppfattning
              vann valet inte fullföljde det hon hade sagt före valet och tog
              ansvar för politiken. Jag hade mängder av debatter med henne.
              Bl.a. frågade jag henne om detta med de privata alternativen.
              Jag sade: Det finns ju de som är skeptiska i ert eget parti och
              kanske bland dem som ni skall samverka med.
            </seg>
          </u>
          <u>
            <seg>
              Låt mig först säga att jag inte är särskilt imponerad av Margot
              Wallströms tid som socialminister.
            </seg>
          </u>
          <u>
            <seg>
              Hon pryade alldeles för länge. Hon fick inte mycket gjort. Men
              hon stod ändå för förnyelsens värderingar och var på det sättet
              viktig att ha på denna post. Det finns ju så mycket traditionalism
              inom socialdemokratin.
            </seg>
          </u>
          <u>
            <seg>
              Vad det handlar om är ju att förnya den offentliga verksamheten.
              Det handlar om personalutveckling och metodutveckling. Kommunalarbetareförbundet
              av alla aktörer visade ju häromdagen att anställda i den privata
              vården är mer tillfredsställda och känner sig mer engagerade i
              sina jobb än anställda i den kommunala vården. Det här visar hur
              viktigt det är att man har en öppenhet för privata alternativ.
            </seg>
          </u>
          <u>
            <seg>
              Jag får nu litet kritik på moderata ledarsidor och i moderata
              eftervalskommentarer. Det gäller att vi folkpartister accepterade
              socialdemokraternas dagordning i välfärdsdebatten och att vi accepterade
              att det behövs mer resurser. Jag tar mycket lätt på den kritiken.
              Det behövs mer resurser i vården. Det är inte patienterna som
              skall behöva lida av att socialdemokraterna är dåliga på att förvalta
              de resurser som tillförs beroende på att de är så skeptiska till
              nya grepp.
            </seg>
          </u>
          <u>
            <seg>
              Men jag är också mycket trygg på det sättet att jag vet att varje
              gång som jag har talat om den offentliga sektorns problem, vårdens
              problem, har jag understrukit behovet av organisationsförändringar.
              Och dit hör just en öppenhet mot privata alternativ. Därför oroade
              det mig i högsta grad när jag häromdagen i tidningen Dagens Medicin
              läste om Vänsterpartiet och om att en ledamot i denna kammare
              räknar med att utnyttja Vänsterpartiets nya maktställning till
              att försämra villkoren för de privata alternativen. Han sade i
              klartext att socialdemokraterna har givit efter för mycket för
              de borgerliga. Nu är då frågan: Margot
            </seg>
          </u>
          <u>
            <seg>
              Wallström har lovat mig och dem som har lyssnat på våra debatter
              i TV och radio att det inte skall bli på det här sättet. Men nu
              är hon borta, och hennes efterträdare är också borta. Är Göran
              Persson en garant för att politiken i det här avseendet är öppen
              för nya grepp och för förnyelse?
            </seg>
          </u>
          <u>
            <seg>
              Herr talman! Gudrun Schyman har sagt i något sammanhang att Vänsterpartiets
              avtryck i den här första budgetpropositionen inte är särskilt
              tydligt. Det är så svårt att se som avtrycket från en mockasin,
              sade hon. Jag skulle nästan vilja säga en barnmockasin. Det syns
              väldigt litet. I huvudsak är jag mycket nöjd med det. Jag tror
              att det hade blivit sämre ju mer
            </seg>
          </u>
          <u>
            <seg>
              Vänsterpartiet hade fått att säga till om. Men låt mig säga i
              denna kammare att jag tycker att det är ett stort svek av Vänsterpartiet
              att de inte har kunnat fullfölja de löften som har givits till
              änkorna.
            </seg>
          </u>
          <u>
            <seg>
              Företrädare för Vänsterpartiet har stått tillsammans med oss
              på demonstrationer och i andra sammanhang, också i denna talarstol,
              och sagt att behandlingen av änkorna var ett övergrepp, att det
              var orimligt. Kanske har de inte gjort det som jag brukar göra
              - och låt mig göra det nu igen - nämligen citerat
            </seg>
          </u>
          <u>
            <seg>
              Joakim Palme, välfärdsforskare. Han har skrivit: Det som skedde
              med änkepensionerna var det tydligaste avsteget i hela besparingspolitiken
              från svensk välfärdstradition.
            </seg>
          </u>
          <u>
            <seg>
              I Stockholm har Folkpartiet kommit till makten tillsammans med
              några andra koalitionspartier. Där tycker jag att man kan se att
              vi i Folkpartiet där vi är med och tar ansvar sätter ett mycket
              tydligt avtryck i det program som vi ställer oss bakom. Folkpartiet
              kommer i denna stad att få ansvaret för skolan och för åldringsvården.
            </seg>
          </u>
          <u>
            <seg>
              I det program som de fyra samverkande partierna har lagt fram
              är det en kraftig satsning för att kapa köerna till äldreboende.
              Det blir eget rum för alla som önskar det. Det blir ökat stöd
              för avlösning av anhöriga. Det blir kvalitetsförbättringar i form
              av bättre medicinsk kompetens i äldrevården. Det blir en äldreombudsman.
              Vi kan bocka av vårt program och finna att tack vare att vi har
              varit med så har politiken blivit annorlunda. Den har blivit bättre.
              Det är så vi ser på vår uppgift.
            </seg>
          </u>
          <u>
            <seg>
              Vi gick tillbaka i valet. Sverige har nu fått en politisk inriktning
              som vi tror är dålig. Men vi skall naturligtvis göra det vi kan
              för att motsvara det förtroende som vi har fått från dem som trots
              allt röstade på oss. Det innebär först och främst att hela tiden
              stå för ett tydligt alternativ när det gäller det vi tror är bra
              för Sverige.
            </seg>
          </u>
          <u>
            <seg>
              Jag kan inte säga att vi eftersträvar uppgörelser med regeringen.
              Vi tycker att utvecklingen nu i huvudsak går åt fel håll. Vi vill
              inte legitimera detta genom att ta ansvar, genom att göra ett
              litet fotavtryck på något delområde. Samtidigt gäller förstås
              att vi för Sveriges skull om det är möjligt att få igenom en politik
              på något viktigt område som vi verkligen tror på naturligtvis
              är redo att ta ansvar för de beslut som behövs. Men låt mig i
              samma andetag säga att jag är pessimistisk till möjligheterna
              för någon samverkan med den nuvarande regeringen.
            </seg>
          </u>
          <u>
            <seg>
              Vi kommer att fullfölja vårt uppdrag genom att fortsätta att
              försöka föra in de arbetslösa i den politiska debatten. Det må
              vara löjligt enligt Göran Persson.
            </seg>
          </u>
          <u>
            <seg>
              Vi kommer att fortsätta att tala för de sjuka. Vi kommer att
              fortsätta att tala för barnen, som vi ofta sviker
            </seg>
          </u>
          <u>
            <seg>
              - inte minst genom den skola som vi har i detta land.
            </seg>
          </u>
          <u>
            <seg>
              Vi kommer att fortsätta att tala för tolerans, för europeisk
              samverkan och för internationell solidaritet. Så ser vi det liberala
              uppdraget.
            </seg>
          </u>
          <note>
            (Applåder)
          </note>
          <note type="speaker">
            Anf. 6 BIRGER SCHLAUG (mp):
          </note>
          <u>
            <seg>
              Herr talman! Alla ni som sitter på läktaren! Alla ni som lyssnar
              på radio och ser på TV!
            </seg>
          </u>
          <u>
            <seg>
              Vi ser hur en ny politisk våg går över flera länder i Europa.
              Glädjande är att nyliberalismens tid verkar vara förbi, och den
              är saknad av få. I bl.a. Tyskland och Frankrike har ett rödgrönt
              samarbete utvecklats.
            </seg>
          </u>
          <u>
            <seg>
              Här i Sverige har ett samarbete utvecklats mellan
            </seg>
          </u>
          <note>
            Socialdemokraterna, Vänsterpartiet och Miljöpartiet.
          </note>
          <u>
            <seg>
              Vi i Miljöpartiet hävdar att detta samarbete har varit konstruktivt,
              öppet och positivt. Det är förvisso tre olika politiska partier
              med tre olika identiteter men med ett gemensamt intresse av att
              återupprätta politiken. Att återupprätta politiken är bl.a. -
              nu skall jag ge Göran Persson en stor eloge - när Göran Persson
              uttalade sig inför ett EU-möte och sade att politiker måste ha
              en uppfattning om räntan. Det är just det som politiker skall
              ha, och jag uppskattade mycket det som Göran Persson sade.
            </seg>
          </u>
          <u>
            <seg>
              Genom politik kan vi nämligen motverka ekonomismen och den fördummande
              syn på människa och samhälle som präglat den högervåg som nu Moderaterna,
              och tyvärr även centrala delar av Folkpartiet och Kristdemokraterna,
              fastnat i. Mot denna högervåg står byggandet av ett ekologiskt
              och socialt hållbart samhälle. Det är den vågen som nu går över
              Europa och även Sverige.
            </seg>
          </u>
          <u>
            <seg>
              Carl Bildt började med att säga att det är en ny mandatperiod
              och ett nytt århundrade och t.o.m. ett nytt årtusende. Men det
              är i alla fall samma Carl
            </seg>
          </u>
          <u>
            <seg>
              Bildt. Det är skönt att man känner igen något riktigt rejält.
              Carl Bildt talar om bättre skola, men inte om mer pengar till
              kommunerna så att de kan åstadkomma den där bättre skolan. Han
              talar om bättre miljö, trots att miljörörelsen i hela Sverige
              har dömt ut Moderaterna som det klart sämsta miljöpartiet. Och
              Carl
            </seg>
          </u>
          <u>
            <seg>
              Bildts minne är ungefär som Lars Tobissons. Det är vissa likheter
              mellan Carl Bildts minne och en adventskalender - lucka efter
              lucka. Budgetunderskott, konkurser i småföretag och statsskuld.
              Det är sådant om Carl Bild har glömt. Men det är sådant som kännetecknade
              Carl Bildts tid som statsminister.
            </seg>
          </u>
          <u>
            <seg>
              I en nyligen presenterad rapport från FN:s utvecklingsprogram
              redovisas att konsumtionen i världen har fördubblats på 25 år
              samtidigt som en miljard människor har blivit fattigare.
            </seg>
          </u>
          <u>
            <seg>
              Klyftorna i världen ökar samtidigt som konsumtionen är på väg
              att spränga de ekologiska ramar som är möjliga. De rikaste 20
              procenten av världens befolkning står i dag för hela 86 % av den
              privata konsumtionen.
            </seg>
          </u>
          <u>
            <seg>
              Tittar man på enskilda varor ser proportionerna ut på följande
              sätt enligt FN-rapporten:
            </seg>
          </u>
          <note>
            · 87 % av alla bilar ägs av den rikaste femtedelen i världen
            och 1 % av den fattigaste femtedelen.
          </note>
          <note>
            · 84 % av allt papper går åt här i den rikaste femtedelen och
            1 % i den fattigaste femtedelen.
          </note>
          <note>
            · 58 % av all energi används i den rika femtedelen och knappt
            4 % i den fattigaste femtedelen.
          </note>
          <note>
            · 45 % av allt kött och all fisk äts hos oss i den rika delen
            av världen, och 5 % äts av den fattigaste femtedelen.
          </note>
          <u>
            <seg>
              Trots detta är den dominerande inställningen, även i den materiellt
              rika delen av världen, att vi skall lösa våra ekonomiska problem
              genom att konsumera mer. Det finns t.o.m. de partier som har etik
              på sitt partiprogram och som talar om det. Vad är det för etik?
              Vi skall inte konsumera mer, vi skall konsumera bättre!
            </seg>
          </u>
          <u>
            <seg>
              Vi som lever nu är på väg att gemensamt överskrida världens bärkraft.
              Därmed blir det dag för dag allt svårare att undvika en ekologisk
              och social tillbakagång i framtiden. De flesta politiker är så
              fokuserade på den penningekonomiska utvecklingen att de glömmer
              realiteterna. Om konsumtionen fortsätter att växa på det sätt
              som nu sker räcker inte jordens resurser till. Det skulle behövas
              både två och tre jordklot till om varje människa skulle ges samma
              rätt som vi i den redan materiellt rika delen av världen tagit
              oss.
            </seg>
          </u>
          <u>
            <seg>
              Miljöpartiet kan inte acceptera ekonomiska teorier som väger
              tyngre än ekologiska realiteter. Vi kan inte heller acceptera
              att begreppet tillväxt används på ett onyanserat sätt för att
              ge sken av att lösningar för framtiden ligger i att den ekonomiska
              volymen ständigt ökas, oavsett innehåll.
            </seg>
          </u>
          <u>
            <seg>
              Det är därför nödvändigt med en djup och bred debatt om tillväxtens
              innehåll och förhållande till de ekologiska realiteterna. En utredning
              om relationen tillväxt-hållbarhet är nödvändig. En sådan utredning
              har regeringen, efter önskemål från Miljöpartiet, nu utlovat i
              nationell skala. Detta kan vara ett genombrott för nytänkande.
              Det är nämligen lika dumt att säga att allting löser sig om vi
              bara får ekonomisk tillväxt som det är korkat att säga att allt
              löser sig om det bara är nolltillväxt. Vi måste diskutera innehållet
              i tillväxten. Vi skall inte konsumera mer. Det kan inte vara målet.
              Vi måste konsumera bättre och på ett hållbart sätt.
            </seg>
          </u>
          <u>
            <seg>
              Det som Mona Sahlin i dag säger i Dagens Nyheter är bra, för
              att inte säga strålande:
            </seg>
          </u>
          <u>
            <seg>
              "Tillväxt är inte bara kronor och ören - - -. Det riktigt kontroversiella,
              men också det riktigt nya, är om socialdemokratin kan hitta en
              annan syn på vad tillväxt är - - -. Tillväxt är alla de resurser
              man har i ett land. Det kan vara företag, det kan vara naturen,
              men framför allt människor."
            </seg>
          </u>
          <u>
            <seg>
              Det är bra om vi kan gå ifrån det vulgära begreppet ekonomisk
              tillväxt och i stället titta på innehållet.
            </seg>
          </u>
          <u>
            <seg>
              När jag läste Mona Sahlins uttalande i DN i morse gick jag in
              i min dator och kikade på ett gammalt tal som jag höll på en miljöpartikongress
              1987. Jag hade sagt exakt det som Mona Sahlin uttalade. Jag tycker
              att det var mycket bra.
            </seg>
          </u>
          <u>
            <seg>
              En förutsättning för att människor skall kunna leva i en hållbar
              materiell välfärd är att energi och andra naturresurser används
              på ett ekoeffektivare sätt.
            </seg>
          </u>
          <u>
            <seg>
              Sverige bör därför utarbeta en strategi för att uppnå ett tiofalt
              mer effektivt utnyttjande av naturresurser, dvs. en strategi för
              Faktor 10. Jag är övertygad om att vi i Sverige med Miljöpartiet,
              Vänsterpartiet och
            </seg>
          </u>
          <u>
            <seg>
              Socialdemokraterna och med det grönröda samarbete som finns i
              andra delar av Europa kan uppnå detta.
            </seg>
          </u>
          <u>
            <seg>
              Det står i bjärt kontrast till de nyliberala värderingar som
              inte handlar om innehåll och kvalitet utan bara om kvantitet.
            </seg>
          </u>
          <u>
            <seg>
              Låt mig nu kortfattat även ta upp sex frågor inför framtiden
              som vi i Miljöpartiet tycker är viktiga.
            </seg>
          </u>
          <u>
            <seg>
              För det första vill jag ta upp småföretagandet.
            </seg>
          </u>
          <u>
            <seg>
              Småföretagardelegationen presenterade en rad mycket intressanta
              och bra förslag för att underlätta för de riktigt små företagen.
              Miljöpartiet vill att dessa förslag skall utgöra grunden för en
              ny småföretagarpolitik som bör sjösättas redan nästa år. Vi delar
              också
            </seg>
          </u>
          <u>
            <seg>
              Mona Sahlins uppfattning att två personer bör undantas från turordningsreglerna
              i de riktigt små företagen. Självklart är det bäst om arbetsmarknadens
              parter klarar av detta själva, men jag hyser bara ett litet hopp
              om det, men det finns ändå ett hopp om att de skall göra det.
            </seg>
          </u>
          <u>
            <seg>
              Samtidigt vill jag markera väldigt hårt mot moderater och andra
              på den borgerliga sidan som vill krossa hela arbetsrätten. Det
              är inte det som det skall handla om. Man skall ta bort skönhetsfläckarna
              med kirurgkniv, inte krossa arbetsrätten med motorsåg som Moderaterna
              vill.
            </seg>
          </u>
          <u>
            <seg>
              För det andra skall jag ta upp frågan om sänkt arbetstid. Sänkt
              arbetstid är något som genomförs i de flesta länder, inte minst
              i de länder där det finns ett grönrött samarbete - i Tyskland
              och i Frankrike. Vi borde hitta vägar även i Sverige. Vi kan inte
              vara en isolerad ö i omvärlden där alla andra sänker arbetstiden
              och vi lever kvar vid 40-timmarsveckan som om det var en naturlag.
              En gemensam arbetsgrupp med
            </seg>
          </u>
          <u>
            <seg>
              Miljöpartiet, Vänsterpartiet och Socialdemokraterna skall vidareutveckla
              frågan, och jag vet att det är bra.
            </seg>
          </u>
          <u>
            <seg>
              Ur ett barnperspektiv är sänkt arbetstid dessutom nödvändigt.
            </seg>
          </u>
          <u>
            <seg>
              För det tredje vill jag säga att man i Tyskland i dag talar om
              en socialekologisk skattereform, dvs. en grön skatteväxling. Jag
              tycker att det är viktigt att vi tar tag i detta även i Sverige
              i dag. En grön skatteväxling, eller en socialekologisk skattereform,
              innebär att man sänker skatter och avgifter på arbete och i stället
              höjer den på miljöförstöring - energi, miljöutsläpp och annat.
              Det leder till att man får en teknisk utveckling när det gäller
              just miljörelaterad teknik.
            </seg>
          </u>
          <u>
            <seg>
              Det blir lönsamt och ett bra incitament t.ex. för den elintensiva
              industrin att satsa på utveckling och bättre teknik om energipriserna
              blir högre och skatten på arbete blir lägre.
            </seg>
          </u>
          <u>
            <seg>
              De länder som först genomför detta kommer att ligga i framkant
              när de nya stora marknaderna öppnar sig när det gäller ny teknik,
              ungefär som Lennart
            </seg>
          </u>
          <u>
            <seg>
              Daléus sade tidigare. Detta är viktigt.
            </seg>
          </u>
          <u>
            <seg>
              För det fjärde gäller det militären. Det är bra att
            </seg>
          </u>
          <u>
            <seg>
              ÖB nu lägger fram ett förslag som medför en kraftig nedbantning
              - för övrigt ungefär på det sätt som
            </seg>
          </u>
          <u>
            <seg>
              Miljöpartiet tidigare har föreslagit. Det känns litet märkligt
              att det just nu finns en viss samsyn mellan
            </seg>
          </u>
          <u>
            <seg>
              ÖB och Miljöpartiet. Synd att ÖB inte hade denna uppfattning
              för tio år sedan. Då skulle vi ha sparat åtskilliga miljarder
              beträffande en mängd fåniga vapenslag och annat som vi i dag har
              ödslat pengar på.
            </seg>
          </u>
          <u>
            <seg>
              20-23 miljarder kronor satsades förra året på nyinköp av militär
              materiel. Man kan tänka sig vad hälften av de pengarna i stället
              skulle ha gjort i skolan, i barnomsorgen, i sjukvården och i äldrevården,
              för det behövs fler vuxna i skolan, fler vuxna i barnomsorgen
              och fler händer i vården. Det är där som vi kan bygga upp ett
              bra försvar för vår demokrati.
            </seg>
          </u>
          <u>
            <seg>
              För det femte vill jag ta upp detta med EU. Först vill jag ge
              regeringen en eloge till när det gäller EU-
            </seg>
          </u>
          <u>
            <seg>
              frågor. Det gäller då den eurobroschyr som har tagits fram och
              som har delats ut. Den är neutral och schyst, utan vinklingar
              åt något håll. Jag hoppas att det kan vara ett startskott även
              beträffande den informationskampanj som regeringen planerar och
              att den kommer att vara lika schyst och värdeneutral när det gäller
              ja och nej och hur man ser på EU - det vore alldeles utmärkt.
            </seg>
          </u>
          <u>
            <seg>
              Jag tror att det faktiskt finns en hel del som
            </seg>
          </u>
          <u>
            <seg>
              Vänsterpartiet, Miljöpartiet och Socialdemokraterna skulle kunna
              samarbeta om när det gäller EU-frågor.
            </seg>
          </u>
          <u>
            <seg>
              Vi har förvisso olika inställning till om vi skall ha en ny folkomröstning
              om EU, om vi skall ha en ny folkomröstning om EMU osv. men jag
              tror att det finns sakfrågor som är viktiga. Det handlar om att
              fokusera på en del sådana viktiga sakfrågor. Jag är t.ex. övertygad
              om att vi gemensamt skulle kunna driva frågan om att de EU-bidrag
              avvecklas som går till att bygga fiskefartyg. Världsnaturfonden
              kom i går med en rapport som visar att överfiskningen är ett jättestort
              problem. Vi håller på att ta död på fisken, ja, fullständigt utrota
              den. Ändå ger man EU-bidrag till fiskeflottor. Detta måste vara
              fullständigt sjukt. Jag är övertygad om att alla som vill bygga
              ett ekologiskt hållbart samhälle håller med om det.
            </seg>
          </u>
          <u>
            <seg>
              Jag är övertygad om att vi kan samarbeta när det gäller detta
              med att miljögarantin måste skärpas så att varje land ges en större
              rätt att gå före och ställa hårdare miljökrav på olika produkter.
            </seg>
          </u>
          <u>
            <seg>
              Jag är övertygad om att vi kan samarbeta när det gäller att reformera
              jordbrukspolitiken så att stödet i större utsträckning ges till
              ekologisk odling, och kanske så småningom inte alls till traditionell
              odling.
            </seg>
          </u>
          <u>
            <seg>
              För det sjätte vill jag ta upp en fråga till som jag tycker är
              väldigt viktig. Jag tog upp den i valrörelsen men fick inte så
              mycket gehör för den. Göran Perssons taletid var tyvärr slut i
              den beryktade TV 2-
            </seg>
          </u>
          <u>
            <seg>
              slutdebatten. Det handlar om integrationsplaner. I
            </seg>
          </u>
          <u>
            <seg>
              Sverige har vi ju någonting som kallas för jämställdhetsplaner.
              Varje företag och organisation med mer än tio anställda måste
              presentera en jämställdhetsplan för att visa hur man arbetar med
              jämställdheten. Det har varit positivt. Det har rivit ned ett
              antal mentala barriärer hos människor som anställer när det gäller
              detta med att man tänker att det måste vara en man.
            </seg>
          </u>
          <u>
            <seg>
              På samma sätt borde vi kunna ha integrationsplaner för alla företag
              och organisationer med mer än tio anställda innebärande att man
              också där river ned en mängd mentala barriärer så att vi i Sverige
              - det är ju så det går till i Sverige i dag - slutar sortera ut
              människor efter namn. Har man ett utländskt namn kommer man ju
              inte ens till en anställningsintervju. Detta är skändligt i ett
              civiliserat samhälle. Det här måste vi komma ifrån. Jag vädjar
              till Göran Persson, Socialdemokraterna och regeringen att ni tar
              till er det här med integrationsplaner. Det är viktigt, för annars
              kommer vi i framtiden att hamna i en mycket svår situation.
            </seg>
          </u>
          <u>
            <seg>
              För att ta till vara såväl förutsättningarna i vårt land som
              möjligheterna i en ny tid krävs det att ekonomin underställs ekologiska,
              sociala, kulturella och demokratiska målsättningar. Ekonomin kan
              inte vara överställd dessa saker, för då hamnar man i ekonomismen
              och i en nyliberalism som kväver människors möjligheter att växa.
              Politiken och politikens möjligheter som värnande av de många
              människornas intressen måste återupprättas efter alltför många
              år av dessa nyliberala strömningar.
            </seg>
          </u>
          <u>
            <seg>
              Den i dag fortfarande ofta dominerande ekonomismen måste upphöra
              som värdegrund. Globaliseringen måste balanseras med självtillit.
              Makt måste återvinnas till de människor som berörs och till demokratiskt
              valda församlingar.
            </seg>
          </u>
          <u>
            <seg>
              Kunskapen om naturens givna spelregler måste öka. Insikten om
              att Sverige inte bara är en del av
            </seg>
          </u>
          <u>
            <seg>
              Europa utan också en del av en hårt sargad värld med stora orättvisor
              och en stor miljöskuld skall genomsyra också den svenska politiken.
            </seg>
          </u>
          <u>
            <seg>
              Diskussionen om tillväxtens innehåll, hot och möjligheter är
              steg på den vägen. Införandet av gröna nyckeltal i statens räkenskaper
              är steg på den vägen.
            </seg>
          </u>
          <u>
            <seg>
              Samarbete mellan Socialdemokraterna, Vänsterpartiet och Miljöpartiet
              är steg på den vägen.
            </seg>
          </u>
          <u>
            <seg>
              Ett ekologiskt och socialt hållbart samhälle är vårt mål. Jag
              är glad över att kunna säga att jag litar på att det också är
              målet för Socialdemokraterna och Vänsterpartiet.
            </seg>
          </u>
          <note>
            (Applåder)
          </note>
          <note>
            Anf. 7 Statsminister GÖRAN PERS-
          </note>
          <u>
            <seg>
              SON (s):
            </seg>
          </u>
          <u>
            <seg>
              Herr talman! Låt mig börja med att på en gång till
            </seg>
          </u>
          <u>
            <seg>
              Birger Schlaug säga att den sist uttalade förhoppningen är vi
              överens om. Låt oss arbeta för den tillsammans!
            </seg>
          </u>
          <u>
            <seg>
              Låt mig till Gudrun Schyman säga att flera av regeringens ledamöter,
              t.ex. Anna Lindh och Pierre
            </seg>
          </u>
          <u>
            <seg>
              Schori, har utomordentligt tydligt uttryckt regeringens uppfattning
              om vad som nu händer med den forne dikatorn Pinochet. Också jag
              har gjort det. Självklart skall han ställas inför rätta. Det är
              rättssystemen som har att hantera detta, och vi har fullt förtroende
              för deras förmåga. Det finns ingen som helst koppling från regeringens
              sida när vi bedömer denna sak till eventuella affärer med den
              chilenska staten i framtiden. Vår tydliga kampanj mot den chilenska
              militärdiktaturen från svensk socialdemokratis sida borde i alla
              sammanhang befria oss från den typen av påståenden och misstankar.
            </seg>
          </u>
          <u>
            <seg>
              Herr talman! Valet blev en stor motgång för socialdemokratin.
              Vi förlorade många mandat i riksdagen. Vi förlorade också stöd
              i kommuner och landsting. Vi är nu i partiet inne i en genomgripande
              eftervalsdiskussion. Vi har att ödmjukt skärskåda de insatser
              som vi gjort och att dra lärdom av valet och ta ansvar utifrån
              de mandat som vi fått. Det är oerhört viktigt att säga detta.
              Socialdemokraterna är det stora partiet. Vi leder regeringen i
              riket samt i de allra flesta kommunerna och landstingen. Vi tar
              vårt medborgerliga ansvar ödmjukt och öppet men också, naturligtvis,
              realistiskt utifrån de förutsättningar som nu finns i riksdagen
              och i fullmäktigeförsamlingar, från utgångspunkten att samarbete
              är nödvändigt för att skapa långsiktigt hållbara majoriteter.
            </seg>
          </u>
          <u>
            <seg>
              Det samarbete i riksdagen som vi har inlett med
            </seg>
          </u>
          <u>
            <seg>
              Vänsterpartiet och Miljöpartiet har jag goda förhoppningar om
              skall fungera under den kommande mandatperioden. Vi ser motsvarande
              mönster ute i landet.
            </seg>
          </u>
          <u>
            <seg>
              Det skapar en god grund för att hävda en välfärdspolitik som
              bygger på en ekologiskt uthållig tillväxt.
            </seg>
          </u>
          <u>
            <seg>
              Egentligen är läget i Sverige i så fall i god överensstämmelse
              med vad många andra parlament ute i
            </seg>
          </u>
          <u>
            <seg>
              Europa har för läge. Det är inte avvikande att ha ett rödgrönt
              samarbete. Det börjar ju snart vara det normala i den europeiska
              unionen. Det är rödgrön reda i
            </seg>
          </u>
          <u>
            <seg>
              Tyskland. Det är rödgrön reda i Frankrike. Det är rödgrön reda
              i Italien. Det är rödgrön reda i Finland.
            </seg>
          </u>
          <u>
            <seg>
              Det blir rödgrön reda i Sverige - det är vår förhoppning och
              vår utgångspunkt.
            </seg>
          </u>
          <u>
            <seg>
              Vi utesluter naturligtvis inte att vi konstruktivt och öppet
              samarbetar också med andra partier. Jag sätter värde på de signaler
              som skickats här i dag från
            </seg>
          </u>
          <note>
            Moderaterna, Kristdemokraterna, Centerpartiet och
          </note>
          <u>
            <seg>
              Folkpartiet. Vi har att gemensamt ta ansvar för vårt land och
              har att gemensamt, utifrån det utseende som riksdagen har, vinna
              förtroende för vår gemensamma förmåga att leva upp till det ansvaret.
            </seg>
          </u>
          <u>
            <seg>
              Vi är beredda, vi är öppna och vi är förhoppningsfulla efter
              den början som detta samarbete har fått.
            </seg>
          </u>
          <u>
            <seg>
              Den budget som har lagts fram och som partierna nu har redovisat
              sina alternativ till kommer att antas med kraftiga majoriteter
              här i riksdagen. Det är en bra budget. Det är en budget som ytterligare
              lyfter fram rättvisefrågorna. Nu kan vi höja pensionerna den
            </seg>
          </u>
          <u>
            <seg>
              1 januari. Vi kan höja bostadstillägget till de sämst ställda
              pensionärerna. Det gör vi med egna pengar, inte med lånade pengar.
              Vi ser att vi kommer att kunna höja barnbidraget. Vi ser att vi
              kan ge löntagarna en liten, men ändock, skattesänkning. Vi ser
              att vi kan förändra villkoren för dem som bor i hyresrätter så
              att hyrorna sjunker något. Allt detta gör vi utan att vi lånar
              pengar. Vi gör det med egna pengar, och vi gör det efter att ha
              kommit överens med två andra partier som säkrar en majoritet för
              förslagen här i riksdagen.
            </seg>
          </u>
          <u>
            <seg>
              Det är ingen dålig start för den här mandatperioden. Jag är övertygad
              om att mandatperioden kommer att präglas av tre saker: sysselsättning,
              arbete, jobb -
            </seg>
          </u>
          <u>
            <seg>
              jag återkommer till detta senare i mitt anförande -
            </seg>
          </u>
          <u>
            <seg>
              rättvisa, dvs. hur vi fördelar det goda som arbetet skapar, och
              solidaritet, dvs. vår förmåga och vilja att stödja varandra, vår
              förmåga att leva oss in i andra människors villkor och dra politiska
              slutsatser av detta. Enkelt uttryckt: arbete, solidaritet och
              rättvisa, grundpelarna i den svenska välfärdspolitiken. Om den
              vill vi samarbeta, fru talman, här i riksdagen. Vi gör det i den
              fasta förvissningen att vi har ett stort folkflertal bakom dessa
              bärande principer när vi talar om välfärdssamhället.
            </seg>
          </u>
          <u>
            <seg>
              Det kan bli en bra mandatperiod om vi inte får en motgång i den
              internationella ekonomin. Låt mig säga att jag är mer orolig i
              dag än vad jag var för några månader sedan. Vi har en höst som
              kan komma att innebära påkänningar i några riktigt stora länder
              ute i världen. Om det går illa där spiller det också över på
            </seg>
          </u>
          <u>
            <seg>
              Europa och på Sverige. Då får vi revidera våra antaganden. Vi
              är inte där än, men vi skall inte utesluta att vi kan få en sådan
              negativ stimulans från omvärlden.
            </seg>
          </u>
          <u>
            <seg>
              Även med detta sagt är det faktiskt så att vi har framför oss
              en utveckling där vår gemensamma kaka växer och där jobben bli
              fler. Jag är den förste att säga att vi socialdemokrater plågas
              av den höga arbetslösheten. Samtidigt som vi säger det skall vi
              inte blunda för att utvecklingen faktiskt går åt rätt håll.
            </seg>
          </u>
          <u>
            <seg>
              Det är litet dystert att höra - jag tror att det var Lars
            </seg>
          </u>
          <u>
            <seg>
              Leijonborg - talas om att det handlar om några månaders utveckling.
              Nej, det vände 1996 när vi hade haft den internationella lågkonjunktur
              som då överraskande kom och slog undan benen på oss. Men den försvann
              och övergick i en mer normal konjunktur.
            </seg>
          </u>
          <u>
            <seg>
              Sedan dess har vi haft ett fall i arbetslöshet. Vi har dessutom
              en stegrande sysselsättning sedan något år tillbaka. Gå till EU-kommissionen,
              som ju är ett organ som de flesta av oss har ett förtroende för,
              och titta på dess siffror över jämförelsen mellan de europeiska
              länder som är medlemmar i EU. Ni kommer att se att Sverige placerar
              sig i topp när det gäller sysselsättningsutveckling. Ni kommer
              att se att Sverige bedöms ha en utveckling framöver vad gäller
              tillväxt som placerar oss i topp, över snittet, inte bara i år
              och nästa år utan även året därpå. Gå till The
            </seg>
          </u>
          <u>
            <seg>
              Economist och dess jämförelser av de största ekonomierna i världen,
              och ni kommer att se att Sverige har en industriproduktion som
              ökar mer än andras, att vi har investeringar som ligger i topp
              och att vi har en detaljhandelsutveckling som ligger i topp. Allt
              detta antyder faktiskt att vi har en konjunktur som går åt rätt
              håll. Låt oss glädjas över detta, men låt oss inte tro att vi
              är osårbara. Men låt oss heller inte i något partipolitiskt nit
              hela tiden beskriva Sveriges situation som om vi var ett land
              som halkade efter övriga Europa, för så är det ju inte. Vi ligger
              före, och det gör vi därför att vi i den här riksdagen tillsammans
              klarat av att göra sådant som skapat goda förutsättningar för
              en god ekonomisk utveckling.
            </seg>
          </u>
          <u>
            <seg>
              Jag skall inte uppehålla mig vid den ekonomiska saneringen. Det
              är klart att Lennart Daléus parti har gjort en väsentlig insats
              för att lägga grunden för en bra ekonomisk utveckling och tillväxt,
              låga räntor, låg inflation och omvärldens förtroende för vår förmåga.
            </seg>
          </u>
          <u>
            <seg>
              Beträffande arbetsmarknadens parter tycker jag inte att det är
              fel att Arbetsgivareföreningen, LO,
            </seg>
          </u>
          <u>
            <seg>
              TCO och SACO diskuterar kring hur man skall förändra arbetsrätten
              och andra villkor på arbetsmarknaden. Det är en naturlig uppgift
              för dem. De är på god väg att klara lönebildningen. Den lönebildning
              som vi gått igenom och de avtal som tecknats är långsiktiga och
              ger oss en god grund för tillväxt och bibehållen konkurrenskraft
              till skillnad från en del andra som finns runt omkring oss.
            </seg>
          </u>
          <u>
            <seg>
              Vi gör en kraftig satsning på högskolan, forskningen och IT,
              och vi tror att den ekologiska omställningen faktiskt kommer att
              innebära ny utveckling för landet, ny teknik, nytt kunnande, ny
              forskning och nya metoder. Allt detta som vi tillsammans gjort
              under de gångna åren har lagt grunden för att vi nu kan säga att
              vi har en tillväxt som är bättre än den som finns i vår omvärld,
              att jobben kommer i en utsträckning som gör att arbetslösheten
              minskar. Det är bra, men vi är inte nöjda, vi vill vidare. Men
              vi måste vara rädda om denna bas, den får inte fördärvas.
            </seg>
          </u>
          <u>
            <seg>
              Sedan har vi som alltid i svensk politik något slags vilja att
              stjäla politiker från det andra partiet in till det egna partiet
              för att därmed bekräfta att vi själva har tänkt rätt. Ibland en
              ganska tröttsam övning, måste jag säga. Jag är inte främmande
              för att säga att ett och annat som finns i Vänsterpartiets program
              kanske är bättre än det som står i socialdemokratins program.
              Det kan t.o.m. vara så att ett och annat av det som finns i Folkpartiets
              tänkande skulle jag vilja ta till mig utan att för den skull varje
              gång jag för ett samtal om det behöva beskrivas som halvfolkpartist
              eller halvkommunist. Det är billigt och dåligt och motverkar en
              anda av öppenhet som vi behöver i ett parlament som har den typ
              av svåra majoritetsförhållanden som kan uppkomma här.
            </seg>
          </u>
          <u>
            <seg>
              Mona Sahlin beskrivs som miljöpartist eller som moderat. Hon
              är socialdemokrat. En socialdemokrat kan faktiskt ibland kosta
              på sig att föra resonemang som har den bredden. Låt oss vara så
              intellektuellt öppna, låt oss inte vara låsta. Låt oss hela tiden
              säga att när vi prövar det nya så gör vi utifrån insikten att
              vi inte får slarva med det som vi uppnått. Det vi har gjort ligger
              fast. Nu förstör vi inte det. Nu släpper vi inte loss överbudspolitiken.
              Nu låtsas vi inte som att vi kan börja spendera igen fritt fram
              samtidigt som stora grupper kräver skatteförändringar och skattesänkningar.
              Vi vill har en skattereform. Nästa vecka kommer Erik Åsbrink att
              bjuda in till sådana samtal.
            </seg>
          </u>
          <u>
            <seg>
              De samtalen skall föras med respekt för de politiska mål som
              vi sätter upp och som ni tycker är viktiga.
            </seg>
          </u>
          <u>
            <seg>
              För vår del: statsfinanser under kontroll, att saldot skall räcka
              till, att överskottsmålen ligger fast och att vård, skola och
              omsorg skall ha sitt. Vi skall inte återigen börja dela ut skattepengar
              som bättre behövs i klassrummet. För vår del skall det vara rättvist.
            </seg>
          </u>
          <u>
            <seg>
              Hittar vi skatteförändringar som bidrar till tillväxt och ökad
              ekonomisk aktivitet är vi självklart öppna för att pröva dem.
              Precis som jag sade i helgen i Österrike är vi öppna för att pröva
              detta utan att för den skull, Lars
            </seg>
          </u>
          <u>
            <seg>
              Leijonborg, behöva hamna i något slags svekdebatt.
            </seg>
          </u>
          <u>
            <seg>
              Vi är öppna och pragmatiska, men vi är dogmatiska på en punkt:
              när det gäller att inte sönderköra statsfinanser och när det gäller
              att inte svika dem som arbetar i skolan, i vården och i omsorgen
              liksom inte heller barnen och de gamla. Deras resurser går först.
            </seg>
          </u>
          <u>
            <seg>
              Vi tror att vi nu har ett läge där vi har utrymme för detta.
              Låt oss bjuda in till att samtala om det.
            </seg>
          </u>
          <u>
            <seg>
              Det är väl inte fel om arbetsmarknadens parter samtidigt sitter
              och funderar omkring samma typ av frågeställningar. Låt dem göra
              det. Det kan ju rent av både göra våra överläggningar rikare och
              det beslut som vi fattar så småningom mer stabilt.
            </seg>
          </u>
          <u>
            <seg>
              Till den här mandatperiodens stora möjligheter hör vårt numera
              etablerade medlemskap i den europeiska unionen. Vi vill från regeringens
              sida understryka att utvidgningen av EU är vår viktigaste uppgift.
              Det gäller att se till att också våra grannar runt
            </seg>
          </u>
          <u>
            <seg>
              Östersjön får vara med i unionen. Det gäller att på så sätt sprida
              välstånd, god miljö, öppenhet och mellanfolkligt utbyte också
              till dessa länder.
            </seg>
          </u>
          <u>
            <seg>
              Vad gäller EMU-frågan vill vi självklart att EMU
            </seg>
          </u>
          <u>
            <seg>
              skall bli en framgång. Allt annat vore utomordentligt allvarligt
              för Sverige. EMU kommer att etableras den
            </seg>
          </u>
          <u>
            <seg>
              1 januari 1999. Det är ett stort projekt. Vi har inget facit.
              Vi vet inte hur det kommer att fungera. Vi vet inte hur konjunkturen
              ser ut. Det finns bara all anledning att säga att vi är beroende
              av att detta lyckas, och vi hoppas att det lyckas.
            </seg>
          </u>
          <u>
            <seg>
              Vi har dock från vår riksdag tagit ställning och sagt att vi
              inte är med från starten den 1 januari 1999.
            </seg>
          </u>
          <u>
            <seg>
              Det är det beslut som vi har tagit. Vi kunde ta det beslutet
              med bibehållen styrka och bibehållet anseende just därför att
              vi har klarat av de svåra saker med ekonomin som vi har gjort.
              Vi var starka nog att själva bestämma. Om det sedan blir aktuellt
              att komma tillbaka med ett nytt ställningstagande, skall ett sådant
              underställas svenska folket för prövning, vid folkomröstning eller
              i ett allmänt val. När det sker skall det basera sig på de erfarenheter
              som vi vinner av den monetära unionen, som startar den 1 januari
              1999.
            </seg>
          </u>
          <u>
            <seg>
              Vi har all anledning att utnyttja den tiden till folkbildning.
              Jag är glad att Birger Schlaug, som en är av de stora kritikerna
              när det gäller såväl EU som EMU, tycker att den informationsbroschyr
              som vi har gjort om euron är bra i den del som gäller företag
              och hushåll. Låt oss också se till att folkbildningsaktiviteterna
              blir allsidiga, belysande och stimulerande. Låt oss våga formulera
              frågorna om vår tids största projekt.
            </seg>
          </u>
          <u>
            <seg>
              Låt oss våga vara kritiska. Låt oss våga säga sådant som det
              efteråt kan vara för sent att säga, om vi blir medlemmar och utvecklingen
              inte går i den riktning som vi hade önskat.
            </seg>
          </u>
          <u>
            <seg>
              Det är nu som man har chansen att diskutera. Vi är inte beredda
              att nu i förväg säga att vi vid ett visst datum skall byta fot,
              gå från vårt nej till ett annat ställningstagande och underställa
              detta svenska folket för prövning.
            </seg>
          </u>
          <u>
            <seg>
              Nu går det här i gång. Vi följer det hela. Vi lär oss, och vi
              drar sedan våra slutsatser utifrån den typ av ekonomi som Sverige
              representerar. Det är då lätt att säga som Tony Blair: Om det
              här blir en framgång och är bra för svensk ekonomi - han säger
              brittisk ekonomi - är det klart att det kommer att påverka beslutsfattandet
              i vårt land. Nu står vi här och skall använda detta läge.
            </seg>
          </u>
          <u>
            <seg>
              EU-diskussionen får inte reduceras till att avse bara utvidgningen
              och EMU. Vi vill utnyttja den nya politiska atmosfär som nu finns
              i Europa till att lyfta fram frågor som går på djupet och som
              rör människor i deras vardag. Det är fyra områden som jag ser
              det som viktigt att nu koncentrera sig på vid sidan av dessa kända
              frågor.
            </seg>
          </u>
          <u>
            <seg>
              Det gäller först jämställdheten. Vi har i Sverige kommit långt
              när det gäller jämställdhet. Vårt parlament är världens mest jämställda.
              Vi har en jämställd regering. Vi har en arbetsmarknad som fortfarande
              har brister men som definitivt har kommit långt. Det ser inte
              likadant ut ute i Europa.
            </seg>
          </u>
          <u>
            <seg>
              Låt oss föra en diskussion med andra europeiska regeringar, med
              intresseorganisationer, med män och kvinnor, om om hur den europeiska
              arbetsmarknaden kan förbättras så att man får lika lön för lika
              arbete och hur Europa kan förbättras så att snedvridningen i utbildningarna
              bryts. Det är samma problem som vi har här hemma. Låt oss se till
              att ute i Europa få en diskussion om hur kvinnor, precis som män,
              fullt ut skall ta ansvar för politiska beslut. Låt oss se till
              att det som vi har lärt oss i vårt jämställdhetsarbete översätts
              på europeisk nivå. Låt oss stolt och frimodigt gå ut och försöka
              att etablera samma typ av metod som vi nu har fått gehör för i
              Amsterdamfördraget omkring sysselsättningen. Det gäller överstatliga
              målsättningar om mellanfolkligt och mellanstatligt samarbete samt
              ett nationellt ansvarstagande.
            </seg>
          </u>
          <u>
            <seg>
              Låt oss sedan jämföra oss för att se hur processen går framåt.
              Jag är övertygad om att jämställdhet är en drivkraft för välfärd.
              Ett Europa som skall utvecklas behöver både kvinnor och män. Ett
              Europa som skall präglas av värme och gemenskap behöver både mamma
              och pappa engagerade såväl i familj som i arbetsliv, precis som
              här hemma i Sverige. Låt oss med våra erfarenheter sätta denna
              fråga högst på den europeiska dagordningen. Vi bjuder från den
              svenska regeringen in till en konferens 1999 om jämställdhetsfrågorna.
            </seg>
          </u>
          <note>
            (Applåder)
          </note>
          <u>
            <seg>
              Tack så mycket för den applåden!
            </seg>
          </u>
          <u>
            <seg>
              Det är den första punkten. En andra punkt som ligger i linje
              med resonemanget om att hitta frågor att driva i Europa som faktiskt
              stämmer med vad människor förväntar sig av oss är konsumentskyddet.
              Inga varor skall köpas och säljas inom den inre marknaden utan
              en ordentlig deklaration, så att vi som konsumenter kan se vad
              vi köper. Däri ligger också hur vi hanterar djuren, hur vi producerar
              maten och hur vi använder antibiotika och andra tillsatser, såväl
              i livsmedel som i djurhanteringen.
            </seg>
          </u>
          <u>
            <seg>
              Till den här diskussionen om konsumentskyddet hör naturligtvis
              också sådant som rör den växande
            </seg>
          </u>
          <u>
            <seg>
              Internethandeln. Du skall också på Internet handla med trygghet.
              Du skall som konsument i Sverige ha detta skydd inte bara när
              du handlar över disk. Du behöver kunna ha det också i Internethandeln.
              Ett steg i den riktningen är att utnyttja den möjlighet som den
              gemensamma verksamheten i Europeiska unionen faktiskt ger en chans
              till. Konsumentskyddet är en annan sådan här stor fråga.
            </seg>
          </u>
          <u>
            <seg>
              En tredje fråga som vi skall fokusera på är naturligtvis miljöfrågan
              - ren luft och rent vatten. Se på de exempel som vi har från Östersjösamarbetet!
              Floderna runt omkring Östersjön renas successivt, och rent vatten
              tillförs vårt hav. Kan detta utnyttjas för andra delar av Europa,
              för Nordsjön och för Medelhavet?
            </seg>
          </u>
          <u>
            <seg>
              Kan det stå modell? Kan vi lyfta fram det? Hur är det med luften,
              ozonskiktet och allt som gäller de frågorna?
            </seg>
          </u>
          <u>
            <seg>
              Utvidgningsfrågorna gäller också miljön. Det förhållandet att
              EU utvidgas innebär att ekonomierna mer kommer i balans och i
              jämvikt. De blir lika varandra, och då växer det fram miljökrav.
              Vi får bort gamla processer som smutsar ned. Utvidgningsfrågan
              är en miljöfråga.
            </seg>
          </u>
          <u>
            <seg>
              Samtidigt skall vi komma ihåg att det i många av de länder som
              nu klappar på porten till EU finns biotoper som är värda att skyddas
              och som naturligtvis inte skall offras när ekonomierna växer och
              utvecklas.
            </seg>
          </u>
          <u>
            <seg>
              Vi skall ha detta dubbla angreppssätt på miljön i förhållande
              till utvidgningen. Utvidgningen är en drivkraft för bättre miljö,
              men vi skall också vara medvetna om behovet av ett stärkt biotopskydd.
            </seg>
          </u>
          <u>
            <seg>
              En annan fråga som kopplas till miljön och som också är viktig
              är integrationen av de europeiska elmarknaderna. Det är en avreglering
              och en marknadsreform som har drivits fram och som nu successivt
              ger resultat.
            </seg>
          </u>
          <u>
            <seg>
              Hur kan energiproduktionen i Europa förbättras?
            </seg>
          </u>
          <u>
            <seg>
              Lär vi oss någonting av den svenska kärnkraftsavvecklingen? Ser
              vi nu någonting som växer fram i
            </seg>
          </u>
          <u>
            <seg>
              Tyskland och som är av motsvarande slag? Hur skall vi här hitta
              en europeisk politik? Hur skall vi samarbeta med andra? Det är
              nästa stora område för miljösatsningarna och miljöansträngningarna.
            </seg>
          </u>
          <u>
            <seg>
              Det fjärde området är Ryssland. Det kan rent av mycket väl vara
              så att nyckeln till Europas utveckling finns i Moskva, i den meningen
              att vi har all anledning att understödja framväxten och stabiliteten
              av den unga demokratin där.
            </seg>
          </u>
          <u>
            <seg>
              Ryssland är i ett trängt ekonomiskt läge. Det är trots allt en
              liten ekonomi, och Europa är den största ekonomiska enheten i
              världen. Kan vi inte gemensamt anstränga oss för att stödja våra
              ryska vänner?
            </seg>
          </u>
          <u>
            <seg>
              Om vi misslyckas med det, vad betyder det för utvidgningsprocessen
              för våra grannstater runt Östersjön?
            </seg>
          </u>
          <u>
            <seg>
              Skall vi göra någonting för insatser vad gäller exempelvis livsmedelsbistånd
              under kommande vinter?
            </seg>
          </u>
          <u>
            <seg>
              Vad skall vi göra i kampen mot den ekonomiska brottsligheten,
              osv? Det behövs ett samarbete med andra länder inom EU:s ram för
              att stödja Ryssland.
            </seg>
          </u>
          <u>
            <seg>
              Det är det fjärde området.
            </seg>
          </u>
          <u>
            <seg>
              Först ligger utvidgningen och EMU-projektet. Sedan har vi sysselsättningsfrågorna,
              miljöfrågorna, jämställdhetsfrågorna och konsumentskyddet. Det
              är frågor som alla på ett eller annat sätt skulle kunna beskrivas
              som rödgröna. I ett rödgrönt Europa finns det gehör för en sådan
              dagordning.
            </seg>
          </u>
          <u>
            <seg>
              Den svenska regeringen tänker driva de frågorna.
            </seg>
          </u>
          <u>
            <seg>
              Ovanpå detta kommer naturligtvis det vi vill göra för
            </seg>
          </u>
          <u>
            <seg>
              Ryssland. Det är nu våra möjligheter, och det är vår scen. Där
              skall vi vara aktiva och ta för oss, bidra efter vår förmåga och
              ta initiativ. Vi kommer att börja redan kommande vecka i samtalen
              med ordförandelandet inför toppmötet i Wien. Där ligger det.
            </seg>
          </u>
          <u>
            <seg>
              Det vi nu har framför oss får inte bara reduceras till en diskussion
              om vad vi skall göra i Sverige för att i vårt land klara sysselsättning
              och trygghet. Vi kan bidra med våra erfarenheter. Nu går vi ut
              i Europa frimodigt och glatt, men samtidigt ödmjukt, eftersom
              vi har gått igenom så mycket svårt i vårt land att vi aldrig skall
              glömma att vi är sårbara och kan få nya bakslag.
            </seg>
          </u>
          <u>
            <seg>
              Samtidigt skall vi heller inte i detta läge, när vi nu står där
              vi står, sätta vårt ljus under skäppan i den meningen att vi gör
              vår situation sämre än vad den är.
            </seg>
          </u>
          <u>
            <seg>
              Sverige är ett av Europas mest utvecklade länder. Vi ligger i
              spetsen. Vi har mycket att dela med oss av i praktisk solidaritet
              i en ny tid, i en ny värld, inför ett sekelskifte. Det vill jag
              samarbeta med hela riksdagen om för den socialdemokratiska regeringens
              räkning.
            </seg>
          </u>
          <note>
            (Applåder)
          </note>
          <note type="speaker">
            Anf. 8 CARL BILDT (m):
          </note>
          <u>
            <seg>
              Fru talman! Jag hade möjligen väntat mig att statsministern skulle
              komma med besked till dagens debatt om vem som blir socialminister.
              Men han skakar på huvudet. Så blir det inte. Vi får fortsätta
              att vänta.
            </seg>
          </u>
          <u>
            <seg>
              Låt mig sedan formulera med en formulering från mig själv och
              en formulering från statsministern mandatperiodens frågeställning:
              Blir det rödgrön röra, eller blir det rödgrön reda, av detta valresultat?
            </seg>
          </u>
          <u>
            <seg>
              Svaret på den frågan kommer att ligga i sakpolitiken. Det ligger
              i kursen, i kraften, i konsekvensen och i den linje som regeringen
              kan föra och som riksdagsmajoriteten kan föra i de frågor som
              är avgörande. Det gäller skatten, tillväxten, jobben, Europapolitiken
              och mycket annat.
            </seg>
          </u>
          <u>
            <seg>
              Statsministern är litet mer försiktig om den internationella
              konjunkturen nu än tidigare. Det är klokt.
            </seg>
          </u>
          <u>
            <seg>
              Ingen av oss kan veta hur det faktiskt blir. Men det gäller att
              vara mer förberedd än tidigare på att det kan blir mer bekymmersamt
              än vad vi tidigare trodde. Då ställs också ökade krav på att vi
              kan vidta åtgärder och inte bara lita på konjunkturer. Det är
              där som jag tycker att det fortfarande är tämligen tomt.
            </seg>
          </u>
          <u>
            <seg>
              Statsministern aviserar nu att finansministern -
            </seg>
          </u>
          <u>
            <seg>
              välkommen till debatten! - inom en vecka skall inbjuda till samtalen
              om skattepolitik. Statsministern säger att det finns en öppenhet
              att diskutera skattesänkningar som kan vara bra för tillväxten.
              Det är alldeles utomordentligt. Det finns många skattesänkningar
              som är bra för tillväxten. Min första fråga är:
            </seg>
          </u>
          <u>
            <seg>
              Är socialdemokratin i dess helhet - det finns ju ministrar som
              är det - beredd att inrikta arbetet på att i ett antal steg återställa
              30/50-principen?
            </seg>
          </u>
          <u>
            <seg>
              Min andra fråga gäller arbetsrätten. Birger
            </seg>
          </u>
          <u>
            <seg>
              Schlaug ville gå lös på arbetsrätten med en kirurgkniv. Det tycker
              jag kanske är ett litet väl blodigt uttryck. Jag föredrar att
              sätta in den i ett vanligt ordbehandlingsprogram. Sedan kan man
              ändra, ta bort, lägga till, klippa och klistra. Det är ett enklare
              sätt.
            </seg>
          </u>
          <u>
            <seg>
              Mona Sahlin sade att arbetsrätten är föråldrad och speglar ett
              annat samhälle. Det är möjligt att det pekar på en intellektuell
              öppenhet i regeringen. Får jag då fråga: Vad tycker statsministern?
              Vad är hans inlägg i regeringens debatt om synen på arbetsrätten?
            </seg>
          </u>
          <u>
            <seg>
              Europapolitiken är självfallet viktig. Jag välkomnar att statsministern
              ägnade en så stor del av sitt anförande åt denna. 64 dagar återstår
              innan euron börjar införas. Jag tror att det är viktigt att Sverige
              i likhet med Storbritannien går från "vänta och se" -
            </seg>
          </u>
          <u>
            <seg>
              där statsministern fortfarande är - till "förbered beslut" genom
              debatt och genom en tidtabell.
            </seg>
          </u>
          <u>
            <seg>
              Jag ställer fortfarande frågan: Är regeringen öppen för samtal
              om en sådan tidtabell som kan syfta till ett ställningstagande
              i allmänt val eller folkomröstning år 1999 eller år 2000? Utanförskapet
              skadar oss i dag. Det ställer oss utan inflytande. Det ger oss
              den mest instabila valutan i den europeiska unionen.
            </seg>
          </u>
          <u>
            <seg>
              Låt mig sedan innan min talartid tar slut säga att
            </seg>
          </u>
          <u>
            <seg>
              Europapolitiken måste vara långt mer än så. Låt mig till statsministerns
              lista lägga vikten av att bygga en europeisk fredspolitik. Det
              gäller att också ta fasta på de signaler som kom från den brittiska
              regeringen häromdagen att försvarspolitiken hör hemma i fredspolitiken,
              som hör hemma i Europapolitiken. Det handlar om värnet mot morgondagens
              möjliga Pinochet och morgondagens möjliga Lenin i vår egen del
              av världen. Också där behöver vi förnyelse i politiken.
            </seg>
          </u>
          <note>
            (Applåder)
          </note>
          <note>
            Anf. 9 Statsminister GÖRAN PERS-
          </note>
          <u>
            <seg>
              SON (s):
            </seg>
          </u>
          <u>
            <seg>
              Fru talman! När Carl Bildt berättar vad som kommer att avgöra
              den här kammarens betyg framöver glömmer han det viktigaste. Han
              nämner inte välfärden. Det är tillväxttal och arbetsrätt, och
              det är i och för sig viktiga saker. Men jag tror att vad som kommer
              att forma människors uppfattning om hur vi lyckas är hur vi använder
              de värden som produktionen skapar.
            </seg>
          </u>
          <u>
            <seg>
              Det handlar om de äldres situation. Vi skall veta att den mandatperiod
              vi har framför oss inte kommer att innebära färre riktigt äldre
              som behöver vård utan fler. Skall den ges till alla oavsett plånbokens
              tjocklek? Ja, så skall det vara i ett gott land som har en generell
              välfärdspolitik.
            </seg>
          </u>
          <u>
            <seg>
              Det handlar om barnen. Vi diskuterar skatter och blir så oerhört
              precisa om hur skatter skall sänkas.
            </seg>
          </u>
          <u>
            <seg>
              Glöm inte barnen! Glöm inte skolan! Glöm inte dagis och förskolan!
            </seg>
          </u>
          <u>
            <seg>
              Vi vet att för många barn avgörs de framtida livschanserna inte
              bara av hur deras föräldrar mår, utan också av om vi andra vuxna
              runt omkring förmår att gemensamt erbjuda barnen en bra skola
              och en bra förskola. Det är det här det handlar om. Det är det
              här som politiken syftar till. Det är hit vi vill.
            </seg>
          </u>
          <u>
            <seg>
              Sedan blir det andra verktyg. Men verktygen får inte bli sådant
              som vi ägnar kraften, engagemanget och hettan åt. Verktygen kan
              vi gott diskutera och förändra utifrån en ganska kylig analys.
              Dem kan vi pröva och förkasta. Men det är när resultaten väl kommer
              som hettan skall finnas där. Det är då rättviseperspektivet, solidariteten
              och allas rätt att vara med skall finnas där.
            </seg>
          </u>
          <u>
            <seg>
              Det kan sägas vara rödgrönt. Det hoppas jag. Det är definitivt
              socialdemokratiskt. Det är definitivt sådant som står i överensstämmelse
              med vad de allra flesta svenskar vill kalla för en generell svensk
              välfärdspolitik. Det platsar i Europa. Jag är stolt över det.
            </seg>
          </u>
          <note>
            (Applåder)
          </note>
          <note type="speaker">
            Anf. 10 CARL BILDT (m) replik:
          </note>
          <u>
            <seg>
              Fru talman! Jag vill inte påstå att det är det alldeles avgörande
              inslaget i en välfärdspolitik. Men det är, åtminstone från riksdagens
              och regeringens utgångspunkt, en hygglig startpunkt att ha en
              socialminister. Valrörelsens lockfågel flög hem efter valet, och
              den därpå följande kandidaten drömde efter banktjänsten och grabbarna,
              medan vi andra försöker diskutera vårdköerna och vad som skall
              göras åt de tilltagande problemen i svensk sjukvård. Då blir det
              litet besvärligt.
            </seg>
          </u>
          <u>
            <seg>
              Jag ställde några frågor och hade några synpunkter. Jag kan förstå
              om statsministern i detta läge kanske inte är beredd att ge alla
              svaren. Han inbjuder till överläggningar.
            </seg>
          </u>
          <u>
            <seg>
              Låt mig säga att i skattepolitiken är det viktigt att ha en inriktning.
              Att ha inriktningen vad gäller inkomstskatten att de flesta skall
              betala högst 30 % och att ingen skall behöva betala mer än hälften
              av en inkomstökning i skatt är rimligt och rättvist,och det är
              en inriktning.
            </seg>
          </u>
          <u>
            <seg>
              Sedan kan vi diskutera tekniken, vi kan diskutera takten och
              vi kan diskutera finansieringen. Men det är inte fel att ha mål,
              att ha ambitioner, att sträva efter någonting. Det är bra för
              tillväxten, det är bra för jobben och det är därmed bra för välfärden.
              Vi måste skapa de resurser som vi sedan skall fördela.
            </seg>
          </u>
          <u>
            <seg>
              Det pågår en diskussion om arbetsrätten. Vi förde den i valrörelsen,
              om än - det skall jag medge - i litet digitala termer. Kan vi
              låta diskussionen nu bli något mera analog, i meningen nyanserad,
              välkomnar jag gärna detta. Det behövs i och för sig inte kirurgknivar
              och inte heller yxor eller sådant, om jag håller mig till
            </seg>
          </u>
          <u>
            <seg>
              Birger Schlaugs begreppsvärld. Men det behövs förändringar i
              något som är föråldrat och som är skapat i ett annat samhälle.
              Minister efter minister säger detta.
            </seg>
          </u>
          <u>
            <seg>
              Oavsett om det bara är ett uttryck för intellektuell öppenhet
              i regeringen eller ett uttryck för en förändrad politik från regeringen
              kunde det i alla fall vara intressant att få statsministerns bidrag
              till debatten.
            </seg>
          </u>
          <u>
            <seg>
              Så till Europapolitiken. Jag välkomnar en aktivare svensk roll
              i det europeiska samarbetet. Jag dristade mig till att säga att
              jag tyckte att svensk socialdemokrati förde en alldeles osedvanligt
              provinsiell valrörelse. Perspektiven utanför landets gränser och
              Europa i övrigt var skrämmande frånvarande. Det måste vi ändra
              på. Börjar vi ändra på det nu är det viktigt. Men då måste vi
              vara med och utöva inflytande i Europa.
            </seg>
          </u>
          <u>
            <seg>
              Att bygga den gemensamma valutan och att ha inflytande skapar
              stabilitet, tillväxt och trygghet. Vi förstärker den europeiska
              demokratin och öppenheten när vi går till val till Europaparlamentet
              i juni nästa år.
            </seg>
          </u>
          <u>
            <seg>
              För att vara med och bygga en europeisk fredspolitik måste man
              frigöra sig från gamla begrepp som hör till det kalla krigets
              decennier och verklighet.
            </seg>
          </u>
          <u>
            <seg>
              Vi måste vara beredda att möta förtryck och förföljelse av människor,
              att möta diktatorer i vår egen del av världen inte bara med kommunikéer
              utan också med mera handfasta instrument. Sverige måste vara med
              i det arbetet - i arbetet med valutan, med tillväxten, med demokratin
              i den gemensamma europeiska fredspolitiken.
            </seg>
          </u>
          <u>
            <seg>
              Det borde vi ha talat mera om i valrörelsen. Gör vi det nu är
              det bra. Vi borde ha talat mer i valrörelsen om arbetsrättens
              förändringar. Vi borde ha talat mer om företagsamhetens förutsättningar.
              Vi borde ha talat mer om att skapa förutsättningar för nya jobb.
            </seg>
          </u>
          <u>
            <seg>
              Kan vi tala om det nu är det bra. Då kanske vi har förutsättningar
              för att göra något som på sikt blir litet bättre än vad förutsättningarna
              kanske annars ger vid handen.
            </seg>
          </u>
          <note>
            (Applåder)
          </note>
          <note>
            Anf. 11 Statsminister GÖRAN PERS-
          </note>
          <u>
            <seg>
              SON (s):
            </seg>
          </u>
          <u>
            <seg>
              Fru talman! Jag försökte i min replik, Carl Bildt, att föra in
              de mjuka frågorna, skolan och vården. Jag tycker att det trots
              allt är detta som människor vill att vi skall ha svar på, tillsammans
              med arbetslösheten.
            </seg>
          </u>
          <u>
            <seg>
              Jag hade hoppats att Carl Bildt skulle ta upp den tråden, att
              han skulle visa på samma hetta och engagemang när det gäller vården
              som när det gäller skatterna. Men jag blir utan svar på den punkten.
              Det är synd.
            </seg>
          </u>
          <u>
            <seg>
              När det gäller skatterna noterar jag att moderaterna sitter fast
              i en skattefixering. Om man med datorns hjälp går in och söker
              i er budgetproposition tror jag att ni nämner ordet skatt 350
              gånger. Skatten är för er det som löser alla bekymmer. Skatten
              kan för er användas som recept på alla politikområden. Ni har
              lagt fram en jämställdhetsmotion för första gången. Gissa vad
              den handlar om! Skatt, naturligtvis!
            </seg>
          </u>
          <u>
            <seg>
              Det tycker jag är synd. Det är fråga om riksdagens största oppositionsparti
              som en gång i tiden hade ett socialkonservativt drag. Det är viktigt
              att politiken handlar om mer än om hur vi skall ta ut skatt. Skall
              vi inte börja i andra änden? Skall vi inte se vilka behov människor
              har i vårt land, sedan diskutera hur det skall finansieras och
              därefter diskutera hur skatterna skall se ut? Det är behoven som
              styr. Det är inte skatten som är politikens kärna. Där skiljer
              vi oss åt.
            </seg>
          </u>
          <u>
            <seg>
              Det är uppenbart, och det är heller inte någon sensation.
            </seg>
          </u>
          <u>
            <seg>
              Så till tillväxtpolitik. Ni kan ju beskylla oss för att inte
              ha en tillväxtpolitik. Det har ni gjort ganska länge. Vi har trots
              allt tillväxt. Ni berömmer er av att ha haft en tillväxtpolitik,
              och ni är stolta över de nyliberala greppen. Men den tillväxtpolitiken
              gav ju ingen tillväxt, så det är litet slarvigt.
            </seg>
          </u>
          <u>
            <seg>
              Jag tar gärna kritik för en dålig tillväxtpolitik, bara vi har
              tillväxt. Men jag skulle vara försiktig med att briljera över
              att sitta inne med en tillväxtpolitik när man inte presterade
              någon tillväxt. Så ser facit ut, det skall vi inte glömma.
            </seg>
          </u>
          <u>
            <seg>
              Jag tror inte på ökade klyftor i samhället som ett sätt att driva
              fram tillväxt. Jag tror inte att arbetsrätten skall försämras.
              Om anställningsskyddet försämras för tjänstemän och arbetare tror
              jag inte att det är sådant som skickar positiva signaler till
              våra arbetsplatser. Jag tror inte människor ger mer av sig själva
              i ett sådant läge.
            </seg>
          </u>
          <u>
            <seg>
              Arbetsrätten är en del av välfärdspolitiken. Det är en del av
              välfärdspolitiken att man blir anständigt, rättvist och objektivt
              behandlad på sin arbetsplats.
            </seg>
          </u>
          <u>
            <seg>
              Arbetsrätten, reglerna på arbetsmarknaden, skall med fördel förändras
              efter det att arbetsmarknadens parter har kommit överens om vad
              som skall göras. Då blir det stabilt och långsiktigt och inte
              konfliktfyllt.
            </seg>
          </u>
          <u>
            <seg>
              Nu sitter LO tillsammans med TCO, SACO och
            </seg>
          </u>
          <u>
            <seg>
              SAF, efter vad vi har förstått av tidningsuppgifter, och pratar
              om just sådana saker. Var inte så het på gröten. Låt dem samtala
              vidare. Men kom ihåg: För socialdemokratin är anställningsskyddet
              en del av vanligt folks trygghet. Den slarvar vi inte med.
            </seg>
          </u>
          <note>
            (Applåder)
          </note>
          <note type="speaker">
            Anf. 12 GUDRUN SCHYMAN (v) replik:
          </note>
          <u>
            <seg>
              Fru talman! Jag är naturligtvis väldigt glad över att vi är överens
              om att Pinochet skall ställas inför rätta, men vad som bekymrar
              mig är att regeringens hållning i den här frågan verkar vara att
              det är en rent juridisk fråga. Vi har förtroende för rättsapparaten,
              säger Göran Persson. Men som frågan har utvecklats hittills verkar
              det som om den i dag existerande rättsapparaten kanske inte ger
              oss en lösning på den här frågan.
            </seg>
          </u>
          <u>
            <seg>
              Det som jag undrar över är vilka initiativ regeringen tänker
              ta för att påverka och utveckla frågan så att vi når målet att
              Pinochet ställs inför rätta.
            </seg>
          </u>
          <u>
            <seg>
              Vi har lagt en del förslag. Det finns andra som har kommit med
              andra förslag.
            </seg>
          </u>
          <u>
            <seg>
              Jag vill höra vilka initiativ regeringen tänker ta i den här
              frågan. Jag vet att många ställer sig den frågan.
            </seg>
          </u>
          <u>
            <seg>
              Så till frågan om EU och EMU. Vi har ju lyft fram den här frågan
              i en motion. Vi gör det med resonemanget att den ekonomiska politik
              som EMU-
            </seg>
          </u>
          <u>
            <seg>
              medlemskapet innebär att medlemmarna skall föra, i sig är ett
              hinder för att lösa det problem som vi är överens om är det största,
              nämligen sysselsättningen.
            </seg>
          </u>
          <u>
            <seg>
              Den ekonomiska politik som man förespråkar är ju av ett sådant
              slag att den tar sikte på helt andra mål än att öka sysselsättningen.
              Det här har ni ju också diskuterat bland EU:s medlemsländer, bland
              statsministrarna och premiärministrarna, och ni har mycket tydligt
              sagt ifrån att här behövs förändringar, här behövs räntesänkningar,
              så att vi kan föra en mer expansiv politik.
            </seg>
          </u>
          <u>
            <seg>
              Det är alldeles riktigt resonerat. Men vi har ännu inte sett
              någonting sådant. Vi vet att just en sådan diskussion möts med
              att politiken inte skall lägga sig i detta, eftersom föreskrifterna
              i EMU är sådana att politiker inte skall lägga sig i.
            </seg>
          </u>
          <u>
            <seg>
              Jag undrar hur Göran Persson ser på dilemmat att regelverket
              förbjuder politisk inblandning samtidigt som jag förstår att vi
              är överens om att det är just politisk inblandning som behövs.
            </seg>
          </u>
          <note>
            Anf. 13 Statsminister GÖRAN PERS-
          </note>
          <u>
            <seg>
              SON (s):
            </seg>
          </u>
          <u>
            <seg>
              Fru talman! När det gäller frågan om Pinochet vill jag säga att
              jag har svarat på den. Det pågår en prövning också i svenska rättsinstanser.
              När det pågår en sådan prövning kan regeringen inte ingripa. Om
              vi får en framställan från en svensk åklagare har vi att begära
              en utlämning. Så ser ordningen ut. Den har vi att respektera i
              en rättsstat som Sverige, särskilt när man skall försöka fälla
              en diktator som inte accepterat och respekterat rättsstaten.
            </seg>
          </u>
          <u>
            <seg>
              När det gäller EMU-frågan finns det inte något hinder för politiker
              att uttrycka sig, diskutera och debattera den. Det tycker jag
              att förra veckan visade med önskvärd tydlighet. Däremot är det
              riksbankerna och centralbankerna som fattar beslut självständigt.
            </seg>
          </u>
          <u>
            <seg>
              Vad de tar för intryck är deras sak. Det finns ingen länk mellan
              oss politiker och centralbankerna.
            </seg>
          </u>
          <u>
            <seg>
              Så har vi det i Sverige, även om vi inte är medlem i EMU. Det
              tror jag är en vis ordning. Den tänker jag inte medverka till
              att ändra på. Däremot hindrar det mig inte från att delta i debatten
              och uttrycka en och annan synpunkt och förhoppning.
            </seg>
          </u>
          <note type="speaker">
            Anf. 14 GUDRUN SCHYMAN (v) replik:
          </note>
          <u>
            <seg>
              Fru talman! Jag utgår ifrån att Göran Persson är en person som
              tycker att politiken är just det redskap som vi skall använda
              oss av för att förändra verkligheten, och att den ekonomiska politiken
              också är ett redskap för att vi skall uppnå de politiska målen.
              Det förvånar mig då att Göran Persson nöjer sig med att få föra
              debatt och ha åsikter, men sedan inte ha möjlighet att själv påverka
              på ett sådant sätt att man i praktiken också kan genomföra de
              mål, idéer och politiska krav som man ser som nödvändiga.
            </seg>
          </u>
          <u>
            <seg>
              Det är just den situationen som gör att vi i Vänsterpartiet säger
              absolut nej till ett medlemskap i
            </seg>
          </u>
          <u>
            <seg>
              EMU. Vi vill också förhindra och bromsa den anpassning som nu
              pågår, trots att svenska folket inte har fått säga om man vill
              vara med om detta eller inte.
            </seg>
          </u>
          <u>
            <seg>
              Vi kan föra vilka politiska debatter som helst här och säga att
              vi vill ha räntesänkningar, att vi vill föra en expansiv politik
              för att öka sysselsättningen osv. Vi befinner oss i den situationen
              att Riksbanken skall vara så självständig att man kan säga: Ja
              visst, för debatten ni, men vi sköter ekonomin. Vi bryr oss inte
              om vad ni politiker säger.
            </seg>
          </u>
          <u>
            <seg>
              Detta är ju en absurd situation. Jag hade hoppats att Göran Persson
              skulle säga: Låt oss nu tillsammans arbeta inom EU för att förändra
              de förstenade regelverk som EMU är uppbyggt omkring. Låt oss se
              till att vi får ett annat mål för den ekonomiska politiken än
              en fullständigt infantil inflationsbekämpning som hindrar oss
              att söka lösningarna på arbetslösheten.
            </seg>
          </u>
          <u>
            <seg>
              Det hade jag önskat mig.
            </seg>
          </u>
          <u>
            <seg>
              Dessutom vill jag säga att vi står kvar vid vårt krav på en folkomröstning.
              Vi vill ha ett avgörande också av det demokratiska skälet, Göran
              Persson. Hur skall vi kunna gå ut i en valrörelse för val till
              EU-
            </seg>
          </u>
          <u>
            <seg>
              parlamentet och samtidigt säga till människor: Sorry, ni får
              inte diskutera den viktiga politiska frågan inom
            </seg>
          </u>
          <u>
            <seg>
              EU, nämligen den ekonomiska och monetära unionen. Den fick vi
              inte diskutera i valrörelsen, den skall vi inte diskutera inför
              valet till EU-parlamentet. När skall vi göra detta?
            </seg>
          </u>
          <note>
            (Applåder)
          </note>
          <note>
            Anf. 15 Statsminister GÖRAN PERS-
          </note>
          <u>
            <seg>
              SON (s):
            </seg>
          </u>
          <u>
            <seg>
              Fru talman! Det står Gudrun Schyman fritt att diskutera den frågan
              när som helst i kommande valrörelser och tidigare valrörelser.
              Vi har tagit ställning i riksdagen. Vi är inte medlemmar i EMU.
            </seg>
          </u>
          <u>
            <seg>
              Vad gäller centralbankernas självständighet vill jag säga att
              jag blir litet ängslig när jag hör Gudrun
            </seg>
          </u>
          <u>
            <seg>
              Schyman tala illa om inflationsbekämpningen. Inflation är den
              fattiges fiende. Inflation äter ur pensioner.
            </seg>
          </u>
          <u>
            <seg>
              Inflation äter ur löner. Inflation höjer hyror. Inflation berikar
              den som har stora fasta tillgångar. Det är historien. Den kan
              vanligt arbetande folk in på bara kroppen. Vid de tidpunkter då
              vi inte har hanterat inflationshistorien har också den ekonomiska
              utvecklingen varit usel.
            </seg>
          </u>
          <u>
            <seg>
              Jag rekommenderar Gudrun Schyman att titta på
            </seg>
          </u>
          <u>
            <seg>
              Europas utveckling sedan 1960 och framåt och jämföra de länder
              som klarat inflationsutvecklingen, mycket beroende på att man
              haft en stark centralbank, med dem som inte har gjort det. Gudrun
              Schyman kommer då att se att inflationens vänner också har varit
              i armkrok med arbetslöshetens tillväxt.
            </seg>
          </u>
          <note>
            (Applåder)
          </note>
          <note type="speaker">
            Anf. 16 ALF SVENSSON (kd) replik:
          </note>
          <u>
            <seg>
              Fru talman! Låt mig allra först få ansluta mig till det utomordentliga
              uttalande som Lars Leijonborg gjorde utifrån den frågeställning
              om diktatorn Pinochet som Gudrun Schyman lyfte fram tidigare.
            </seg>
          </u>
          <u>
            <seg>
              Jag kan inte annat än gratulera Göran Persson till att ha fått
              en herre som så oerhört servilt krattar manegen, som Birger Schlaug
              gjorde här. Birger
            </seg>
          </u>
          <u>
            <seg>
              Schlaug har ju ibland uppträtt något bångstyrigt här i kammaren
              efter det att han talat till folk vid radioapparater, TV-apparater
              och på läktaren. Men i dag var det nästan häpnadsväckande - t.o.m.
              på EU-området.
            </seg>
          </u>
          <u>
            <seg>
              Det måste kännas skönt.
            </seg>
          </u>
          <u>
            <seg>
              Hade man nått till taket, hade man satt ett rejält kryss, fru
              talman. Men det klarar man ju inte här.
            </seg>
          </u>
          <u>
            <seg>
              Jag förstår i och för sig att Göran Persson då kunde säga att
              budgeten kommer att tas med kraftiga majoriteter. Det är ett direkt
              citat av herr statsministern. När Vänsterpartiet och Miljöpartiet
              låter sina vallöften singla ned som höstlöv och förmultna på marken
              kan statsministern kosta på sig något sådant, vare sig det gäller
              löften man lovat dyrt och heligt inför demonstrerande änkor -
              de gäller tydligen inte längre - eller småföretagarna som man
              dyrt - heligt vet jag inte - lovat ändringar på områdena. Nu krattas
              manegen. Vilken statsminister riket än har måste det väl kännas
              betryggande.
            </seg>
          </u>
          <u>
            <seg>
              Gudrun Schyman gaskade upp sig. Det måste jag i rättvisans namn
              säga. Hon talade om infantil inflationsbekämpning. Det var inte
              precis konciliant. Därvid reagerade också statsministern. Men
              i det långa loppet lär väl det inte betyda så mycket heller.
            </seg>
          </u>
          <u>
            <seg>
              Så infann sig en viss eftertanke hos Göran Persson när han talade
              om bekymmer som regeringen kan komma att få i kammaren. I det
              sammanhanget tyckte jag att det var stiligt att höra Göran Persson
              tala om
            </seg>
          </u>
          <u>
            <seg>
              "en anda av öppenhet". Det är inte varje dag som statsministern
              använder så fina ord. Jag tror att det är viktigt att ha den andan,
              vilka majoriteterna än är. Det var det jag försökte säga inledningsvis,
              eftersom lilla
            </seg>
          </u>
          <u>
            <seg>
              Sverige är så beroende av det som händer i vår omvärld.
            </seg>
          </u>
          <u>
            <seg>
              Sedan var det väl nästan litet övermaga - jag tror inte att Göran
              Persson menar så, men det gick väl av gammal vana - att tala om
              att Sverige skall exportera allt det goda till EU men att vi inte
              har något att hämta hem där.
            </seg>
          </u>
          <u>
            <seg>
              Det här är inte en prickning av något parti, men kanske något
              vi kan ta till oss: Vi talar mycket om jämställdhet. Fattas bara
              annat! Ofta berömmer vi oss av att si och så god är statistiken
              i det avseendet i
            </seg>
          </u>
          <u>
            <seg>
              Sverige, inom partiet och här i kammaren. Men faktum är ändå
              att mentaliteten i vårt samhälle när det gäller jämställdhet inte
              är precis av den kvalitet som vi kan berömma oss över hövan med.
              Vi är alla vakna över att attityder, uppträdande, grabbighet,
              - utan att någon behöver ta åt sig, som inte vill - respekt och
              hänsyn inte precis alltid manifesterar vad vi menar med jämställdhet.
            </seg>
          </u>
          <u>
            <seg>
              Är min taletid redan ute, fru talman!
            </seg>
          </u>
          <note>
            (Applåder)
          </note>
          <note>
            Anf. 17 Statsminister GÖRAN PERS-
          </note>
          <u>
            <seg>
              SON (s):
            </seg>
          </u>
          <u>
            <seg>
              Fru talman! Jag förstår inte varför Alf Svensson skall ironisera
              över en anda av öppenhet, särskilt som han själv använder uttrycket.
              Vi får alla i kammaren hjälpas åt. Jag sätter värde på det samarbete
              vi har inlett med Vänsterpartiet och Miljöpartiet. Visst går det
              att säga: "De har inte fått hem den eller den frågan. Vi socialdemokrater
              fick inte hem maxtaxan."
            </seg>
          </u>
          <u>
            <seg>
              Så är det när man samarbetar i politiken. Man får inte allt.
              Men man ger inte upp sina frågor utan fortsätter att söka allianser
              och samarbete.
            </seg>
          </u>
          <u>
            <seg>
              Jag är stolt över den svenska jämställdhetspolitiken. Den är
              medveten och långsiktig och har fungerat i många år. Visst har
              vi mycket att lära av andra i
            </seg>
          </u>
          <u>
            <seg>
              Europa. Men vi har en del att bidra med själva som ligger i linje
              med de politiska stämningar som dominerar i Europa.
            </seg>
          </u>
          <u>
            <seg>
              Jag vet inte om Birger Schlaug skall vara omåttligt hedrad eller
              vad. Betyget han fick, att ha krattat manegen, levereras av den
              svenske politiker som kanske mer än någon annan har vanan inne
              på området.
            </seg>
          </u>
          <note type="speaker">
            Anf. 18 ALF SVENSSON (kd) replik:
          </note>
          <u>
            <seg>
              Fru talman! Jag förstår inte om det var ironi eller humor. Det
              får Göran Persson berätta för mig efteråt.
            </seg>
          </u>
          <u>
            <seg>
              Däremot kan jag försäkra att det inte var ironi när jag talade
              om en anda av öppenhet. Det skulle vara humor. Nu är i alla fall
              det sagt!
            </seg>
          </u>
          <u>
            <seg>
              De få minuter jag har kvar - såvitt jag förstår klockan - kan
              jag inte låta bli att litet grand stryka under det Göran Persson
              ofta talar om. Det är nu rent ideologiskt allvar: Vi gör det med
              egna pengar. Där finns en skiljelinje som är väsentlig. Vems är
              pengarna? Vi har lärt oss uttrycket Perssonpengar. Men vems är
              pengarna? Det är det det handlar om. Integriteten och den etiska
              respekten för individen och hushållen skall leda till att vi efter
              alla utbildningssatsningar, högskolesatsningar och IT-kunskap
              kan låta individen fatta fler beslut själv.
            </seg>
          </u>
          <u>
            <seg>
              Kan inte valfriheten tas upp som något centralt?
            </seg>
          </u>
          <u>
            <seg>
              Kan inte Göran Persson och socialdemokraterna någon gång koncentrera
              sig på ett resonemang om vem som skall bestämma vad som skall
              ingå i den generella välfärden i stället för att tala om egna
              pengar?
            </seg>
          </u>
          <u>
            <seg>
              Ett annat uttryck som Göran Persson använder, och som jag tycker
              är mycket bra, är att "den som är satt i skuld är inte fri". Även
              om det inte finns några skulder kan ofrihet gälla. Frihet för
              individen - vi är olika och föds som original, har olika intressen
              och lever under olika omständigheter - måste få vara att på grundval
              av solidaritet, respekt för varandra, fatta beslut själv. På väg
              in i ett nytt millennium måste vi släppa av och tillåta och acceptera
              att människan får planera själv. Förmynderiet skall bli mindre.
            </seg>
          </u>
          <u>
            <seg>
              Det skulle vara intressant om Göran Persson någon gång avvek
              från det patriarkaliska resonemanget om våra pengar, egna pengar.
              "Vi skall fördela det goda som arbete skapar." Vilka "vi" skall
              fördela? Är det inte svenska folket som skall få vara med och
              fördela? Jag tycker att det i allra högsta grad är en ideologisk
              skiljelinje som vi borde ha en rejäl debatt om.
            </seg>
          </u>
          <note>
            (Applåder)
          </note>
          <note>
            Anf. 19 Statsminister GÖRAN PERS-
          </note>
          <u>
            <seg>
              SON (s):
            </seg>
          </u>
          <u>
            <seg>
              Fru talman! Det är tryggheten som skapar grunden för valfriheten.
              Några människor har alltid upplevt materiell trygghet i livets
              växlande skeden. Andra kan uppleva det för att vi tillsammans
              har skapat en bra arbetslöshetsförsäkring, en bra pension, en
              bra sjukförsäkring, ett bra stöd till barnfamiljerna. Det skapar
              frihet, det skapar valfrihet och det bygger på trygghet.
            </seg>
          </u>
          <u>
            <seg>
              Det är den generella välfärdspolitiken. Den är starkt förankrad
              hos folkflertalet.
            </seg>
          </u>
          <u>
            <seg>
              Jag blir litet ledsen när jag hör Alf Svensson kalla det för
              förmynderi. Det är inte förmynderi för den arbetslöse eller för
              barnfamiljen. För många är detta den avgörande förutsättningen
              för frihet och valfrihet.
            </seg>
          </u>
          <u>
            <seg>
              Sedan var det uttrycket egna pengar. Vi har just tagit oss ur
              ett grepp då andra långivare har kunnat bestämma vad vi skall
              göra. Vi är nu borta från det.
            </seg>
          </u>
          <u>
            <seg>
              Vi kan höja pensionerna utan att fråga dem på Wall
            </seg>
          </u>
          <u>
            <seg>
              Street. Vi gör det med våra gemensamma egna pengar. Det är en
              oerhörd styrka för demokratin, för politikens anseende och för
              tryggheten och friheten i
            </seg>
          </u>
          <u>
            <seg>
              Sverige.
            </seg>
          </u>
          <note>
            (Applåder)
          </note>
          <note type="speaker">
            Anf. 20 LENNART DALÉUS (c) replik:
          </note>
          <u>
            <seg>
              Fru talman! När man lyssnade på Göran Persson i hans senaste
              inlägg framkom det mycket om vad
            </seg>
          </u>
          <u>
            <seg>
              Sverige kan göra i världen, förhållandena på Wall
            </seg>
          </u>
          <u>
            <seg>
              Street och vilka bedömningar som görs där, vilka möjligheter
              Sverige har att i EU gå före på miljöområdet när det gäller livsmedelskvalitet
              och konsumentinflytande. Allt är i grunden bra. Sverige kan göra
              många saker bättre i internationellt arbete, medverka till en
              god utveckling i EU.
            </seg>
          </u>
          <u>
            <seg>
              Problemet är att det där är en värld som är främmande för många
              i Sverige, som inte är en del av den dagliga vardagen.
            </seg>
          </u>
          <u>
            <seg>
              Många människor i Sverige lever i själva verket utanför de riktigt
              stora städerna i Sverige. Man lever i
            </seg>
          </u>
          <u>
            <seg>
              Småortssverige. Man lever i en bygd utanför det som
            </seg>
          </u>
          <u>
            <seg>
              Göran Persson har talat om hela tiden i dag. I den riktiga verkligheten
              - inte den politiska verkligheten på internationell nivå - kan
              man säga att människor, bygder och näringsliv har det mycket besvärligt.
              I
            </seg>
          </u>
          <u>
            <seg>
              nästan tre av fyra svenska kommuner sker en utflyttning. Man
              lämnar sin hembygd därför att det inte finns möjlighet till utkomst
              och sysselsättning.
            </seg>
          </u>
          <u>
            <seg>
              Detta är någonting som Göran Persson har ett ansvar för att göra
              någonting åt. Det räcker inte med att föra stora svenska idéer
              till Bryssel eller få dem debatterade på Wall Street. Man måste
              klara av att göra
            </seg>
          </u>
          <u>
            <seg>
              "Hela Sverige skall leva" till någonting mer än ett politiskt
              slagord.
            </seg>
          </u>
          <u>
            <seg>
              Det här kan man göra på många olika sätt. Man kan underlätta
              för små företag. Man kan t.ex. låta bli att göra det som Göran
              Persson och Socialdemokraterna, och för den delen också Moderaterna,
              gjorde nu i våras, nämligen höja arbetsgivaravgiften i delar av
            </seg>
          </u>
          <u>
            <seg>
              Norrland i verksamheter som är mycket viktiga för de bygderna.
            </seg>
          </u>
          <u>
            <seg>
              Man kan göra det som Göran Persson sade i ett av sina tal i den
              här talarstolen när det gällde att utveckla den svenska livsmedelsindustrin
              och det svenska jordbruket till en framtidsnäring. Jag kommer
              ihåg att han sade att det skulle bli en framtidsnäring. Nu har
              utredning på utredning visat hur man kan skapa förutsättningar
              för att göra jordbruket, det svenska lantbruket och den svenska
              livsmedelsindustrin till en framtidsnäring för Sverige och för
              EU.
            </seg>
          </u>
          <u>
            <seg>
              Men det gör inte Göran Persson och Socialdemokraterna i det arbete
              man konkret bedriver här i riksdagen. Där lämnar man Småortssverige,
              det Sverige som ligger bortanför de stora städerna och bortanför
            </seg>
          </u>
          <u>
            <seg>
              EU, som är den vardag som människor lever i. Där drar man ned
              resurserna till regionalpolitiken och minskar det som skall vara
              förutsättningarna. Samtidigt står 60 000 lägenheter utanför de
              stora städerna tomma - ingen kan bo där längre. Man har inget
              förslag i den budget som man har presenterat om hur man konkret
              skall kunna genomföra det som har föreslagits som grunden för
              att göra svensk livsmedelsindustri och svenskt jordbruk så konkurrenskraftiga
              att vi skall kunna föra våra idéer till EU. Varför är det på det
              här sättet, Göran Persson?
            </seg>
          </u>
          <note>
            Anf. 21 Statsminister GÖRAN PERS-
          </note>
          <u>
            <seg>
              SON (s):
            </seg>
          </u>
          <u>
            <seg>
              Fru talman! Det handlar om både-och, Lennart
            </seg>
          </u>
          <u>
            <seg>
              Daléus. Det handlar både om Europa, internationell utblick, och
              om Småortssverige. Det hänger ihop. Det är en politik för helheten
              vi strävar efter.
            </seg>
          </u>
          <note type="speaker">
            Anf. 22 LARS LEIJONBORG (fp) replik:
          </note>
          <u>
            <seg>
              Fru talman! Det diskuterades om Mona Sahlin är folkpartist, och
              det är ett ämne som jag borde ha någon synpunkt på. Den som först
              framförde det var
            </seg>
          </u>
          <u>
            <seg>
              LO-ordföranden Bertil Jonsson. Han utslungade det som en anklagelse,
              och det är väl fel sätt att använda begreppet folkpartist på.
              Någon gång när jag kritiserade Carl Tham svarade Göran Persson
              med att säga att han varit folkpartist. Det var ett sätt att argumentera
              som Göran Persson här tog avstånd från. Men om jag skall försöka
              avdöma frågan, kan jag säga så mycket att jag tror att Mona Sahlin
              är mer folkpartist än Carl Tham.
            </seg>
          </u>
          <u>
            <seg>
              Det avgörande är nu vilken grupp i regeringen
            </seg>
          </u>
          <u>
            <seg>
              Mona Sahlin kommer att ansluta sig till. Jag tror inte att hon
              kommer att tillhöra dem som pryar - jag tror att hon är handlingskraftigare
              än så. Men än så länge har hon tillhört dem som pratar. Detta
              kan jag säga därför att jag har själv hört henne utveckla detta,
              att hon ser sin roll delvis som provokatör, att säga saker som
              andra inte säger. Det lät rätt sympatiskt när hon sade det, men
              detta att sitta i regeringen skall till sist inte handla om vare
              sig att prya, att prata eller att provocera, utan om just det
              som Göran Persson också använde som ett skällsord mot oss, nämligen
            </seg>
          </u>
          <u>
            <seg>
              "precisera". "Ni kräver sådan precision", sade Göran
            </seg>
          </u>
          <u>
            <seg>
              Persson. Ja, men till sist är det ändå vilka förslag som pratet
              kokar ned till som avgör om vi kan vända utvecklingen.
            </seg>
          </u>
          <u>
            <seg>
              "Ni är så heta på gröten", sade Göran Persson också. Så är det
              ju. Vi har i åratal sett att Sverige fastnar i massarbetslöshet,
              att många människor far illa och att det behövs nya grepp. Vi
              har debatterat ett antal av de här precisa förslagen under i stort
              sett hela förra mandatperioden, t.o.m. ännu längre, men Göran
            </seg>
          </u>
          <u>
            <seg>
              Perssons besked är att det är intressant, att "det kan vi titta
              på", men "varför så heta på gröten och varför så precisa". Ja,
              skall någonting hända där ute i verkligheten måste vi ha precisa
              förslag.
            </seg>
          </u>
          <u>
            <seg>
              Det brukar sägas att det är konstigt att det inte gick bättre
              för Folkpartiet i valet när det var just
            </seg>
          </u>
          <u>
            <seg>
              Folkpartiets huvudfrågor, t.ex. vården, som diskuterades. Då
              brukar jag svara att jag inte känner igen det där, därför att
              jag fick aldrig några precisa svar på de vårdfrågor jag tog upp.
              När det nu inte ens finns någon socialminister borde väl statsministern
              kunna svara. Om vi nu har debatterat det under hela valrörelsen
              borde han ha frågorna aktuella och ta upp detta med de privata
              inslagen i vården. Kommer det nu att bli så, som vänsterpartister
              kräver, att utrymmet skall smalna av?
            </seg>
          </u>
          <u>
            <seg>
              Vårdgarantin var en av era omsvängningar i valrörelsen. Ni gjorde
              ju några sådana om fastighetsskatt och annat, och där sade ni
              att ni inte var emot vårdgarantin utan att den skulle utredas.
              Men i en tidning som kom ut i dag säger utredaren att han är mycket
              tveksam till vårdgaranti. Också på den punkten skulle vi behöva
              ett besked. De som står i vårdköerna är heta på gröten, och de
              behöver ett precist besked: Blir det vårdgaranti eller inte?
            </seg>
          </u>
          <note>
            Anf. 23 Statsminister GÖRAN PERS-
          </note>
          <u>
            <seg>
              SON (s):
            </seg>
          </u>
          <u>
            <seg>
              Fru talman! Vårdgarantin utreds. Vi avvaktar resultatet. Vad
              gäller diskussioner om andra än offentliga aktörer i vården är
              vi öppna för ett resonemang.
            </seg>
          </u>
          <u>
            <seg>
              Grundläggande är, Lars Leijonborg: Har vi resurserna? Ni sänker
              skatten i Stockholm med 40 öre. Inte ger det mer pengar till vården.
            </seg>
          </u>
          <note type="speaker">
            Anf. 24 LARS LEIJONBORG (fp) replik:
          </note>
          <u>
            <seg>
              Fru talman! Enligt den överenskommelse som har träffats mellan
              de tillträdande majoritetspartierna i
            </seg>
          </u>
          <u>
            <seg>
              Stockholms stad tillförs vården betydande resurser.
            </seg>
          </u>
          <u>
            <seg>
              Det åstadkommer man bl.a. genom att göra en strukturförändring,
              som vi har talat om i detta hus och i många kommunalhus runt om
              i Sverige, nämligen genom att sälja ut en del kommunala företag,
              t.ex.
            </seg>
          </u>
          <u>
            <seg>
              energibolag. Det är inte alls nödvändigt att driva den typen
              av verksamhet i kommunal regi. När man säljer får man pengar,
              som gör att man kan betala av lån.
            </seg>
          </u>
          <u>
            <seg>
              Den räntevinsten kan användas till bl.a. förbättrad vård. Det
              andra viktiga syftet skall vara förbättringar i skolan.
            </seg>
          </u>
          <u>
            <seg>
              Jag försökte raljera litet med detta att Göran Persson alltid
              säger att "vi är öppna", men uppenbarligen gick inte ironin fram.
              Nu säger Göran Persson apropå privata alternativ i vården att
              "vi är öppna". Men det som just nu är aktuellt enligt den tidning
              som jag refererade, Dagens Medicin, är propåer från er samarbetspartner
              Vänsterpartiet om att ni har gått för långt i eftergifter mot
              de borgerliga och att utrymmet för privata inslag skall minska.
              Jag önskade att Göran
            </seg>
          </u>
          <u>
            <seg>
              Persson inte var öppen för sådana resonemang, bl.a.
            </seg>
          </u>
          <u>
            <seg>
              av det formella eller moraliska - välj vad ni vill -
            </seg>
          </u>
          <u>
            <seg>
              skälet att ert andra vallokomotiv Margot Wallström, om jag får
              uttrycka mig så, i ett antal debatter med mig har försäkrat att
              hon är en garant för att den privata vården kommer att värnas
              också i fortsättningen.
            </seg>
          </u>
          <u>
            <seg>
              Nu är hon borta. Innebär det att också hennes försäkringar är
              borta?
            </seg>
          </u>
          <u>
            <seg>
              Göran Persson sade i ett inlägg tidigare i debatten i dag att
              han är den första att beklaga den höga arbetslösheten. Så vet
              vi alla att det inte är. Göran Persson är den sista i den offentliga
              debatten som har tvingats till att ta upp frågan om arbetslösheten.
              Han sade i intervjun jag refererade att socialdemokraterna förlorade
              debatten. Jag är glad att han ser det så. Eftersom det hade kommit
              till en del jobb tyckte socialdemokraterna att debatten var löjlig.
            </seg>
          </u>
          <u>
            <seg>
              Jag tycker att detta är ett mycket egendomligt perspektiv. Jag
              anser att det sätt på vilket Göran Persson skildrar utvecklingen
              i Sverige de senaste åren inte är korrekt. 1997 - förra året -
              hade Sverige en ganska dålig ekonomisk tillväxt. Sysselsättningen
              minskade.
            </seg>
          </u>
          <u>
            <seg>
              Ibland kommer Göran Persson med uppgifter i debatterna som jag
              tycker innebär att han inte handskas med statistik särskilt noga.
              Man kunde få intrycket av hans inlägg att sysselsättningen ökade
              förra året, men det gjorde den alltså inte.
            </seg>
          </u>
          <u>
            <seg>
              Nu har vi haft en period av ökad sysselsättning.
            </seg>
          </u>
          <u>
            <seg>
              Men hur kan Göran Persson vara så övertygad om att den fortsätter
              om vi inte gör aktiva insatser för att stötta den utvecklingen?
              Det är den punkten vi har velat debattera i valrörelsen och som
              vi har velat debattera här. Då frågar Göran Persson bara varför
              vi är så heta på gröten och varför vi är så precisa.
            </seg>
          </u>
          <u>
            <seg>
              Jag tycker att det är mycket hög tid att vara precis om fler
              jobb.
            </seg>
          </u>
          <note>
            Anf. 25 Statsminister GÖRAN PERS-
          </note>
          <u>
            <seg>
              SON (s):
            </seg>
          </u>
          <u>
            <seg>
              Fru talman! Lars Leijonborg för debatten på ett märkligt sätt.
              Han gör påståenden som inte har någon grund i vad som har sagts
              förut. Jag har kritiserat den tidigare borgerliga regeringen för
              brist på tillväxtpolitik och brist på tillväxt. Nu har det ju
              vänt. Nu går det åt rätt håll. Vi skall vårda det vi har uppnått.
              Vi är glada för det.
            </seg>
          </u>
          <u>
            <seg>
              Var inte så dyster, Lars Leijonborg. Sverige går åt rätt håll.
              Nu skall vi hålla ihop så att vi också kan hålla emot en internationell
              konjunkturnedgång. Det är märkligt, tycker jag, att Leijonborg
              tycks bli allt dystrare när arbetslösheten sjunker.
            </seg>
          </u>
          <note type="speaker">
            Anf. 26 BIRGER SCHLAUG (mp) replik:
          </note>
          <u>
            <seg>
              Fru talman! Göran Persson var väldigt upplivad i sitt första
              inlägg - upplivad av det rödgröna samarbetet, förmodligen. Det
              var väldigt exalterat, väldigt positivt och väldigt engagerat
              - så pass att hövligheten inte räckte till att se till att det
              fanns tid kvar. Det var synd, tycker jag. Nu har Göran Persson
              kommit undan samma fråga två gånger - dels i slutdebatten i
            </seg>
          </u>
          <u>
            <seg>
              TV, dels här. Det gäller hur socialdemokratin ser på integrationsplaner.
            </seg>
          </u>
          <u>
            <seg>
              Vi har jämställdhetsplaner i Sverige för alla företag med över
              tio anställda för att man mentalt skall bryta ned den ojämlikhet
              som finns bland män och kvinnor. Vi borde ha integrationsplaner
              på exakt samma sätt, så att människor som har ett
            </seg>
          </u>
          <u>
            <seg>
              "främmande" namn åtminstone får komma till anställningsintervjuer.
              Så är det inte i Sverige i dag. Det är ovärdigt ett civiliserat
              samhälle. Därför behövs det integrationsplaner i företag med mer
              än tio anställda, på samma sätt som vi har jämställdhetsplaner.
            </seg>
          </u>
          <u>
            <seg>
              Göran Persson sade också att det finns tre grundpelare i den
              svenska välfärdspolitiken. Han tog i gammal anda - i och för sig
              på ett positivt sätt - upp jobben. Sedan tänkte jag att miljön
              skulle komma som den andra grundpelaren. Nej. Då kom rättvisan.
            </seg>
          </u>
          <u>
            <seg>
              Det var bra. Den tredje grundpelaren var solidaritet.
            </seg>
          </u>
          <u>
            <seg>
              Det var också bra.
            </seg>
          </u>
          <u>
            <seg>
              Men då glömmer socialdemokraterna återigen den fjärde grundpelaren.
              Grunden för välfärdssamhället över huvud taget är ju att det är
              ekologiskt hållbart.
            </seg>
          </u>
          <u>
            <seg>
              Detta måste sitta i ryggmärgen om vi skall kunna fortsätta samarbetet.
              Göran Persson nickar välvilligt.
            </seg>
          </u>
          <u>
            <seg>
              Det verkar bra.
            </seg>
          </u>
          <u>
            <seg>
              Jag hoppas att det blir fyra grundbultar i fortsättningen, med
              det ekologiskt hållbara samhället som den första. Om miljöskulden
              ökar och om vi hela tiden utarmar naturresurserna har vi inte
              råd med vare sig demokrati, frihet eller någonting så småningom.
            </seg>
          </u>
          <u>
            <seg>
              Detta måste vara den stora utmaningen om det skall bli något
              rödgrönt samarbete att tala om i fortsättningen.
            </seg>
          </u>
          <u>
            <seg>
              Sverige är i topp, sade Göran Persson, på många områden. Det
              är riktigt på många sätt. Samtidigt är vi inte i topp när det
              gäller att skydda ur- och naturskogar. Vi är inte i topp när det
              gäller biologisk mångfald. Vi är delvis i topp inom vissa områden
              när det gäller utsläpp per capita. Det är inte speciellt lysande.
            </seg>
          </u>
          <u>
            <seg>
              Vi är fortfarande inte speciellt bra när det gäller koldioxidutsläpp
              per capita. Här måste vi också bli bra.
            </seg>
          </u>
          <u>
            <seg>
              Vi måste skärpa oss när det gäller dessa realfrågor -
            </seg>
          </u>
          <u>
            <seg>
              inte bara när det gäller de andra frågorna.
            </seg>
          </u>
          <u>
            <seg>
              Vi har hört alla partier, från borgerliga partier till andra
              partier, tala om tillväxt - detta mantra om tillväxt. Tillväxt
              är i sig ett oerhört flummigt begrepp.
            </seg>
          </u>
          <u>
            <seg>
              Det handlar om en volym, om kvantitet och om BNP-
            </seg>
          </u>
          <u>
            <seg>
              mått. Men det är ointressant om man inte talar om innehållet.
            </seg>
          </u>
          <u>
            <seg>
              Göran Persson sade att vi kan få ökad ekonomisk aktivitet om
              skatterna kan sänkas si eller så mycket.
            </seg>
          </u>
          <u>
            <seg>
              Det kan vi få, men det handlar om hur den ekonomiska aktiviteten
              ser ut. Leder den till ett ekologiskt hållbart samhälle, eller
              innebär den att vi tar steg bort från ett ekologiskt hållbart
              samhälle?
            </seg>
          </u>
          <u>
            <seg>
              Låt oss sluta att använda detta tillväxtmantra så ointelligent.
              Det är ointressant. Det är ett flummigt begrepp. Det är innehållet
              i ekonomin som är intressant. Har vi skapat ett innehåll i ekonomin
              som är hållbart kan vi också fördela resurserna på ett vettigt
              sätt. Det är detta som måste vara grunden för ett grönrött samarbete.
              Vi skall ha ett socialt och ekologiskt hållbart samhälle där dessa
              mantran faktiskt försvinner. Det går inte att bygga en politik
              på mantran. Vi måste tala om innehållet - inte bara om volymerna.
            </seg>
          </u>
          <u>
            <seg>
              Det är ointressant. Det är inte storleken det beror på, utan
              det är innehållet.
            </seg>
          </u>
          <u>
            <seg>
              Jag hade tänkt lägga en lapp i talarstolen, för jag trodde att
              Göran Persson skulle ha två sekunder kvar av sin talartid. Tyvärr
              är det inte så. Jag hade tänkt lägga en lapp här så att Göran
              Persson skulle komma ihåg vilka frågor jag har ställt och sedan
              bara kunnat svara ja eller nej. Men se, det gick inte.
            </seg>
          </u>
          <u>
            <seg>
              Det gällde integrationsplaner, som är viktigt. Ja, räck upp handen,
              Göran Persson! Skall det bli integrationsplaner? Ja, det är bra.
              Skall det bli en djurskyddsmyndighet också? Det är på väg. Skall
              regeringen se över personuppgiftslagen? Bra.
            </seg>
          </u>
          <u>
            <seg>
              Det är i alla fall 2-1 åt de gröna. Det är alltid något.
            </seg>
          </u>
          <note>
            (Applåder)
          </note>
          <note type="speaker">
            Anf. 27 GUDRUN SCHYMAN (v):
          </note>
          <u>
            <seg>
              Fru talman! Jag har hushållat med tiden, så jag kan bre ut mig
              litet på slutet och kanske få någon av mina herrar meddebattörer
              att använda de enstaka minuter de har kvar om jag kan uttrycka
              mig tillräckligt provokativt.
            </seg>
          </u>
          <u>
            <seg>
              Jag tänkte ta upp både det som Lennart Daléus har sagt och det
              som Lars Leijonborg har sagt. Lennart
            </seg>
          </u>
          <u>
            <seg>
              Daléus har sagt att vi - han syftar väl på samarbetspartnerna
              Socialdemokraterna, Vänsterpartiet och
            </seg>
          </u>
          <u>
            <seg>
              Miljöpartiet - inte har något tydligt uppdrag. Det var ett annat
              samarbete när Centern samarbetade med regeringen, för man hade
              ett tydligt uppdrag i att sanera budgeten.
            </seg>
          </u>
          <u>
            <seg>
              Så kan man ju säga. Men vi har ett mycket tydligt uppdrag, eftersom
              vi har väljarnas uppdrag. Det är naturligtvis en väldig skillnad
              mellan att ha ett budgetuppdrag, utfärdat av Finansdepartementet,
              och att ha väljarnas uppdrag. Jag föredrar att ha väljarnas uppdrag.
            </seg>
          </u>
          <u>
            <seg>
              Väljarnas uppdrag innebär att vi skall se till att alla har jobb
              och att vi får ett samhälle som bygger på rättvisa och solidaritet.
              Det är ett mycket tydligt uppdrag. Det är det som vi skall åstadkomma
              under denna mandatperiod.
            </seg>
          </u>
          <u>
            <seg>
              Folkpartiet kritiserade oss för att vi inte har fått igenom våra
              vallöften - t.ex. det löfte som vi och många med oss har gett
              om att återställa änkepensionerna. Vi har inte frångått det. Självklart
              inte.
            </seg>
          </u>
          <u>
            <seg>
              Vi har en hel rad vallöften som vi har ambitionen att genomföra
              under den här mandatperioden. Det gäller änkepensionerna. Det
              gäller nivåerna i sjukoch a-kassan. Det gäller mer pengar till
              kommunerna, där vi har kommit en bit på väg. Vi har fått signaler
              om några avtryck i form av hyressänkningar. Vi har fått en liten
              skattesänkning på låga inkomster. Vi ser gärna en mer utvecklad
              skattepolitik med mer rättvisa. Vi har fått sysselsättningsmålet
              preciserat, vilket är oerhört viktigt för oss. Detta kan nu vara
              styrande för den politik som vi skall samarbeta kring under de
              kommande fyra åren.
            </seg>
          </u>
          <u>
            <seg>
              Vi har många vallöften, Lars Leijonborg, och det är väl klart
              att vi inte kan få gehör för alla under de
            </seg>
          </u>
          <u>
            <seg>
              14 dagar som vi hade på oss att förhandla om den budget som var
              framtagen i en annan politisk majoritet och beslutad i denna kammare
              i våras.
            </seg>
          </u>
          <u>
            <seg>
              Vad detta visar är det absurda i att ha en sådan budgetprocess
              som en majoritet här i riksdagen har röstat igenom. Den innebär
              att man låser en politik på våren, dvs. utgifterna. Sedan har
              man ett val, och det blir ett valresultat som inte har någon som
              helst möjlighet att få ett reellt genomslag i den budget som riksdagen
              skall anta på hösten. Det här är en fullständigt absurd situation,
              och jag hoppas att vi är överens om att vi måste diskutera och
              hantera den på ett klokare sätt.
            </seg>
          </u>
          <u>
            <seg>
              Men jag ser också att Folkpartiet i den budget man har lagt fram
              vill sänka taken, och det ganska rejält. Hur det skall innebära
              ökade möjligheter för vården, skolan och omsorgen, som Lars Leijonborg
              talar sig varm för, kan jag bara inte förstå.
            </seg>
          </u>
          <u>
            <seg>
              Jag har tittat på era budgetberäkningar. Här står det att ni
              skall dra ned på utbildningen. Ni skall dra ned på anslagen till
              kommunerna. Ni skall spara på förtidspensionärerna, vuxenstudiestödet
              och räntebidraget till hyrorna. Ni skall ha mindre pengar än regeringen
              har föreslagit till ekologisk omställning.
            </seg>
          </u>
          <u>
            <seg>
              Ni skall spara på arbetsmarknadspolitiken, en del underhåll på
              järnväg osv. Det är mycket besparingar, och totalt skall ni sänka
              utgiftsramarna. Det är alltså väldigt mycket retorik i det som
              Lars Leijonborg säger och väldigt litet som har något faktiskt
              underlag och som skulle råda till en politik som på något sätt
              vore avancerad.
            </seg>
          </u>
          <u>
            <seg>
              Självklart vill vi göra mer än vad vi har hunnit göra nu i det
              här samarbetet, och vi har som sagt mandatperioden på oss. Vi
              kommer naturligtvis att fortsätta att föra fram precis samma frågor
              som vi förde fram i valrörelsen. Vi kommer att göra det, och jag
              utgår från att Miljöpartiet och Socialdemokraterna kommer att
              göra det. Vi får gå igenom i vilken takt och i vilken ordning
              vi nu skall ta de här frågorna och hur vi skall se till att få
              en finansiering som är både rimlig och rättvis och som inte -
              det vill jag säga till
            </seg>
          </u>
          <u>
            <seg>
              Göran Persson - äventyrar goda statsfinanser.
            </seg>
          </u>
          <u>
            <seg>
              Jag älskar inte inflationen. Men jag är definitivt motståndare
              till en ekonomisk politik som överordnar inflationsmålet på ett
              sådant sätt att man inte kan göra det som är nödvändigt för att
              få ned arbetslösheten.
            </seg>
          </u>
          <u>
            <seg>
              Jag vet också att jag är överens med den socialdemokratiska kongressen
              i den här frågan: Sysselsättningsmålet måste överordnas när verkligheten
              nu ser ut som den gör. Just nu ser verkligheten sådan ut att vi
              har en hög arbetslöshet - vi och de andra EU-
            </seg>
          </u>
          <u>
            <seg>
              länderna - och en låg, för att inte säga obefintlig, inflation.
            </seg>
          </u>
          <u>
            <seg>
              Detta är väl, förmodar jag, anledningen till att ni när EU:s
              medlemsländer senast träffades diskuterade behovet och nödvändigheten
              av räntesänkningar för att få en expansion och ett konsumtionsutrymme
              för att på det sättet kunna stimulera en ökad sysselsättning.
              Då, menar jag, borde politikens budskap och utförande i praktiken
              vara just detta: att politikens inflytande i Riksbankens fullmäktige
              var sådant att vi fick se att den svenska riksbanken nu sänkte
              räntan.
            </seg>
          </u>
          <u>
            <seg>
              Det borde ju vara det naturliga och det rimliga! Men detta har
              vi sagt nej till, genom en anpassning till en
            </seg>
          </u>
          <u>
            <seg>
              EMU-process som ingen av oss här i kammaren eller i vårt avlånga
              land har fått säga ja eller nej till.
            </seg>
          </u>
          <u>
            <seg>
              Detta är den fråga som är den mest avgörande för oss inför framtiden.
              Att hantera den på ett sådant här sätt gör att människors misstro
              mot politiken och demokratin ökar. Det anser jag inte vara vår
              uppgift.
            </seg>
          </u>
          <u>
            <seg>
              Jag hoppas att vi skall komma överens också om detta.
            </seg>
          </u>
          <note>
            (Applåder)
          </note>
          <note type="speaker">
            Anf. 28 LENNART DALÉUS (c) replik:
          </note>
          <u>
            <seg>
              Fru talman! Gudrun Schyman har fel när det gäller det här med
              uppdrag. Det var efter det att vänstern under ett halvår vid förra
              mandatperiodens inledning
            </seg>
          </u>
          <u>
            <seg>
              - jag skall förenkla det - hade slarvat med Sveriges ekonomi
              som vi åtog oss ett uppdrag tillsammans med den socialdemokratiska
              regeringen, nämligen att sanera Sveriges ekonomi. Nu har ni tre
              i vänsterstyret talat om ett brett samarbete, och Gudrun Schyman
              talar också om alla de saker som det här samarbetet skall innehålla.
              Det är då jag säger: Ni har ingen plan för det här uppdraget.
              Ni har i själva verket inte något uppdrag, tycker jag.
            </seg>
          </u>
          <u>
            <seg>
              Nu säger Gudrun Schyman att hon har fått uppdraget av högsta
              instans: av väljarna. Men vi har ju efter valet kunnat följa spektaklet
              med hur ni tre i vänsterstyret har tolkat det här uppdraget. Ni
              har gjort olika bedömningar.
            </seg>
          </u>
          <u>
            <seg>
              Låt mig för tydlighetens skull, och för att illustrera detta
              för kammarens ledamöter, fråga: Ingår det i det gemensamma uppdrag
              som ni tre har fått av väljarna att införa maxtaxa på dagis? Ingår
              det i det gemensamma uppdrag som ni har fått av väljarna att redan
              nästa år genomföra en tydlig skatteväxling?
            </seg>
          </u>
          <u>
            <seg>
              Ingår det i ert gemensamma uppdrag att åstadkomma en förändring
              av turordningsreglerna för de små företagen?
            </seg>
          </u>
          <note type="speaker">
            Anf. 29 GUDRUN SCHYMAN (v) replik:
          </note>
          <u>
            <seg>
              Fru talman! Det är klart att det inte ingår på det sättet. Vi
              har ju olika väljargrupper bakom oss. Vi är ju inte ett parti,
              utan varje parti har sina frågor.
            </seg>
          </u>
          <u>
            <seg>
              Jag hoppas att vi kan genomföra en skatteväxling.
            </seg>
          </u>
          <u>
            <seg>
              Jag hoppas att vi också kan diskutera en klok finansiering och
              utformning av en maxtaxa.
            </seg>
          </u>
          <note type="speaker">
            Anf. 30 TALMANNEN:
          </note>
          <u>
            <seg>
              Jag vill informera om att Gudrun Schyman nu har förbrukat den
              talartid hon hade till förfogande i dag.
            </seg>
          </u>
          <note type="speaker">
            Anf. 31 LENNART DALÉUS (c) replik:
          </note>
          <u>
            <seg>
              Fru talman! Då skall jag inte vara så häftig mot
            </seg>
          </u>
          <u>
            <seg>
              Gudrun Schyman. Men Gudrun Schyman illustrerar precis det jag
              vill tala om: Ni tycker er ha fått en väldig massa olika uppdrag
              som faktiskt inte stämmer överens. Detta gör stora delar av svenska
              folket litet oroliga för med vilken stabilitet och tydlighet vänsterstyret
              skall kunna föra en politik som är till gagn för hela Sverige
              - därför att ni säger att ni har uppdrag från olika håll och det
              är olika innehåll i ert, som ni gärna säger, gemensamma uppdrag.
              Det är det som gör oss andra oroliga.
            </seg>
          </u>
          <note type="speaker">
            Anf. 32 BIRGER SCHLAUG (mp) replik:
          </note>
          <u>
            <seg>
              Fru talman! Tyvärr har inte Gudrun någon talartid kvar.
            </seg>
          </u>
          <u>
            <seg>
              Först skall jag konstatera att det är bättre med en rödgrön reda
              än en salig blandning, apropå Alf
            </seg>
          </u>
          <u>
            <seg>
              Svenssons försök att vara oppositionsledare.
            </seg>
          </u>
          <u>
            <seg>
              Sedan vill jag säga att jag delar Gudrun Schymans uppfattning
              när det gäller Centralbanken och att man som politiker inte kan
              frikoppla viktiga delar av den ekonomiska politiken från den riktiga
              politiken. Det är orimligt.
            </seg>
          </u>
          <u>
            <seg>
              Samtidigt vill jag betona - det var egentligen därför jag begärde
              ordet - att vi från Miljöpartiets sida tycker att låg inflation
              är viktigt. Göran Persson har rätt i att en hög inflation innebär
              att man fördelar resurser på ett felaktigt sätt och att det är
              de svaga som då drabbas hårdast.
            </seg>
          </u>
          <u>
            <seg>
              Det är samma sak när man har en stor statsskuld.
            </seg>
          </u>
          <u>
            <seg>
              Det är de som har råd att låna ut pengar, om jag förenklar det,
              som sedan får räntorna.
            </seg>
          </u>
          <u>
            <seg>
              För att få ihop pengar till räntorna tar man från de många. Att
              hålla ordning på statens finanser, med låg inflation och en statsskuld
              som inte är för stor, handlar också i allra högsta grad om en
              fördelningsprincip.
            </seg>
          </u>
          <u>
            <seg>
              Vi gjorde upp med socialdemokraterna om den proposition som handlade
              om konvergensprogrammet, som alla EU-länder tvingades ta itu med.
              Vi älskar inte EU, som ni vet. Vi vill lämna EU. Men det finns
              vissa saker man ändå måste göra så länge man är medlem, dit hör
              konvergensprogrammet. Då fick vi i propositionen in den skrivningen
              från regeringen -
            </seg>
          </u>
          <u>
            <seg>
              jag tror att det rent av var Göran Persson som var finansminister
              - att inflationsmålet inte skall vara viktigare än sysselsättningsmålet.
              Det är viktigt att konstatera att detta har den svenska regeringen
              en gång slagit fast. På samma sätt fick vi in i skrivningen att
              miljöskulden skulle vara minst lika viktig som statsskulden.
            </seg>
          </u>
          <u>
            <seg>
              Det är om man har de fyra målsättningarna låg inflation, att
              statsskulden inte är för stor, utan att den avbetalas, att sysselsättningsmålet
              är bra och att miljöskulden skall minska, och balanserar dem på
              rätt sätt, som man kan bygga upp en vettig ekonomisk politik.
            </seg>
          </u>
          <u>
            <seg>
              Men som sagt var, Gudrun Schyman, jag tror också att en rödgrön
              reda är bättre än den saliga blandning som vi har fått. Det är
              litet synd att de borgerliga partierna inte formar en rejäl opposition.
              Det vore egentligen väldigt bra, därför att en rejäl opposition
              i den tid som nu är skulle nog vara rätt avslöjande. Jag tror
              att det är väldigt få människor som skulle uppskatta de nyliberala
              strömningar som tyvärr finns i den borgerliga oppositionens tankegods.
            </seg>
          </u>
          <u>
            <seg>
              Jag tror att alltfler människor, både i Sverige och i andra länder,
              förstår att skall vi bygga en framtid inför 2000-talet handlar
              det om att bygga ett ekologiskt och socialt hållbart samhälle.
              För att nå det samhället kan man inte ha marknadens diktatur.
              Carl
            </seg>
          </u>
          <u>
            <seg>
              Bildt var inne på diktatur, Lenin och allt detta. Jag delar den
              kritiken. Pinochet och Lenin, det är ett elände. Men det finns
              en annan diktatur som inte är så blodig, men som mentalt är väldigt
              störande. Det är marknadens diktatur.
            </seg>
          </u>
          <note type="speaker">
            Anf. 33 LARS LEIJONBORG (fp) replik:
          </note>
          <u>
            <seg>
              Fru talman! Jag ställde två frågor till Gudrun
            </seg>
          </u>
          <u>
            <seg>
              Schyman. Dels vad hon tycker om förtryck i kommunismens namn,
              dels vad hon tycker om änkepensionerna. Jag fick svar på den ena
              av de två frågorna.
            </seg>
          </u>
          <u>
            <seg>
              När det gäller änkepensionerna vill jag säga att ni kommer att
              granskas i den frågan. Det är en ovan situation för er, men ni
              har gett ett löfte. Ni säger nu att det kvarstår. Vi kommer gång
              på gång att återkomma till det. Vad gör ni med era löften till
              änkorna?
            </seg>
          </u>
          <note type="speaker">
            Anf. 34 CARL BILDT (m):
          </note>
          <u>
            <seg>
              Fru talman! Inte för att jag önskar det, men det finns nog en
              framtid som programledare på TV när det gäller att läsa upp talartider,
              som talmannen nyss gjort.
            </seg>
          </u>
          <u>
            <seg>
              Jag skall fatta mig mycket kort, därför att debatten går mot
              sitt slut. Litet förargligt är det väl att debattordningen inte
              ger oss möjlighet att diskutera med de delar av regeringsunderlaget,
              eller vad det nu är, som representeras av Gudrun Schyman och Birger
            </seg>
          </u>
          <u>
            <seg>
              Schlaug, medan vi har en viss möjlighet att diskutera med regeringschefen.
              Med Birger Schlaug kunde det annars vara intressant att diskutera.
              Jag tycker att han i denna debatt mest uppträder som om han kandiderade
              till posten som dörrmatta i Rosenbad.
            </seg>
          </u>
          <u>
            <seg>
              Nu är det viktiga frågor som ligger framför oss.
            </seg>
          </u>
          <u>
            <seg>
              Det krävs en regering som, för att låna formuleringar också från
              Lars Leijonborg, inte bara pratar och inte bara pryar utan som
              också kan precisera. Vi måste få en politik som kan göra Sverige
              till en tillväxt- och företagarnation, som kan trygga välfärden
              genom mer av valfrihet, som kan ge oss kunskaper med kvalitet,
              inte minst för barnen, och föra oss in i det nya informationssamhället,
              som skapar ett Sverige som står starkt i Europa därför att vi
              skall kunna stå starka inför framtiden. Det kräver förändring,
              det kräver förnyelse.
            </seg>
          </u>
          <u>
            <seg>
              Det vi kan göra från moderat sida är att bereda vägen för detta
              i kraftfull och klar oppositionspolitik, men också i beredskap
              för samverkan när de möjligheterna finns.
            </seg>
          </u>
          <note type="speaker">
            Anf. 35 ALF SVENSSON (kd):
          </note>
          <u>
            <seg>
              Fru talman! Jag avstår min tid till eftervården.
            </seg>
          </u>
          <note type="speaker">
            Anf. 36 LENNART DALÉUS (c):
          </note>
          <u>
            <seg>
              Fru talman! Jag skall avsluta med två frågor som för oss är avgörande.
              Den ena är sysselsättningen, den andra är miljön. På båda punkterna
              är jag besviken på två deltagare i debatten och i det politiska
              arbetet.
            </seg>
          </u>
          <u>
            <seg>
              När det gäller miljön är det så uppenbart att det som Miljöpartiet
              har medverkat till i budgeten inte har satt något som helst spår.
              Det finns inga mer resurser till miljöarbetet i den budget som
              nu är presenterad. Man flyttar om litet bland pengarna, men de
              stolta orden om skatteväxling, att arbeta med sänkning av skatt
              på arbete och höjning av skatt på miljön, finns inte med. Vi vill
              att ett sådant arbete skall utföras. Det gagnar miljön, det gagnar
              sysselsättningen.
            </seg>
          </u>
          <u>
            <seg>
              Jag är oroad över den syn som moderaterna har på arbete och hanteringen
              av skatteinstrumentet. Det är av avgörande vikt att vi kan sänka
              skatten på arbete, det som heter arbetsgivaravgifter. Det finns
              en bred samsyn om detta i näringslivet, i industrin och bland
              de andra borgerliga partierna. Jag hoppas att det kan bli verklighet.
              Jag tror att sänkt skatt på arbete skapar sysselsättning. Skatteväxling
              ger miljöfördelar och skapar utrymme för sysselsättning. Vi tänker
              arbeta för det i Centerpartiet.
            </seg>
          </u>
          <note type="speaker">
            Anf. 37 BIRGER SCHLAUG (mp):
          </note>
          <u>
            <seg>
              Fru talman! Lennart Daléus verkar litet bitter för att vi har
              fått till 1,3 miljarder under de närmaste åren för inköp av ur-
              och naturskogar. Något som Lennart
            </seg>
          </u>
          <u>
            <seg>
              Daléus fullständigt missade under sitt samarbete med socialdemokraterna.
            </seg>
          </u>
          <u>
            <seg>
              Egentligen lever vi i en marknadsekonomi, så jag skulle vilja
              ställa en fråga till talmannen. Får jag skänka en minut till Carl
              Bildt och en minut till Göran Persson? Så mycket marknadsekonomi
              har vi inte. Det måste vi ändra, Carl Bildt.
            </seg>
          </u>
          <u>
            <seg>
              Eftersom Carl Bildt var uppe i talarstolen och resonerade om
              marknadsekonomi och marknadens fördelar undrar jag: Skall vi ha
              marknadsekonomi på energisidan också? Ja, nickar Carl Bildt. Utmärkt!
            </seg>
          </u>
          <u>
            <seg>
              Kan denna nick innebära att Carl Bildt och Moderaterna nu anser
              att kärnkraften skall betala sina fulla försäkringskostnader?
              Ja, nickar Carl Bildt. Utmärkt!
            </seg>
          </u>
          <u>
            <seg>
              Därmed har vi en fantastisk möjlighet att låta kärnkraften betala
              sina egna försäkringskostnader.
            </seg>
          </u>
          <u>
            <seg>
              Centerpartiet vill det, vi vill det, Vänstern vill det,
            </seg>
          </u>
          <u>
            <seg>
              Moderaterna vill det. Nu är det bara några partier kvar, sedan
              kan vi klara det. Då slipper vi nämligen lagstifta bort kärnkraften.
              Då försvinner den av sig själv.
            </seg>
          </u>
          <u>
            <seg>
              Enligt vanliga hederliga marknadsekonomiska principer skall varje
              energislag egentligen betala sina kostnader fullt ut, även kärnkraften.
              Vi har fått en janick från Carl Bildt, som tycker detta. Det var
              samma ja-nick som moderaterna och vi gjorde tillsammans i
            </seg>
          </u>
          <u>
            <seg>
              Energikommissionen. Där sade vi att vi i Miljöpartiet kan släppa
              kravet på tankeförbudslag om vi i stället får detta. Då fick vi
              ja från moderaterna, kärnkraften skall betala sina egna försäkringskostnader
              fullt ut.
            </seg>
          </u>
          <u>
            <seg>
              Jajamänsan, sade moderaten i kommissionen och skrev under en
              gemensam reservation med Miljöpartiet.
            </seg>
          </u>
          <u>
            <seg>
              Sedan kom frågan upp här i riksdagen. Då insåg moderaterna det:
              Hoppsan, det innebär att kärnkraften avvecklar sig själv. Därför
              ville man inte ge kärnkraften möjligheten att, på fullkomligt
              normalt marknadsekonomiskt språk, få betala sina egna försäkringskostnader.
            </seg>
          </u>
          <u>
            <seg>
              Bra, Carl Bildt, nu har vi gjort ett framsteg. Moderaterna och
              Miljöpartiet kan gemensamt avveckla kärnkraften. Utmärkt!
            </seg>
          </u>
          <u>
            <seg>
              Jag vill avsluta med att säga någonting om det som jag inledde
              med. Det är FN-rapporten som visar hur tillståndet är i världen.
              Det är väl sjutton att vi inte har kunnat få någon debatt om det.
              Alla viker för det, därför att det är obehagligt.
            </seg>
          </u>
          <u>
            <seg>
              De senaste 25 åren har världens konsumtion fördubblats, medan
              1 miljard människor har blivit fattigare. Lik förbaskat får man
              höra detta ensidiga mantra: Nu skall vi konsumera mera.
            </seg>
          </u>
          <u>
            <seg>
              Vad är det för etik, Alf Svensson? Vi kan inte konsumera mer
              i vår del av världen. Vi måste konsumera bättre. John Stuart Mill,
              den gamle liberalen -
            </seg>
          </u>
          <note>
            för att ta till någon som Lars Leijonborg och Alf
          </note>
          <u>
            <seg>
              Svensson säkert gillar ganska mycket - sade att vi skall ha ekonomisk
              och materiell tillväxt upp till en viss materiell nivå. Sedan
              är det andra saker som skall växa: den fria tiden, dvs. sänkt
              arbetstid, kulturen och, Alf Svensson, andligheten.
            </seg>
          </u>
          <u>
            <seg>
              Vore inte det någonting att ta till sig, att släppa det trista
              och tråkiga mantrat om ekonomisk tillväxt och inse att det är
              andra saker som skall växa just nu?
            </seg>
          </u>
          <note>
            (Applåder)
          </note>
          <note>
            2 § Justering av protokoll
          </note>
          <note>
            Justerades protokollet för den 22 oktober.
          </note>
          <note>
            3 § Avsägelser
          </note>
          <note>
            Talmannen meddelade att Anders Sundström (s)
          </note>
          <note>
            anhållit om att bli entledigad från uppdraget som ledamot av
            riksdagen fr.o.m. den 27 oktober.
          </note>
          <note>
            Kammaren biföll denna avsägelse.
          </note>
          <note>
            Talmannen meddelade att Karin Norlin (kd) anhållit om att bli
            entledigad från uppdraget som ersättare för ledamot av riksdagen
            fr.o.m. den 15 oktober.
          </note>
          <note>
            Kammaren biföll denna avsägelse.
          </note>
          <note>
            Talmannen meddelade att Ulla Wester (s) avsagt sig uppdraget
            som suppleant i EU-nämnden.
          </note>
          <note>
            Kammaren biföll denna avsägelse.
          </note>
          <note>
            Talmannen meddelade att Ingegerd Wärnersson
          </note>
          <note>
            (s) avsagt sig uppdraget som suppleant i Europarådets svenska
            delegation.
          </note>
          <note>
            Kammaren biföll denna avsägelse.
          </note>
          <note>
            4 § Anmälan om kompletteringsval till Europarådets svenska delegation
          </note>
          <note>
            Talmannen meddelade att Socialdemokraternas riksdagsgrupp på
            grund av uppkommen vakans anmält Maud Björnemalm som suppleant
            i Eurparådets svenska delegation efter Ingegerd Wärnersson.
          </note>
          <note>
            Talmannen förklarade vald till
          </note>
          <note>
            suppleant i Europarådets svenska delegation
          </note>
          <note>
            Maud Björnemalm (s)
          </note>
          <note>
            5 § Anmälan om ändring i regeringens sammansättning
          </note>
          <note>
            Från statsminister Göran Persson hade följande skrivelse inkommit:
          </note>
          <note>
            Till riksdagens talman
          </note>
          <u>
            <seg>
              Jag har i dag med verkan fr.o.m. denna dag entledigat statsrådet
              och chefen för Socialdepartementet
            </seg>
          </u>
          <note>
            Anders Sundström.
          </note>
          <u>
            <seg>
              Jag har vidare utsett statsrådet Maj-Inger Klingvall att fr.o.m.
              denna dag vara chef för Socialdepartementet.
            </seg>
          </u>
          <note>
            Stockholm den 10 oktober
          </note>
          <note>
            Göran Persson
          </note>
          <note>
            6 § Anmälan om fördröjt svar på interpellation
          </note>
          <note>
            Till kammaren hade inkommit följande skrivelse:
          </note>
          <note>
            Interpellation 1998/99: 8
          </note>
          <note>
            Till riksdagen
          </note>
          <note>
            Interpellation 1998/99:8 av Maud Ekendahl om spritsmuggling via
            turistbussar.
          </note>
          <note>
            Interpellationen kommer att besvaras fredagen den 13 november
            1998.
          </note>
          <u>
            <seg>
              Skälet till dröjsmålet är hög arbetsbelastning.
            </seg>
          </u>
          <note>
            Stockholm den 22 oktober 1998
          </note>
          <note>
            Finansdepartementet
          </note>
          <note>
            Nils Dexe enligt uppdrag
          </note>
          <note>
            7 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Skrivelser
          </note>
          <note>
            1998/99:17 och 21 till justitieutskottet
          </note>
          <note>
            Förslag
          </note>
          <note>
            1998/99:RFK3 till konstitutionsutskottet
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1998/99:27 Ändringar i lagen (1996:95) om vissa internationella
            sanktioner
          </note>
          <note>
            Motioner med anledning av prop. 1998/99:11 Ny skyddsåtgärd vid
            immaterialrättsintrång
          </note>
          <note>
            1998/99:L3 av Jerry Martinger (m)
          </note>
          <note>
            med anledning av prop. 1998/99:15 Omstruktureringar och beskattning
          </note>
          <note>
            1998/99:Sk2 av Marie Engström m.fl. (v)
          </note>
          <note>
            1998/99:Sk3 av Bo Lundgren m.fl. (m)
          </note>
          <note>
            med anledning av prop. 1998/99:16 Avdrag för vissa pensionskostnader,
            m.m.
          </note>
          <note>
            1998/99:Sk4 av Carl Fredrik Graf (m)
          </note>
          <note>
            1998/99:Sk5 av Marie Engström m.fl. (v)
          </note>
          <note>
            med anledning av skr. 1998/99:5 Hållbara Sverige -
          </note>
          <note>
            uppföljning och fortsatta åtgärder för en ekologisk hållbar utveckling
          </note>
          <note>
            1998/99:MJ2 av Gudrun Lindvall m.fl. (mp)
          </note>
          <note>
            med anledning av skr. 1998/99:8 Investeringsplaner för trafikens
            infrastruktur
          </note>
          <note>
            1998/99:T3 av Eva Johansson (s)
          </note>
          <note>
            1998/99:T4 av Johnny Gylling (kd)
          </note>
          <note>
            1998/99:T5 av Harald Bergström (kd)
          </note>
          <note>
            1998/99:T6 av Johnny Gylling (kd)
          </note>
          <note>
            1998/99:T7 av Kenneth Lantz (kd)
          </note>
          <note>
            9 § Anmälan om frågor för skriftliga svar
          </note>
          <u>
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 27 oktober
          </note>
          <note>
            1998/99:34 av andre vice talman Eva Zetterberg (v)
          </note>
          <u>
            <seg>
              till utrikesministern
            </seg>
          </u>
          <note>
            Arresteringen av Augusto Pinochet
          </note>
          <note>
            1998/99:35 av Owe Hellberg (v) till jordbruksministern
          </note>
          <note>
            Mobila slakterier för fjäderfä
          </note>
          <note>
            den 28 oktober
          </note>
          <u>
            <seg>
              1998/99:36 av Stig Eriksson (v) till inrikesministern
            </seg>
          </u>
          <u>
            <seg>
              Bostadsdelegationens riktlinjer
            </seg>
          </u>
          <note>
            Frågorna redovisas i bilaga som fogas till riksdagens snabbprotokoll
            tisdagen den 10 november.
          </note>
          <note>
            10 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit
          </note>
          <note>
            den 28 oktober
          </note>
          <note>
            1998/99:23 av Mikael Odenberg (m) till statsministern
          </note>
          <u>
            <seg>
              Regeringens ton och språkbruk
            </seg>
          </u>
          <u>
            <seg>
              1998/99:24 av Berit Jóhannesson (v) till försvarsministern
            </seg>
          </u>
          <u>
            <seg>
              Försvaret och vapenrånet i Strängnäs
            </seg>
          </u>
          <u>
            <seg>
              1998/99:25 av Berit Jóhannesson (v) till försvarsministern
            </seg>
          </u>
          <u>
            <seg>
              Hanteringen av vapen inom försvaret
            </seg>
          </u>
          <note>
            1998/99:27 av Erik Arthur Egervärn (c) till näringsministern
          </note>
          <note>
            Inlösen av Rödöbron
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 10 november.
          </note>
          <note>
            11 § Kammaren åtskildes kl. 16.23.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 1 § anf. 7 (delvis) och av talmannen därefter till
            sammanträdets slut.
          </note>
        </div>
      </body>
    </text>
  </TEI>
</teiCorpus>
