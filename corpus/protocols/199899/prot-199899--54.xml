<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--54</head>
          <docDate when="1999-02-11">1999-02-11</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 5 februari.
          </note>
          <note>
            2 § Anmälan om återtagande av plats i riksdagen
          </note>
          <note>
            Talmannen meddelade att Stig Sandström (v)
          </note>
          <note>
            fr.o.m. den 11 februari återtagit sin plats i riksdagen, varigenom
            uppdraget som ersättare upphört för Rossana Valeria.
          </note>
          <note>
            3 § Svar på interpellation 1998/99:102 om rättsosäkerheten i
            beskattningen
          </note>
          <note type="speaker">
            Anf. 1 Finansminister ERIK ÅSBRINK (s):
          </note>
          <note>
            Fru talman! Jan-Evert Rådhström har frågat vilka åtgärder jag
            avser att vidta för att stärka rättssäkerheten i skattesystemet
            så att enskilda inte skall behöva råka illa ut och bli skyldiga
            att betala mer skatt än vad man räknat med, trots att man agerat
            i enlighet med direktiv från myndigheterna, samt vilka åtgärder
            som planeras för att stärka enskilda och företag mot skattemyndigheters
            övernitiska agerande.
          </note>
          <note>
            För att skapa rättssäkerhet för de skattskyldiga får beslut av
            skattemyndighet om omprövning och efterbeskattning endast fattas
            inom givna tidsfrister och under givna förutsättningar. Omprövning
            till nackdel för den skattskyldige får som huvudregel inte meddelas
            senare än under andra året efter beskattningsåret. Endast om den
            skattskyldige har lämnat en oriktig uppgift som föranlett ett
            felaktigt beskattningsbeslut eller om det beror på uppenbart förbiseende
            får efterbeskattning ske, och då skall det normalt göras senast
            under sjätte året efter beskattningsåret.
          </note>
          <note>
            Problem kan uppstå när det är oklart om förutsättningarna för
            en bestämmelses tillämpning är uppfyllda. Det kan t.ex. gälla
            vad som är en oriktig uppgift och om den skattskyldige lämnat
            en sådan uppgift.
          </note>
          <note>
            För att minimera gränsdragningsproblemen försöker regeringen,
            på skatteområdet liksom på alla andra områden, att få till stånd
            så enkla och tydliga regler som möjligt. Detta är ett arbete som
            pågår fortlöpande.
          </note>
          <note>
            Genom en lagändring som trädde i kraft nu vid årsskiftet skall
            bl.a. staten ersätta ren förmögenhetsskada som vållas av att en
            myndighet, t.ex. en skattemyndighet, genom fel eller försummelse
            lämnar felaktiga upplysningar eller råd, om det med hänsyn till
            omständigheterna finns särskilda skäl. Vid bedömning om särskilda
            skäl finns skall särskilt beaktas upplysningarnas eller rådens
            art, deras samband med myndighetens verksamhetsområde och omständigheterna
            när de lämnades. Möjligheten att på det här sättet få kompensation
            för den ekonomiska skada den enskilde kan drabbas av är ett sätt
            att stärka rättssäkerheten.
          </note>
          <note>
            Min och regeringens uppfattning är att rättssäkerheten generellt
            sett är hög och detta gäller också inom skatteförvaltningen. I
            enstaka fall kan det tyvärr hända att en enskild ändå råkar illa
            ut. Det är beklagligt men mycket svårt att åtgärda t.ex. genom
            lagstiftning.
          </note>
          <note>
            Jag välkomnar naturligtvis alla förslag som ytterligare kan stärka
            rättssäkerheten utan att undergräva skattemoralen och lojaliteten
            mot skattesystemet.
          </note>
          <note type="speaker">
            Anf. 2 JAN-EVERT RÅDHSTRÖM (m):
          </note>
          <note>
            Fru talman! Jag vill börja med att tacka finansministern för
            svaret på min interpellation, även om jag kanske hade önskat att
            svaret hade inneburit ett starkare ställningstagande för den enskilde
            än vad som framkommer.
          </note>
          <note>
            När man i dag ser vilka höga krav som samhället ställer på oss
            som medborgare, både som enskilda och företagare, i det vi säger
            och skriver till myndigheter, borde och skall även det motsatta
            gälla. Det måste vara en självklarhet att de uppgifter som man
            får från en myndighet skall vara klara och tydliga, och det skall
            naturligtvis inte vara så att ett svar som en gång getts betyder
            något helt annat vid ett senare tillfälle. Man måste kunna lita
            på en myndighets svar.
          </note>
          <note>
            När staten ändrar uppfattning i en fråga får den enskilde medborgaren
            aldrig komma i kläm, och det får naturligtvis heller aldrig bli
            retroaktiva beslut, så som jag gav exempel på till finansministern
            i min saga.
          </note>
          <note>
            Fru talman! Det är glädjande att finansministern skriver att
            man fortlöpande arbetar med frågorna om att få till stånd tydliga
            och enklare regler. Men, fru talman, jag kan för min del inte
            finna någonstans i propositionsförteckningen några konkreta förslag
            på förenklingsarbetet. Det skulle glädja mig och många andra om
            finansministern kanske ville lätta lite grann på förlåten här
            i kammaren i dag. Jag vill fråga finansministern om det går att
            ge några exempel på förslag som är på väg på förenklingsområdet.
          </note>
          <note>
            I finansministerns svar till mig skrevs också att finansministerns
            och regeringens uppfattning om rättssäkerheten är att den generellt
            sett är hög inom skatteförvaltningen. Samtidigt konstateras att
            det tyvärr händer att enskilda råkar illa ut och att det är svårt
            att åtgärda detta. För mig som moderat är det alltid medborgarperspektivet
            som är det viktiga. Om det vore så att det endast är en som kommer
            i kläm i rättsmaskineriet, så är det en för mycket. Dagens samhälle
            visar tyvärr att det är väldigt många som kommer i kläm.
          </note>
          <note>
            Det pratas mycket om nollvision i trafiken, och där är vi alla
            överens om att vi vill nå noll döda och svårt skadade. Jag tycker
            att det är hög tid att vi även inför en nollvision i myndighetsmissbruk
            mot enskilda, och inte, som finansministern, endast konstaterar
            att det tyvärr händer att enskilda råkar illa ut. Det får inte
            hända.
          </note>
          <note>
            Jag vill ge finansministern ett gott exempel på en skrift som
            man kan hämta från Tullverkets hemsida.
          </note>
          <note>
            Där står det: "Genom ökad information ska vi hjälpa företagen
            att göra 'Rätt från början'. Tullverket ska vara en partner i
            utrikeshandeln. - - - Vi är lyhörda för förslag till förenklingar
            liksom till förbättringar i vår information." Sådana initiativ
            är glädjande att läsa om, och jag tror och hoppas att Tullen jobbar
            efter detta också. Om bl.a. skattemyndigheterna hade samma skrift,
            och den fullt ut gällde, så behövde inte finansministern och jag
            stå här i kammaren i dag och debattera rättssäkerhet i beskattning,
            utan vi kunde tillsammans glädjas åt den nollvision i myndighetsmissbruk
            som då skulle gälla.
          </note>
          <note>
            Finansministern avslutade sitt svar på min interpellation med
            att han välkomnar alla förslag som ytterligare kan stärka rättssäkerheten
            utan att undergräva skattemoralen. Det är ju glädjande att finansministern
            vill få in förslag, men jag måste ändå slutligen fråga om han
            tycker att förslagslådan på Finansdepartementet är tom. Den lådan
            kan ju inte vara särskilt liten. Vi vet ju alla att det bokstavligen
            rasar in förslag på förändringsarbete. Ta bara förslaget från
          </note>
          <note>
            Småföretagardelegationen - det är ett i raden. Jag vill påstå,
            finansministern, att förslagen finns!
          </note>
          <note type="speaker">
            Anf. 3 Finansminister ERIK ÅSBRINK (s):
          </note>
          <note>
            Fru talman! Först vill jag säga till Jan-Evert
          </note>
          <note>
            Rådhström att jag som minister inte kan kommentera enskilda mål
            eller ärenden. Vad jag kan göra är att föra en principiell och
            generell diskussion.
          </note>
          <note>
            Det är självfallet ett mål för mig och för regeringen att göra
            allt som står i vår makt för att förhindra att enskilda människor
            kommer i kläm. Erfarenhetsmässigt vet vi att sådant dessvärre
            inträffar, därför att det är till sist inget annat än människor
            av kött och blod i myndigheter och i domstolar som skall ta ställning
            i ibland mycket svåra ärenden. Men strävan att så långt som möjligt
            undvika detta är självklart en mycket viktig uppgift för regeringen.
            Det är också ett arbete som fortlöpande bedrivs och som resulterar
            i förslag och beslut. Jag nämnde i mitt svar den lagändring som
            trädde i kraft nu vid årsskiftet som innebär att staten kan ersätta
            en ren förmögenhetsskada som har vållats av en myndighet, t.ex.
            en skattemyndighet, om vissa omständigheter är uppfyllda. Det
            är ett sådant exempel.
          </note>
          <note>
            Över huvud taget har vi en rad begränsningar och restriktioner
            som syftar till att stärka rättssäkerheten på skatteområdet. En
            omprövning av ett skattebeslut kan normalt bara göras upp till
            två år efter beskattningsåret. Efterbeskattning kan normalt bara
            ske upp till sex år efter beskattningsåret. Efterbeskattning förutsätter
            att den skattskyldige har lämnat oriktig uppgift eller att ett
            uppenbart förbiseende har gjorts.
          </note>
          <note>
            Skattemyndighetens beslut är överklagbara. Det går att erhålla
            förhandsbesked i skattefrågor hos Skatterättsnämnden.
          </note>
          <note>
            Det här är ett arbete som bedrivs i ett vidare plan och inte
            bara gentemot skattemyndigheten utan också generellt. Det handlar
            som jag nämnde om möjlighet att få ersättning för förmögenhetsskada
            i vissa fall.
          </note>
          <note>
            Nästan alla myndighetsbeslut kan prövas av domstol.
          </note>
          <note>
            Myndigheterna står under tillsyn både av riksdagens ombudsmän
            och av justitiekanslern. Den som vid myndighetsutövning uppsåtligen
            eller av oaktsamhet åsidosätter sina åligganden kan dömas för
            tjänstefel.
          </note>
          <note>
            En arbetstagare på en statlig myndighet som uppsåtligen eller
            av oaktsamhet åsidosätter sina skyldigheter kan meddelas disciplinpåföljd
            för tjänsteförseelse.
          </note>
          <note>
            Det finns ett omfattande regelverk. Men naturligtvis är vi ständigt
            beredda att föra vidare arbetet i syfte att stärka rättssäkerheten.
            Jag vill understryka att det också handlar om att se till att
            medborgarna följer landets lagar inklusive dess skattelagar lojalt
            så att inte de som gör detta kommer i ett sämre läge än den minoritet
            som tyvärr inte gör detta på samma laglydiga sätt.
          </note>
          <note>
            Slutligen gläder jag mig åt det beröm som gavs åt
          </note>
          <note>
            Tullen för dess insatser och dess principiella inriktning. Det
            är en av de myndigheter som ligger under
          </note>
          <note>
            Finansdepartementet. Jag kan försäkra att samma strävanden också
            gäller för en annan av våra myndigheter, nämligen skatteförvaltningen.
          </note>
          <note type="speaker">
            Anf. 4 JAN-EVERT RÅDHSTRÖM (m):
          </note>
          <note>
            Fru talman! Det var lite grann av det jag befarade när vi skulle
            ha den här debatten, att det skulle räknas upp en mängd exempel
            inom skatteområdet som ingår i regelverket. Det är precis det
            som är vårt problem.
          </note>
          <note>
            Vi kan räkna upp en mängd olika regler. Men frågan är vad vi
            kan göra för att få förenklingar i denna flora. Det finns så många
            tydliga fall där personer kommer i kläm. Då blir vårt försvar
            att vi räknar upp den ena A 4-sidan efter den andra om regler
            som gäller, nya regler och försvårande regler.
          </note>
          <note>
            Jag frågade finansministern om vilka åtgärder som planeras. Det
            stod i svaret att ni gärna vill ha in förslag på förenklingar
            som gäller rättssäkerheten.
          </note>
          <note>
            Förslagen finns. Lådan med förslag spricker snart på
          </note>
          <note>
            Finansdepartementet, skulle jag tro. Vad tänker ni göra i den
            frågan?
          </note>
          <note type="speaker">
            Anf. 5 Finansminister ERIK ÅSBRINK (s):
          </note>
          <note>
            Fru talman! Visst kommer det in förslag om detta.
          </note>
          <note>
            Fast det är nog en överdrift att säga att lådan spricker.
          </note>
          <note>
            Förslag som kommer in kan vara av högst skiftande kvalitet. Det
            är inte alltid som förslag går ut på att förenkla reglerna. Ibland
            innebär de att reglerna blir ännu krångligare.
          </note>
          <note>
            Det är inte heller så enkelt att enklare regler alltid är liktydigt
            med ökad rättssäkerhet. Att vi har regler, och ibland tyvärr krångliga
            regler, kan just vara för att värna och stärka rättssäkerheten.
            Men jag tar tacksamt emot nya förslag både från Jan-Evert Rådhström
            och från andra. Vi skall studera dem. De får bedömas noga. Kan
            vi föra arbetet vidare skall vi göra detta.
          </note>
          <note>
            Jag vill påminna om att det nu pågår skatteöverläggningar där
            alla partier, även Moderaterna, har möjlighet att delta och lämna
            förslag. Jag har ännu så länge inte fått några konkreta förslag
            till skatteförenklingar eller åtgärder för att öka rättssäkerheten.
          </note>
          <note>
            Men det är fritt fram att lägga fram sådana förslag.
          </note>
          <note>
            Jag lovar att jag skall studera dem med stort intresse.
          </note>
          <note type="speaker">
            Anf. 6 JAN-EVERT RÅDHSTRÖM (m):
          </note>
          <note>
            Fru talman! Jag skall göra mitt för att dra ett strå till stacken.
            Jag skall med spänning följa den här frågan. Jag vill avslutningsvis
            säga till finansministern att jag hoppas att vi når en nollvision
            i rättssäkerheten för våra medborgare.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1998/99:108 om information om utländska
            spel och lotterier
          </note>
          <note type="speaker">
            Anf. 7 Finansminister ERIK ÅSBRINK (s):
          </note>
          <note>
            Fru talman! Roy Hansson har frågat justitieministern vilka åtgärder
            hon ämnar vidta för att säkerställa yttrande- och informationsfriheten
            avseende utländsk spel- och lotteriinformation. Interpellationen
            har överlämnats till mig.
          </note>
          <note>
            Riksdagen beslutade i december 1998, efter förslag från regeringen,
            att ändra lotterilagen så att den som i yrkesmässig verksamhet
            eller annars i förvärvssyfte främjar deltagande i ett utom landet
            anordnat lotteri skall kunna dömas till böter eller fängelse.
            I
          </note>
          <note>
            ringa fall skall inte dömas till ansvar.
          </note>
          <note>
            Regeringen och en majoritet i riksdagen gjorde bedömningen att
            denna lagändring var nödvändig och motiverad för att kunna garantera
            en tillräcklig och effektiv tillsyn och kontroll av spelmarknaden,
            för att tillvarata konsumentintressen samt för att upprätthålla
            den av riksdagen beslutade ordningen att överskottet från spelmarknaden
            i Sverige skall vara förbehållet staten, hästsporten och folkrörelserna.
          </note>
          <note>
            Tryckfrihetens syfte är att säkerställa ett fritt meningsutbyte
            och en allsidig upplysning. Missbruk får inte föranleda straff
            i annan ordning eller i annat fall än som anges i tryckfrihetsförordningen.
            Enligt rättspraxis betraktas s.k. lotterimeddelanden avseende
            utländska spel och lotterier vara av sådan karaktär att de inte
            omfattas av tryckfrihetsförordningen.
          </note>
          <note>
            Jag kan försäkra Roy Hansson att regeringen alltid i samband
            med nya lagförslag mycket noga analyserar och bedömer eventuella
            konsekvenser för yttrande- och tryckfriheten. Jag anser inte att
            ytterligare åtgärder är nödvändiga för att säkerställa dessa självklara
            friheter. Lagändringen syftar inte till att förhindra rapportering
            från utländska sportevenemang eller dylikt. Däremot finns det
            ingen anledning, mot bakgrund av riksdagens tidigare ställningstaganden,
            att skydda sådan information som innebär att svenska folket uppmanas
            att delta i utländska lotterier. Jag vill avslutningsvis poängtera
            för Roy Hansson att det är domstolarna som tolkar lagen och inte
            regeringen eller riksdagen.
          </note>
          <note type="speaker">
            Anf. 8 ROY HANSSON (m):
          </note>
          <note>
            Fru talman! Innan jag tackar finansministern för svaret och går
            in på sakfrågan vill jag säga några ord om handläggningen i Regeringskansliet.
            Eftersom jag ser denna interpellation som en ren lagstiftningsfråga
            i första hand vad gäller yttrandefriheten riktade jag frågan till
            justitieministern. Med all respekt för finansministern tror jag
            inte att det är finansministerns kompetensområde att besvara vad
            jag anfört i interpellationens näst sista stycke sista meningen
            om det är någon skillnad på spelinformation i redaktionell text
            eller i form av annons.
          </note>
          <note>
            Fru talman! Jag vill ändå tacka finansministern för svaret. Om
            jag uttrycker mig försiktigt är jag inte helt nöjd, men det kanske
            klarläggs under debatten. När debatten var före jul här i kammaren
            och frågan behandlades i utskottet framförde jag farhågor att
            yttrandefriheten skulle begränsas. Jag gjorde detta med stöd av
            remissvar från bl.a. Tidningsutgivareföreningen.
          </note>
          <note>
            När jag sedan till jul kom hem till Gotland och talade med en
            person på en av våra tidningar framkom att tidningarna hade fått
            rekommendation att inskränka publicering vad avser odds och resultat.
            Jag har sedan från andra tidningar fått samma bild. Det kan vare
            sig vara rätt eller bra.
          </note>
          <note>
            I finansministerns svar talas i andra stycket om yrkesmässig
            verksamhet. Dit måste naturligtvis tidningsutgivning räknas. I
            fjärde stycket talas om fritt meningsutbyte och en allsidig upplysning,
            och det är väl just det som våra tidningar ägnar sig åt.
          </note>
          <note>
            Jag tog i min interpellation upp det stora travloppet Prix d'Amérique
            dels för att det var aktuellt, dels för att det är ett evenemang
            som röner stort intresse i
          </note>
          <note>
            Sverige. Tidigare år har tidningarnas spelbilagor noga följt
            odds och förutsättningar vid detta lopp. Inför detta år fanns
            det ingenting om vilka odds som gällde vid banan. Jag har fått
            information om att denna begränsning beror på den lagstiftning
            som gäller från årsskiftet. Det kan inte vara rimligt i vår öppna
            tid att våra tidningar inte skall kunna publicera vad som intresserar
            tidningsläsarna.
          </note>
          <note>
            Vidare har jag från en av våra största tidningar här i Stockholm
            fått reda på att tidningen känner sig förhindrad att införa spelinformationen
            i en annons eller i redaktionell text. Kan detta verkligen vara
            rätt?
          </note>
          <note>
            Nu har finansministern talat om spelförhållanden och fördelning
            av vinster. Det är inte intressant i detta sammanhang. Min interpellation
            handlar om rätten för en tidning att själv göra en bedömning av
            innehållet i tidningen, vilket är en helt annan sak.
          </note>
          <note>
            Jag beklagar att inte den minister som ansvarar för lagstiftningen
            vill svara på min interpellation som faktiskt berör något som
            vi skall slå vakt om, nämligen rätten för tidningar och andra
            medier att fritt publicera vad som bedöms angeläget på journalistiska
            grunder.
          </note>
          <note>
            Vi politiker skall vara aktsamma med regler på detta område,
            t.o.m. mycket aktsamma. Enligt min mening kan publicering av odds
            vid ett travlopp i
          </note>
          <note>
            Paris aldrig föranleda inskränkningar i tidningarnas rätt att
            självständigt bedöma vad som skall stå i tidningen.
          </note>
          <note>
            Trots att det är finansministern som svarar i dag finns det anledning
            att kräva besked av regeringen.
          </note>
          <note>
            Jag har några frågor. Kan en vanlig svensk tidning i sin spelbilaga
            eller på annan plats publicera odds från utländska spelbolag?
            Är det någon skillnad om detta sker självständigt eller om det
            sker i jämförelse med ett svenskt spelbolag? Är det någon skillnad
            om den här publiceringen sker före eller efter sportevenemanget?
          </note>
          <note>
            Sedan finns det en annan viktig fråga. Kan det, för tydlighetens
            skull, slås fast om det finns någon skillnad om publiceringen
            sker i redaktionell text eller om den sker i en betald annons?
          </note>
          <note type="speaker">
            Anf. 9 Finansminister ERIK ÅSBRINK (s):
          </note>
          <note>
            Fru talman! Låt mig börja med att säga till Roy
          </note>
          <note>
            Hansson att jag naturligtvis inte skulle drömma om att påstå
            att min kompetens i tryckfrihetsfrågor kan mäta sig med justitieministerns.
            Nu har vi dock den ordningen i Regeringskansliet att ärendena
            fördelas mellan våra departement beroende på hur interpellationerna
            utformas. Vi har gjort den bedömningen att den här interpellationen
            skall besvaras av finansministern.
          </note>
          <note>
            Dessbättre har jag en stor församling mycket kompetenta jurister
            till min hjälp. Och inte nog med det, det svar som jag har gett
            har naturligtvis på sedvanligt sätt beretts i Regeringskansliet.
            Därigenom har också Justitiedepartementet och deras mycket kompetenta
            jurister haft möjligheter att påverka svaret.
          </note>
          <note>
            Jag tror inte att det råder någon oenighet om det oerhört stora
            värde som tryckfrihetsförordningen har i
          </note>
          <note>
            Sverige. Men det gäller även för den att vi skall dra en gräns.
            Vad är det som omfattas av tryckfriheten, och vad är det som inte
            omfattas? Den bedömning som har gjorts är att tryckfrihetsförordningen
            inte skall skydda vilseledande eller andra orediga förfaranden
            på det ekonomiska området. Ett meddelande i tryckt skrift som
            ett led i ett bedrägeri omfattas t.ex.
          </note>
          <note>
            inte av tryckfrihetsförordningens tillämpningsområde.
          </note>
          <note>
            Detsamma gäller lotterimeddelanden.
          </note>
          <note>
            Det finns naturligtvis speciella skäl till att vi inte har ansett
            att tryckfrihetsförordningen skall omfatta den typen av meddelanden.
            Lotterier är en sådan verksamhet som kan medföra stora sociala
            och ekonomiska problem om den utnyttjas felaktigt. Det är stora
            summor som omsätts i lotteriverksamhet. Det kan - och vi vet erfarenhetsmässigt
            att det också sker
          </note>
          <note>
            - locka oseriösa anordnare att på ett bedrägligt sätt berika
            sig själva på lotterideltagarnas bekostnad. För att motverka dessa
            risker står lotterier under noggrann tillsyn. Vinsterna kanaliseras
            till olika angelägna ändamål.
          </note>
          <note>
            Detta är inte något specifikt svenskt. Ett likartat synsätt finns
            i vår omvärld. EG-domstolen har i det s.k. Schindlermålet uttalat
            att vissa skyddshänsyn medför att lotterier kan undantas från
            reglerna om fri rörlighet av tjänster. Lotterier är alltså en
            verksamhet som endast kan tillåtas under strängt kontrollerade
            former. Det är bakgrunden till den lagstiftning som har genomförts.
            Den senaste lagändringen som regeringen föreslog ställde sig en
            majoritet av Sveriges riksdag bakom. Jag tycker att det var bra
            att den gjorde det.
          </note>
          <note>
            Jag vill inte svara på de konkreta frågor som Roy
          </note>
          <note>
            Hansson ställer av det enkla skälet att det är domstolar som
            skall tillämpa och tolka lagstiftningen i Sverige. Det är inte
            regeringen och riksdagen som skall göra det.
          </note>
          <note type="speaker">
            Anf. 10 ROY HANSSON (m):
          </note>
          <note>
            Fru talman! Det är onekligen bra att vi är överens om att kompetensen
            i de här juridiska frågorna ligger på Justitiedepartementet. Det
            var synd att inte departementschefen kom hit och svarade på detta.
          </note>
          <note>
            Finansministern tog återigen upp en del om spel och lotterier.
            Jag instämmer i att lotterier och spel naturligtvis skall vara
            under rimlig kontroll, en sådan kontroll som vi har i Sverige
            i dag för att förhindra spelmissbruk. Men det var inte detta som
            min interpellation handlade om. Finansministern och jag är helt
            överens om att man skall ha en skälig och rimlig kontroll.
          </note>
          <note>
            Min interpellation handlade om rätten för tidningarna att göra
            detta och om det skall vara några begränsningar. I propositionen
            som diskuterades före jul fanns det under punkten 4.2 något som
            kallas för kriminalisering. Där inskränks klart tidningarnas möjligheter.
            Jag tror att det är det som har gjort att tidningarna numera inte
            publicerar det som intresserar allmänheten. Detta kan t.ex. vara
            odds vid ett stort travlopp som det i Paris.
          </note>
          <note>
            Jag drar mig till minnes från tidigare år att det var väldigt
            vanligt att tidningarna, både i redaktionell text och i spelbilagor,
            redovisade de olika skillnaderna, och gärna i förhållande till
            svenska och andra spelbolag. Detta har man nu förhindrat genom
            den här lagen. Jag tycker naturligtvis inte att det är bra.
          </note>
          <note>
            Jag är inte nöjd med de svar som finansministern gav. Jag förstår
            kanhända finansministerns svårigheter att svara på det här i dag,
            eftersom vi tydligen är överens om att det inte är ministerns
            kompetensområde. Då svävar fortfarande svenska dagstidningar i
            ovisshet om det är rätt eller inte att publicera odds som gäller
            vid utländska lotterier och om det är någon skillnad om de införs
            i en betald annons eller om det sker i redaktionell text. Detta
            är vitalt.
          </note>
          <note>
            Jag var i förra veckan i kontakt med en av våra större dagstidningar.
            Där kände man sig besvärade över den här lagstiftningen som riksdagen
            på tämligen lösa grunder beslutade om före jul. Jag tror inte
            att det var regeringens och riksdagsmajoritetens mening att inskränka
            rätten för våra tidningar att publicera det som intresserar läsarna.
          </note>
          <note>
            Jag vore tacksam om finansministern ville förtydliga detta lite
            mer. Är det någon skillnad om det införs i en betald annons eller
            inte? Kan tidningarna publicera det som man har gjort tidigare,
            eller förhindras det genom den här lagstiftningen? Har det skett
            någon förändring härvidlag med den lagstiftning som beslutades
            om före jul?
          </note>
          <note type="speaker">
            Anf. 11 Finansminister ERIK ÅS-BRINK (s):
          </note>
          <note>
            Fru talman! Eftersom det är så viktigt för Roy
          </note>
          <note>
            Hansson kan jag än en gång, med den ödmjukhet som är karakteristisk
            för min person, bekräfta att jag är mindre kompetent än justitieministern
            i lagstiftningsfrågor, och däribland tryckfrihetsfrågor.
          </note>
          <note>
            Däremot har jag kring mig utomordentligt kompetenta jurister
            på Finansdepartementet. Därtill har de likaledes mycket kompetenta
            juristerna på Justitiedepartementet kunnat påverka svarets utformning.
            Jag tror inte att Roy Hansson skall räkna med att det hade blivit
            ett annat svar om justitieministern hade stått här i stället för
            mig.
          </note>
          <note>
            Jag skulle aldrig drömma om att ifrågasätta Roy
          </note>
          <note>
            Hanssons kompetens, men jag är ändå något förvånad över att han
            på nytt upprepar frågorna om rättstillämpningen av lagar som har
            stiftats av Sveriges riksdag. Det är faktiskt inte regeringens
            sak att göra detta. Det är inte heller riksdagens sak att göra
            detta.
          </note>
          <note>
            Det är så med all ny lagstiftning att en rättspraxis får utvecklas
            med tiden. Om man finner att det råder en oklarhet kan detta prövas
            i domstol. Det kommer kanske att ske i de här frågorna. Det har
            vi kanske anledning att välkomna. I den mån det finns frågetecken
            kan de då rätas ut. Men de rätas inte ut genom att jag står här
            i talarstolen och överskrider mina befogenheter när det gäller
            hur Sveriges lagar skall tolkas av svenska domstolar. Jag tycker
            att det är viktigt att slå fast detta. Det är inte så det går
            till.
          </note>
          <note>
            Jag vill också säga till Roy Hansson att om han vill ha svar
            av justitieministern får han formulera interpellationer som berör
            justitieministerns ansvarsområde. Den här interpellationen berör
            mitt ansvarsområde. Den är föranledd av en lagändring som har
            lagts fram i en proposition av Finansdepartementet.
          </note>
          <note>
            Då är det naturligtvis så att jag svarar på frågor eller interpellationer
            som gäller det området.
          </note>
          <note type="speaker">
            Anf. 12 ROY HANSSON (m):
          </note>
          <note>
            Fru talman! Finansministern! Det här är inte speciellt viktigt
            för mig - inte mer än för någon annan i
          </note>
          <note>
            Sverige. Men det är däremot viktigt för våra tidningar och för
            allmänheten som tar del av detta. Det är det viktiga.
          </note>
          <note>
            Jag kan nu konstatera att man efter den här debatten får fortsätta
            att sväva i ovisshet vid våra tidningsredaktioner om man kan publicera
            det som tidigare har varit tillåtet, men som ändrades genom den
            lagstiftning som skedde före jul.
          </note>
          <note>
            Jag tror inte, finansministern, att det är något önskemål från
            våra tidningar att dras inför domstol för att få saken prövad.
            Bland dem jag har talat med diskuteras det, men man vill inte.
            Och det förstår jag. Våra tidningar är naturligtvis seriösa, och
            då är det inte något speciellt att befolka våra domstolar för
            att få saken prövad.
          </note>
          <note>
            Jag tycker att vi borde slå vakt om den här frågan och att man
            borde ha berett den. Regeringen borde ha tagit varning av de inkomna
            remissvaren, bl.a. från
          </note>
          <note>
            Tidningsutgivareföreningen, och formulerat sig så att den här
            situationen inte hade uppstått. Frågan diskuteras i propositionen
            under rubriken Kriminalisering, så det är inte obekant för regeringen
            att det här skulle kunna inträffa.
          </note>
          <note>
            Jag får väl ta finansministern ad notam och återkomma med en
            direkt fråga till justitieministern.
          </note>
          <note type="speaker">
            Anf. 13 Finansminister ERIK ÅS-BRINK (s):
          </note>
          <note>
            Fru talman! Jag skall inte upprepa mig i denna sista replik när
            det gäller de rättsliga aspekterna på diskussionsämnet. Man jag
            vill ändå lägga till en annan iakttagelse. Den lagstiftning som
            vi diskuterar och som Roy Hansson, liksom moderaterna, uppenbarligen
            är kritisk mot har likväl en majoritet av riksdagen ställt sig
            bakom. Den är förestavad av den oro vi på goda grunder känner
            över att utländska intressen mer och mer försöker ta över spelverksamhet
            i Sverige. Det handlar om verksamhet som inte på något sätt står
            under kontroll och tillsyn, där risken för missbruk, kriminalitet
            och andra företeelser ökar dramatiskt.
          </note>
          <note>
            Jag menar att det är ett starkt samhällsintresse att vi på olika
            sätt försöker motverka den typen av aktiviteter. Det var det som
            låg bakom lagstiftningen. Jag menar att det finns mycket starka
            skäl för att vi på olika sätt försöker stävja det missbruk som
            annars lätt
          </note>
          <note>
            - det vet vi av erfarenhet - uppkommer i det här sammanhanget.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1998/99:110 om vargstammen i Värmland
          </note>
          <note type="speaker">
            Anf. 14 Jordbruksminister MARGARETA WINBERG (s):
          </note>
          <note>
            Fru talman! Runar Patriksson har frågat mig om regeringen är
            beredd att genomföra försöksverksamhet i en kommun med lokal beslutanderätt
            för kommunen avseende jakt på rovdjur.
          </note>
          <note>
            Det är enligt jaktförordningen (1987:905) Naturvårdsverket som
            ger tillstånd till jakt på rovdjur.
          </note>
          <note>
            Naturvårdsverket får enligt 27 § jaktförordningen under vissa
            förutsättningar ge tillstånd till jakt, om det behövs för att
            förhindra att björn, järv, lo, säl eller örn orsakar skador. När
            det gäller varg får ett tillstånd avse endast ett enskilt djur
            som orsakar allvarliga skador eller olägenheter.
          </note>
          <note>
            Björn, järv eller lo som har angripit och skadat eller dödat
            tamdjur får enligt bestämmelser i 28 §
          </note>
          <note>
            jaktförordningen dödas av tamdjurets ägare, om det finns skälig
            anledning att befara ett nytt angrepp och om det sker i omedelbar
            anslutning till angreppet.
          </note>
          <note>
            Denna rätt till skyddsjakt omfattar alltså inte varg.
          </note>
          <note>
            Före den 1 mars 1990 gällde samma bestämmelser om skyddsjakt
            för varg som för björn, järv, lo och örn. Begränsningarna i möjligheterna
            till skyddsjakt efter varg gjordes med hänsyn till den då mycket
            svaga vargstammen.
          </note>
          <note>
            Rovdjurens antal och utbredning har under åren genomgått stora
            och snabba förändringar. Under
          </note>
          <note>
            1800-talets andra hälft decimerades stammarna i
          </note>
          <note>
            Sverige kraftigt. Även under 1900-talet har förändringarna varit
            påtagliga. Samtliga fyra stora rovdjursarter ökar numera i landet
            såväl till antal som i utbredning. Antalet stora rovdjur i Sverige
            är i dag större än det varit någon gång sedan första världskriget.
          </note>
          <note>
            Med växande rovdjursstammar följer ökade skador på tamdjur, främst
            ren, men också får och hundar.
          </note>
          <note>
            En grundläggande förutsättning för att berörda näringsidkare,
            lokalbefolkningen och rovdjuren skall kunna existera sida vid
            sida är bl.a. att frågor om skador och skadeersättningar ges en
            långsiktig och för berörda parter acceptabel lösning.
          </note>
          <note>
            Ökningen av rovdjursstammen har under de senaste åren medfört
            en väsentlig ökning av antalet ansökningar till Naturvårdsverket
            om olika former av jakt på de fyra stora rovdjursarterna och på
            örn. Naturvårdsverket har medgett skyddsjakt i större utsträckning
            än tidigare, framför allt när det gäller lodjur. Många sökanden
            har emellertid begärt att få minska antalet rovdjur väsentligt
            mer än vad Naturvårdsverket medgivit.
          </note>
          <note>
            Regeringen beslöt den 29 januari 1998 att tillkalla en särskild
            utredare för att utreda frågan om en sammanhållen rovdjurspolitik.
            Detta skedde mot bakgrund av de senaste årens utveckling av rovdjursstammarna
            och de ovan beskrivna frågorna. Utredaren har till uppgift att
            överväga och lägga fram ett förslag till en sammanhållen rovdjurspolitik
            som gör det möjligt att anlägga en helhetssyn på biologiska, jaktliga
            och näringsmässiga frågor. Det måste vara möjligt att bedriva
            djurskötsel även i de områden där det finns rovdjur. De skador
            rovdjuren åstadkommer måste ersättas och arbetet med skadeförebyggande
            åtgärder fortsätta.
          </note>
          <note>
            Utredaren skall kartlägga de konflikter som uppstår till följd
            av skadorna och beskriva berörda människors uppfattning om konflikterna.
            Vid behov skall utredaren lämna förslag till åtgärder för att
            motverka de konflikter som kan uppstå. Utredaren skall vidare
            föreslå de åtgärder som, vid hanteringen av konflikterna, kan
            underlätta samverkan mellan bevarandeintressen, jaktintressen,
            lokalbefolkningens intressen och intresset hos de näringar som
            berörs av rovdjursförekomsten.
          </note>
          <note>
            Utredaren skall med sina förslag sträva efter att åstadkomma
            sådana lösningar på ovan beskrivna problem och konflikter som
            kan tillgodose grundläggande förutsättningar för en samexistens
            mellan berörda näringar, lokalbefolkning och rovdjur. Uppdraget
            skall redovisas senast den 15 december 1999.
          </note>
          <note>
            Regeringen beslöt vidare den 23 juli 1998 att utredaren med förtur
            skall utreda frågan om en utvidgad skyddsjakt respektive nödvärnsjakt
            på varg. Det innebär att utredaren skall undersöka om det är möjligt
            att med utgångspunkt i utredarens huvuddirektiv vidga bestämmelserna
            i 27 och 28 §§ jaktförordningen till att gälla också varg. Det
            skedde mot bakgrund av att den växande vargstammen gett upphov
            till oro, inte minst för skador på tamdjur. Om utredaren finner
            att en utvidgad jakt bör kunna komma i fråga, skall utredaren
            också pröva under vilka förutsättningar och på vilka villkor skyddsjakten
            respektive nödvärnsjakten kan bedrivas. Den delen av uppdraget
            skall redovisas senast den 30 april 1999.
          </note>
          <note>
            Utredaren har således till uppgift att lägga fram förslag till
            en sådan sammanhållen rovdjurspolicy med den breda ansats som
            Runar Patriksson efterfrågar. Frågan om hur skyddsjakten skall
            utformas, inklusive vem som skall besluta om jakten, faller inom
            det uppdrag som den särskilde utredaren har.
          </note>
          <note>
            Frågan om rätt till skyddsjakt på varg som angriper tamdjur behandlar
            utredaren med förtur.
          </note>
          <note>
            Jag är mot denna bakgrund inte beredd att föreslå regeringen
            en försöksverksamhet med lokal beslutanderätt kring jakt. De frågor
            som Runar Patriksson tar upp i interpellationen kommer att övervägas
            i samband med att regeringen tar ställning till utredarens olika
            förslag.
          </note>
          <note type="speaker">
            Anf. 15 RUNAR PATRIKSSON (fp):
          </note>
          <note>
            Fru talman! Fru jordbruksminister! Det var ett intressant och
            välformulerat svar, som jag är tacksam för. Jag tror att det kan
            betyda en hel del i den bygd där jag bor. Där har vi under två,
            tre år fått en ansamling av varg som är ganska stor, och det upprör
            bygden en del på grund av vargens härjningar.
          </note>
          <note>
            När interpellationen skrevs av mig i juletid hade tre av mina
            bekanta och vänner mist sina jakthundar under julhelgen i min
            bygd. Värmlandstidningen skrev i förrgår i en artikel: Fem vargar
            på väg mot
          </note>
          <note>
            Töcksfors samhälle. Det här är alltså något radikalt som skett
            under de senaste två, tre åren.
          </note>
          <note>
            Vi känner att jägarna sköter detta bra med andra djurarter. Att
            vargen kommer till oss beror naturligtvis på den goda tillgången
            på älg och rådjur. Varför är den så god? Jo, därför att jägarna
            som bestämmer om det runtom i bygderna har byggt upp en stam som
            naturligtvis är tilldragande för rovdjuren.
          </note>
          <note>
            Vi tycker om dem. Det finns ingenting alls i min interpellation
            som säger att vargen skall utrotas, utan hela interpellationen
            handlar om var beslutsfattandet skall ske.
          </note>
          <note>
            Vi i bygden anser att eftersom vi är en frikommun och får bestämma
            om så många andra saker i vår kommun borde vi också kunna få makten
            över rovdjursstammen. Vi tror att det finns kompetenta människor
            som klarar av det här.
          </note>
          <note>
            Jag tror att jag vågar påstå att det nu har bevisats att det
            inom ett område av åtta mil runt Östervallskog
          </note>
          <note>
            - tyvärr är vi då inne i grannlandet Norge - finns ett
          </note>
          <note>
            20-tal djur. När då fem är på väg mot samhället, och man vet
            att det kan bli ytterligare fem till sju inom en snar framtid,
            anser vi att beslutsvägen från Naturvårdsverket till den dag det
            blir problem är för lång.
          </note>
          <note>
            Innebörden i min interpellation är att jag vädjar till jordbruksministern
            att så snart som möjligt kanske våga ta ett så djärvt beslut som
            att låta en frikommun i västra Värmland själv få ta ansvar för
            rovdjursstammens utveckling.
          </note>
          <note>
            Det är helt klart att det inte finns någon jägare i bygden som
            önskar vargens utrotning.
          </note>
          <note>
            För att ingen skall tro något, vill jag säga att jag själv är
            en mycket dålig jägare. Naturligtvis går vi alla, i våra trakter,
            på älgjakten, men jag blir oftast betraktad som korvgrillare när
            vi är i skogen. Jag är en dålig jägare.
          </note>
          <note>
            Men det här är en regionalpolitisk fråga. Det skriver jag också
            i interpellationen. Frågan är om vi skall få använda de tillväxtmöjligheter
            vi har i en glesbygd där naturbruket är viktigt.
          </note>
          <note>
            Som jag skriver i interpellationen: Det kan vara svårt att locka
            läkare eller kompetenta människor till vår industri med att säga:
            Kom inte hit om du är jaktintresserad, för vargen äter upp din
            hund. Om vi kan säga: Vi har kontroll över vargstammen och rovdjursstammen,
            så här kan du driva ett bra naturbruk om du är intresserad av
            jakt och fiske, tror jag att det är en fördel för en kommun som
            Årjäng.
          </note>
          <note type="speaker">
            Anf. 16 Jordbruksminister MARGARETA WINBERG (s):
          </note>
          <note>
            Fru talman! Jag tror inte att det finns så mycket att debattera,
            eftersom vi nu har en utredare. Vi får avvakta hans utredning.
          </note>
          <note>
            Jag kan bara konstatera att när interpellationen skrevs var det
            ännu inte beslutat om en sådan utredning. Den kom efteråt.
          </note>
          <note>
            Jag vill bara kort kommentera detta att man vill ha en levande
            landsbygd och att man vill att människor skall vilja bo, i det
            här fallet, i västra Värmland. Man kan naturligtvis se det som
            så, att om man har en biologisk mångfald och denna flora och fauna
            av variation är det oerhört attraktivt, inte minst med tanke på
            turism. Jag tycker att turismen väl också är en sådan näring som
            drar till sig andra människor som kan bo och arbeta där.
          </note>
          <note>
            Låt oss avvakta tills utredningen kommer. Vi kanske kan fortsätta
            vår diskussion då.
          </note>
          <note type="speaker">
            Anf. 17 RUNAR PATRIKSSON (fp):
          </note>
          <note>
            Fru talman! För att bevisa mitt tycke för vargen tog jag i dag
            på mig en slips från Årjängs kommuns största företag som har vargen
            som symbol.
          </note>
          <note>
            Det är alltså inte alls så att vi vill ha bort vargen.
          </note>
          <note>
            Men vi anser att det har blivit för många. Vi anser att vi är
            beslutsfattare som själva kan ta hand om detta.
          </note>
          <note>
            Älgstammen var också alldeles för stor i västra
          </note>
          <note>
            Värmland. Den förorsakade många trafikolyckor. Det sköttes om
            på egen nivå, och älgstammen drogs ned till rätt läge. Jag tror
            att om vi fick makten över rovdjursstammen och de andra djuren
            skulle det bli bra.
          </note>
          <note>
            Men jag måste också säga att Sören Ekströms utredning gläder
            mig. Vi skall ta upp en ny debatt längre fram. Det kanske inte
            behövs. Interpellationens konsensus kanske får ett svar i utredningen.
            Jag tackar än en gång för svaret.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 12.43 på förslag av talmannen att ajournera
            förhandlingarna till kl. 13.00 då statsrådet Mona Sahlin skulle
            infinna sig i kammaren för att lämna information om regeringens
            beslut om rekommendationen från analysgruppen i Estoniafrågan.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 13.02.
          </note>
          <note>
            6 § Information från regeringen om regeringens beslut om rekommendationen
            från analysgruppen i Estoniafrågan
          </note>
          <note type="speaker">
            Anf. 18 Statsrådet MONA SAHLIN (s):
          </note>
          <note>
            Fru talman! M/S Estonias förlisning natten mot den 28 september
            1994 är den största katastrof som har drabbat Sverige i modern
            tid. Olyckan på Östersjön tog inte bara 852 människors liv, varav
            501 var svenska medborgare. Den tog dessutom ifrån de anhöriga
            rätten att själva bestämma över de omkomnas begravning. Många
            lider fortfarande av just detta.
          </note>
          <note>
            Andra har accepterat olycksplatsen som en grav.
          </note>
          <note>
            När det till synes omöjliga ändå inträffade ställdes stora delar
            av det svenska samhället på svåra prov.
          </note>
          <note>
            Det var därför av största vikt och värde att så många enskilda
            organisationer, kyrkor, kommuner, myndigheter och de politiska
            partierna tog gemensamt ansvar för att hantera olyckans konsekvenser.
          </note>
          <note>
            Samtidigt har många anhöriga och överlevande upplevt att det
            offentliga Sveriges hantering av olyckan ytterligare har bidragit
            till att försvåra och förvärra deras redan svåra situation. Detta
            uppmärksammades redan den 15 december 1994, när dåvarande statsminister
            Ingvar Carlsson meddelade regeringens beslut att inte bärga M/S
            Estonia: "Det beslut regeringen nu fattat kommer att diskuteras
            under lång tid framöver. Mitt tidigare uttalande för en bärgning
            kan ha skapat förväntningar som i dag inte infrias. Jag beklagar
            djupt den besvikelse jag därmed kan ha orsakat hos en del av de
            anhöriga." Så sade Ingvar
          </note>
          <note>
            Carlsson då.
          </note>
          <note>
            Regeringen kan i dag, fyra år och fyra månader efter olyckan,
            i efterhand konstatera att på tre punkter borde det offentliga
            Sverige ha agerat annorlunda än vad det gjorde.
          </note>
          <note>
            För det första konstaterar regeringen att det i efterhand framstår
            som naturligt att man omedelbart efter M/S Estonias förlisning
            borde ha inlett ett omhändertagande av omkomna. Någon skyldighet
            att genomföra ett sådant arbete förelåg inte, vare sig för svenska
            eller för andra länders myndigheter.
          </note>
          <note>
            Med tanke på att M/S Estonia var ett estniskt fartyg som förliste
            inom Finlands ansvarsområde för sjöräddning, i finsk fiskezon,
            på den finska kontinentalsockeln skulle inte heller ett ensidigt
            svenskt agerande ha varit självklart, trots att merparten av de
            omkomna var svenskar. Under alla omständigheter borde frågan om
            ett omhändertagande av omkomna i och utanför fartyget ha prövats
            omedelbart efter olyckan.
          </note>
          <note>
            För det andra konstaterar regeringen att det offentliga Sverige,
            inbegripet myndigheter och Regeringskansliet, ej var rustat för
            att möta anhöriga och överlevande. Erforderlig kunskap att hantera
            katastrofer saknades, och organisationen var bristfällig.
          </note>
          <note>
            För det tredje anser regeringen att beslutet att övertäcka M/S
            Estonia med en skalkonstruktion av betong var ett misstag. Även
            om syftet med denna konstruktion var vällovligt, att skydda den
            i internationella avtal och lag fastslagna gravfriden, kan regeringen
            inte annat än konstatera att detta beslut innebar ytterligare
            lidande för många anhöriga och överlevande.
          </note>
          <note>
            Till dem som känner sig drabbade av dessa misstag vill regeringen
            framföra ett djupt och uppriktigt beklagande. Samtidigt konstaterar
            regeringen att det inte i efterhand med nya beslut går att återskapa
            den situation som rådde hösten 1994.
          </note>
          <note>
            Analysgruppen för granskning av Estoniakatastrofen, som tillkallades
            av regeringen den 18 september
          </note>
          <note>
            1997, har bl.a. rekommenderat att ansträngningar bör göras för
            att omhänderta och identifiera omkomna som finns inuti eller utanför
            M/S Estonia. Denna rekommendation har prövats med största noggrannhet
            av regeringen.
          </note>
          <note>
            Från anhöriga, överlevande, organisationer och myndigheter har
            synpunkter inhämtats. 28 instanser har yttrat sig över analysgruppens
            rapport. Utöver detta har många enskilda, bl.a. genom ca 250 brev
            till regeringen, getts möjlighet att direkt eller indirekt framföra
            sina åsikter. Dessutom har regeringen haft ett flertal kontakter
            med företrädare för anhöriga och överlevande. Regeringen har även
            haft överläggningar med företrädare för Estlands, Finlands och
            Danmarks regeringar.
          </note>
          <note>
            Vid två tillfällen, den 7 december 1998 och den
          </note>
          <note>
            10 februari 1999, har regeringen samrått med företrädare för
            riksdagens samtliga partier. Syftet med dessa överläggningar har
            varit att vidmakthålla den politiska enighet som har kännetecknat
            handläggningen av och besluten rörande Estonia.
          </note>
          <note>
            För regeringens bedömning och beslut har en rad omständigheter
            betydelse. I juli 1995 stiftade en enig riksdag lagen om gravfrid
            vid vraket efter M/S Estonia. Genom avtal med Estland och Finland
            har likalydande lagar införts i dessa länder. Därtill har Danmark
            så sent som i januari 1999 anslutit sig till avtalet och infört
            lagstiftning.
          </note>
          <note>
            Regeringen konstaterar att ett fullföljande av analysgruppens
            rekommendation förutsätter att de aktuella avtalen förhandlas
            om och att lagarna till skydd för gravfriden ändras. Även om fyra
            länders regeringar och parlament skulle vara ense om att så bör
            ske, kommer en sådan process att ta lång tid från det att förhandlingar
            inleds via ändringar i avtal och lagar som tillåter rekognoceringsdykningar
            till slutgiltigt omhändertagande av omkomna. Än längre tid kommer
            denna process att ta, om den över huvud taget är möjlig, med tanke
            på att såväl Estland som
          </note>
          <note>
            Finland har avvisat förslaget att inleda förhandlingar om rekognoceringsdykningar.
          </note>
          <note>
            Regeringen konstaterar att den estniska regeringen mycket bestämt
            motsätter sig analysgruppens förslag om omhändertagande av omkomna.
          </note>
          <note>
            Alldeles oavsett de svårigheter som sammanhänger med andra länders
            inställning till gravfriden vid
          </note>
          <note>
            M/S Estonias vrak har regeringen funnit att övervägande skäl
            talar emot att nu, fyra och ett halvt år efter olyckan, sätta
            i gång en process som dels blir mycket utdragen och som dels kan
            resultera i att inget omhändertagande av de omkomna kan ske. Många
            anhöriga, både de som hoppas på ett omhändertagande och de som
            accepterar havet som en sista viloplats, skulle utsättas för en
            lång tid av ovisshet och risk för ytterligare lidande.
          </note>
          <note>
            Till dessa överväganden skall läggas de problem vid ett omhändertagande
            som hänger samman med identifieringen av de omkomna. Det är sannolikt
            att samtliga svenska omkomna skulle kunna identifieras.
          </note>
          <note>
            Det är också sannolikt att alla omkomna från andra länder inte
            kan identifieras. För att verkligen kunna bedöma förhållandena
            rörande identifiering krävs dock undersökningar i och omkring
            fartyget, vilket i dag är olagligt och något som såväl Finland
            som
          </note>
          <note>
            Estland avvisat.
          </note>
          <note>
            Analysgruppen nämner som en tänkbar möjlighet att de som inte
            kan identifieras gravsätts på en gemensam minnesplats i endera
            Sverige eller Estland.
          </note>
          <note>
            Detta har väckt mycket starka och negativa reaktioner i Estland.
            Värt att notera i detta sammanhang är att det var medborgare från
            17 nationer som omkom i samband med olyckan.
          </note>
          <note>
            Regeringen har mot den bakgrund som nu redovisats beslutat att
            stå fast vid beslutet den 15 december
          </note>
          <note>
            1994, att M/S Estonia inte skall bärgas, att några åtgärder för
            att ta upp de omkomna inte skall vidtas samt att platsen där fartyget
            förliste skall betraktas som en gravplats.
          </note>
          <note>
            Regeringen har vidare beslutat att arbetet med övertäckningen
            av fartyget, som avbröts den 19 juni
          </note>
          <note>
            1996, inte skall återupptas. För att skydda fartyget från intrång
            avser regeringen att öka ansträngningarna att förmå fler länder,
            framför allt kring Östersjön, att ansluta sig till avtalet om
            gravfrid vid M/S Estonia.
          </note>
          <note>
            Regeringen avser också att i samråd med Finland och Estland noga
            följa den tekniska utvecklingen och förfina instrumentet för övervakning
            av området kring M/S Estonia.
          </note>
          <note>
            Regeringen vill avslutningsvis peka på det omsorgsfulla sätt
            på vilket analysgruppen har tagit sig an sitt uppdrag. Gruppens
            arbetssätt har varit ett värdefullt bidrag till den svåra och
            långa läkningsprocess som M/S Estonias förlisning innebär för
            så många människor.
          </note>
          <note>
            Det är regeringens förhoppning att den tillsammans med dagens
            regeringsbeslut skall kunna hjälpa fler att komma vidare med sina
            liv.
          </note>
          <note>
            Informationen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.15 på förslag av talmannen att ajournera
            förhandlingarna till kl. 13.30 då interpellationssvaren skulle
            återupptas.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 13.30.
          </note>
          <note type="speaker">
            Anf. 19 TALMANNEN:
          </note>
          <note>
            Vi har, trots att ansträngningar gjorts, inte lyckats få kontakt
            med statsrådet Maj-Inger Klingvall som skulle besvara en interpellation
            från Marie Engström.
          </note>
          <note>
            Detta ärende utgår därför från dagens föredragningslista.
          </note>
          <note>
            7 § Svar på interpellation 1998/99:25 om Assi
          </note>
          <note>
            Domän
          </note>
          <note>
            Anf. 20 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Per Westerberg har i sin interpellation tagit upp
            flera frågor med anknytning till förvaltningen av de bolag som
            är helt eller delvis ägda av staten.
          </note>
          <note>
            Per Westerberg citerar det brev jag skrev till ledningen för
            Assi Domän AB i samband med deras aviserade personalminskningar
            i Piteå.
          </note>
          <note>
            Per Westerberg efterlyser besked från min sida om jag avser att
            ta ett direkt och personligt ansvar för de statliga företagens
            regionalpolitiska ansvar vid omstruktureringar och om jag avser
            att göra detta även för alla privata bolag. Per Westerberg frågar
            även om brevet är att betrakta som ett ägardirektiv och hur minoritetsintressenas
            intressen tagits till vara.
          </note>
          <note>
            Först vill jag säga att jag vid samma tillfälle skrev ett likalydande
            brev till ledningen för Vattenfall AB.
          </note>
          <note>
            Skälet till att jag skrev breven var att jag anser att det är
            väsentligt att bolagen i sitt arbete med rationaliseringar och
            därmed följande personalreduceringar utnyttjar möjligheter till
            vidareutveckling av personal som blir övertalig så att förutsättningar
            skapas för att dessa anställda kan erhålla nya uppgifter. Detta
            framgår av mina brev. Jag anser att det är väsentligt att även
            privatägda företag arbetar på detta sätt. Det handlar sålunda
            inte om någon form av ägardirektiv eller särskild behandling av
            de statliga bolagen.
          </note>
          <note>
            Jag kan peka på exemplet Telia där bolaget gjorde en satsning
            på utveckling och kompetensväxling för den del av personalen som
            blev övertalig i samband med en omorganisation 1996. Nu har dessa
            personer i mycket stor utsträckning fått nya uppgifter inom och
            utom företaget. De som var övertaliga blev inte utslagna från
            arbetsmarknaden. Det görs nu en studie av Stockholms universitet
            för att undersöka det ekonomiska resultatet av omställningen.
            Hittills har den slutsatsen kunnat dras att arbetssättet inte
            varit dyrare än att direkt säga upp personalen.
          </note>
          <note>
            Jag är fullständigt medveten om att det är bolagens styrelser
            och ledningar som skall fatta de beslut som krävs för att bolagens
            verksamhet skall möta de krav på effektivitet och avkastning som
            staten och övriga delägare ställer. Dessa krav är allmänt sett
            desamma som gäller för övriga aktörer på de marknader de statligt
            ägda bolagen verkar. Jag lyfter naturligtvis inte av detta ansvar
            från bolagens ledningar.
          </note>
          <note type="speaker">
            Anf. 21 PER WESTERBERG (m):
          </note>
          <note>
            Fru talman! Först ber jag att få tacka näringsministern för svaret
            på mina frågor. Av naturliga skäl är jag inte alldeles nöjd med
            alla svar. Det kanske inte heller var att vänta.
          </note>
          <note>
            Fru talman! Låt mig först bara slå fast att jag delar näringsministerns
            syn att det finns ett ansvar i alla typer av företag och organisationer
            att försöka hjälpa personer som kan bli friställda med utbildning
            och omplacering om det finns rimliga förutsättningar för det.
          </note>
          <note>
            Mina frågor gäller dock i stället styrningen av det statliga
            företaget och ansvaret för friställningar för olika ägarkategorier.
            Det finns en rad olika pressklipp från det senaste halvåret i
            vilka man lätt får uppfattningen att näringsministern gör väldigt
            olika graderingar av människor som blir friställda från olika
            företag. Jag står här i talarstolen med pressklipp med direkta
            citat från näringsministern i vilka det sägs att han skall garantera
            nya jobb till Porjus när Vattenfall friställer personal där. Det
            finns pressklipp och även artiklar skrivna av näringsministern
            där det framgår att staten har särskilt ansvar att hjälpa människor
            som blir friställda i samband med förändringar inom försvarets
            organisation men även inom försvarsindustrin.
          </note>
          <note>
            Samtidigt har vi sett vad som har skett vid de mycket omdebatterade
            förändringarna vid Ericsson i Norrköping och vid de friställningar
            som sker inom Volvo där vi inte har hört några direkta krav på
            ersättningsjobb eller garantier från näringsministern.
          </note>
          <note>
            Jag ställer då naturligtvis frågan: Är det någon form av A-,
            B- och C-lag på den svenska arbetsmarknaden, där en viss kategori
            är garanterad ersättningsjobb, en annan att staten skall ha ett
            särskilt ansvar och en tredje som får klara sig bäst den kan med
            gängse arbetsmarknadspolitiska insatser.
          </note>
          <note>
            Jag noterar visserligen att det har skrivits brev inte bara till
            Assi Domän utan även till Vattenfall. Men jag vill ändå fråga
            vad dessa brev syftar till. Skrivs motsvarande brev till alla
            andra svenska företag som gör friställningar för att tydliggöra
            ansvar och näringsministerns syn? Hur ser näringsministern på
            Assi
          </note>
          <note>
            Domän, som trots allt till drygt 49 % ägs privat varav flera
            hundra tusen svenska småsparare? Ställs det särskilda krav på
            Assi Domän, och har Assi Domän ett särskilt ansvar jämfört med
            andra bolag?
          </note>
          <note>
            Jag förutsätter att det inte är ett ägardirektiv som har lämnats
            via breven. Men jag måste samtidigt ställa frågan: Vilket syfte
            hade breven i förhållande till ägardirektiv och allmänna och generella
            åtaganden som kan finnas i de olika skedena för olika företag?
          </note>
          <note>
            Fru talman! Jag skall sammanfatta detta med tre direkta följdfrågor:
          </note>
          <note>
            1. Den tidigare socialdemokratiske industriministern har här
            i kammaren låtit fastslå att statliga företag skall bedriva sin
            verksamhet på exakt samma villkor som motsvarande privata bolag.
            Gäller det fortfarande, eller finns det en ny policy från Näringsdepartementet?
          </note>
          <note>
            2. Hur ser näringsministern på brev till ledningar i halvstatliga
            företag, av typen Assi Domän, med hänsyn till börsetiken och ansvaret
            för minoritetsägarna?
          </note>
          <note>
            3. Hur ser näringsministern på det jag beskriver -
          </note>
          <note>
            den syn man lätt får när man plockar samman ett antal citat och
            ett antal olika klipp från näringsministerns uttalanden om A-,
            B- och C-lag på den svenska arbetsmarknaden?
          </note>
          <note>
            Anf. 22 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Staten har alltid ett särskilt ansvar.
          </note>
          <note>
            Förutom att jag är näringsminister och ansvarig för ägandet är
            jag arbetsmarknadsminister och har ett ansvar för vad som sker
            på den svenska arbetsmarknaden. Inte minst är det viktigt att
            regeringen tar ett ansvar när människor blir friställda och när
            människor inte har ett jobb. Det är min roll, och jag måste använda
            de medel som står till mitt förfogande.
          </note>
          <note>
            När det gäller breven i fråga har jag mycket hovsamt och ganska
            enkelt förtydligat de regler som vi har på svensk arbetsmarknad
            och inte minst det moraliska ansvar som man förväntar sig att
            alla arbetsgivare har därest den här typen av omstruktureringar
            görs.
          </note>
          <note>
            När det sedan gäller de frågor som här tas upp av
          </note>
          <note>
            Per Westerberg om den artikel som har skrivits om försvarsindustrin
            anser jag att när regering och riksdag fattar beslut som direkt
            påverkar en verksamhet -
          </note>
          <note>
            i detta fall försvarsindustrin - har regering och riksdag ett
            speciellt ansvar. När en åtgärd vidtas som man vet, som i detta
            fall, direkt kommer att leda till förändringar, nedskärningar
            och minskad sysselsättning får man ta detta ansvar.
          </note>
          <note>
            I fråga om Norrköping har jag talat med Ericssons ledning. Jag
            har under en längre tid haft samtal med
          </note>
          <note>
            Ericssons verkställande direktör om hur man, sett till samhällets
            intresse, borde hantera detta. Jag har också tillsatt landshövding
            Björn Eriksson för att ta upp frågan mellan å ena sidan företagets
            ledning och å andra sidan mig och de olika myndigheter som vi
            har lokalt och regionalt.
          </note>
          <note>
            Detsamma gäller Volvo. Jag har under en längre tid haft direkta
            kontakter med verkställande direktören på Volvo.
          </note>
          <note>
            Som svar på de frågor som ställts vill jag helt kort säga följande:
          </note>
          <note>
            · Statliga företag skall självklart behandlas på samma villkor
            som alla andra företag. Det är speciellt känsligt när vi är delägare
            och det finns andra ägare.
          </note>
          <note>
            · Brev som jag har skrivit har jag redan redogjort för.
          </note>
          <note>
            · Här finns ingen A-, B- och C-verksamhet, utan alla måste behandlas
            lika.
          </note>
          <note type="speaker">
            Anf. 23 PER WESTERBERG (m):
          </note>
          <note>
            Fru talman! Staten har alltid ett särskilt ansvar, säger näringsministern.
            Då ställer man sig naturligtvis frågan: I vilken egenskap? Självfallet
            finns det generella åtgärder som vidtas vid arbetsmarknadspolitiska
            åtgärder, arbetsförmedlingar, olika typer av omskolning m.m. Det
            är den naturliga, normala verksamheten i samband med friställningar.
          </note>
          <note>
            Att det sedan går ut särskilda brev till statliga företag ger,
            när nu näringsministern upprepar detta, närmast ett intryck av
            att det finns särskilda krav som ställs på de statliga företagen,
            utöver vad som gäller för de privata.
          </note>
          <note>
            Jag är glad att näringsministern även talar med
          </note>
          <note>
            Ericsson och Volvo, något som jag tycker att det är naturligt
            att varje näringsminister gör. Men hur är det med alla andra friställningar?
            Det är ju inte bara stora svenska företag som det gäller. Permitteringar
            sker dessvärre i alla typer av företag. Små, medelstora och stora
            företag, ja, t.o.m. enmansföretag lägger ju ned och människor
            blir friställda.
          </note>
          <note>
            Jag räknar inte med att näringsministern skall tala med varje
            enskild företagare men det finns faktiskt ett ansvar även för
            det som sker på de små arbetsplatserna, som är den dominerande
            delen av hela den svenska arbetsmarknaden.
          </note>
          <note>
            Jag tycker således fortfarande att näringsministern, och detta
            finns det mycket klara tecken på, delar in arbetsmarknaden i A-,
            B- och C-lag. A-laget har särskilda förmåner genom att det handlar
            om anställda i statliga företag eller företag som har beställningar
            från försvaret eller annan statlig myndighet. Sedan finns det
            andra som ligger längre bort, kanske ett B-
          </note>
          <note>
            lag. Det är de som näringsministern talar med. Vidare har vi
            ett C-lag med alla de hundratusentals människor som är anställda
            i företag som näringsministern fysiskt icke har möjlighet att
            tala med. Jag tycker att detta är en djupt otillfredsställande
            situation och menar att det skall vara en generell politik. Självfallet
            gör vi insatser där så är möjligt men alla kategorier måste likabehandlas,
            oavsett vilken arbetsgivare de har.
          </note>
          <note>
            Sedan, fru talman, hade jag en fråga om Porjus och Vattenfalls
            aviserade friställningar där. Näringsministern var ju i samband
            med sitt brev ute och garanterade att man skulle få ersättningsjobb
            från det statliga företaget. Jag har ingenting emot ersättningsjobb,
            tvärtom. Men det är särbehandlingen och säringripandet i statliga
            företag som jag tänker på. Jag har väldigt svårt att se att näringsministern
            fullföljer den situation som har varit gällande i denna kammare
          </note>
          <note>
            - att statliga företag skall behandlas på samma sätt och agera
            på samma sätt som motsvarande privata -
          </note>
          <note>
            om man räknar med att man får förmaningar och brev från ägaren
            vid olika tillfällen om hur man skall göra vid olika händelser
            som uppstår.
          </note>
          <note>
            Fru talman! Jag vill fullfölja mina följdfrågor med att ånyo
            fråga näringsministern:
          </note>
          <note>
            1. Är det inte i praktiken så att det svar som näringsministern
            nyss gav är att han behandlar olika löntagarkategorier som A-,
            B- och C-lag när det gäller friställningar?
          </note>
          <note>
            2. Hur ser näringsministern själv på sina garantier beträffande
            Porjus om ersättningsjobben - där finns det ju direkta citat?
          </note>
          <note>
            3. Är det så att alla statliga företag, hel- och delägda, framöver
            skall se brev från ägaren som brev från vem som helst - de skall
            ju agera som vilket enskilt privat bolag som helst?
          </note>
          <note>
            Anf. 24 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Om man inte kan ha kontakt med alla företag - det
            är riktigt som Per Westerberg säger; vi har varsel från både små
            och stora företag - innebär inte det att man inte tar ett ansvar.
            Skall jag exempelvis när Volvo varslar 5 400, när Ericsson varslar
          </note>
          <note>
            10 000 och när lilla Porjus varslar 150 personer säga att jag
            inte haft möjlighet att ta kontakt med alla andra och att jag
            därför inte tar kontakt med dessa? Det vore en orimlig politik.
          </note>
          <note>
            Vi i regeringen och jag som minister har ett mycket stort ansvar
            men - och det är detta som jag pekar på - företagen har i första
            hand det största ansvaret. Alla företag skall ta sitt ansvar.
          </note>
          <note>
            När det gäller Porjus vill jag tillägga att jag som minister
            med ansvar för regionalpolitiken ansåg att det är väldigt svårt
            att hitta andra arbetstillfällen i
          </note>
          <note>
            Porjus jämfört med hur det är på stora orter - man kan jämföra
            med t.ex. Göteborg och andra orter där
          </note>
          <note>
            Volvo har varslat. Då tycker jag att det är rimligt att jag försöker
            skaffa en mängd ersättningsjobb, vilket jag också genom olika
            åtgärder har gjort. Det är något som jag både är stolt över och
            står för.
          </note>
          <note type="speaker">
            Anf. 25 PER WESTERBERG (m):
          </note>
          <note>
            Fru talman! Jag delar helt näringsministerns uppfattning. Naturligtvis
            kan man inte ha kontakt med alla företag men kraven måste vara
            ungefär desamma.
          </note>
          <note>
            Dessutom måste man försöka göra så att kommunikationen blir någorlunda
            jämbördig. I så fall är det inget unikt med Vattenfall i Porjus
            eller med Assi
          </note>
          <note>
            Domän i Piteå - även om det är näringsministerns egen kommande
            valkrets. I stället är det fråga om generella regler som gäller
            lika för alla.
          </note>
          <note>
            Jag efterlyser därmed generella åtgärder både när det gäller
            arbetsmarknadspolitiken och kraven på företagens ansvar och när
            det gäller näringsministerns försök till kommunikation. Det går
            att kommunicera, inte minst via medierna, även med en stor mängd
            företag. Deras sätt och deras problem kan vara gällande när det
            gäller att försöka skapa en gemensam dialog om hur situationer
            kan lösas även för det mycket stora antal svenskar som finns i
            mindre och medelstora företag och som har rätt till likabehandling
            motsvarande vad som gäller i statliga eller stora företag.
          </note>
          <note>
            Det är självklart bra att man gör ansträngningar för att få jobb
            till Porjus i samband med friställningar.
          </note>
          <note>
            Men jag tycker icke att man kan ställa ut några garantier. Det
            finns många fler orter både i Norrland och i andra glesbygdsområden
            i Sverige som i så fall har rätt att kräva ersättningsjobb och
            garantier från näringsministern. De har för övrigt lyst med sin
            frånvaro.
          </note>
          <note>
            Till sist, fru talman! Vilka kriterier har näringsministern med
            dessa aktiviteter för att vidta åtgärder, samtala eller på annat
            sätt försöka lindra effekterna i samband med friställningarna?
            Vilka kriterier gäller för de statliga företagen, de stora och
            de mindre och medelstora företagen? Är de generella eller gäller
            de från fall till fall när det inte finns någon generell princip?
          </note>
          <note>
            Anf. 26 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! De kriterier som gäller på svensk arbetsmarknad är
            samma för alla. De små företagen är inte undantagna. Huvudkriteriet
            är att det är företaget som i första hand tar ansvaret. Sedan
            har vi generella arbetsmarknadspolitiska åtgärder för att i andra
            hand tillsammans med företaget ta ett ansvar. Ytterst har regeringen
            och riksdagen ett ansvar för det som sker på svensk arbetsmarknad.
            När det sker väldigt stora förändringar utser regeringen speciella
            förhandlingsmän, och det är inget nytt - jag kan nämna Söderhamn.
            Och då får man vidta speciella åtgärder.
          </note>
          <note>
            Alla skall behandlas lika, och alla skall ha samma förutsättningar.
            Statliga verksamheter och aktiebolag skall inte behandlas annorlunda
            än andra bolag som icke är statliga. Tack!
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.52 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            8 § Frågestund
          </note>
          <note type="speaker">
            Anf. 27 ANDRE VICE TALMANNEN:
          </note>
          <note>
            I dagens frågestund kommer följande statsråd att delta: Finansminister
            Erik Åsbrink, jordbruksminister
          </note>
          <note>
            Margareta Winberg, statsrådet Mona Sahlin, statsrådet Leif Pagrotsky,
            näringsminister Björn Rosengren, statsrådet Ingegerd Wärnersson,
            statsrådet Britta
          </note>
          <note>
            Lejon och kulturminister Marita Ulvskog. Finansministern besvarar
            såväl allmänpolitiska frågor som frågor inom sitt eget ansvarsområde
            inom regeringen.
          </note>
          <note>
            Frågor till övriga statsråd förutsätts beröra deras ansvarsområden
            inom regeringen.
          </note>
          <note>
            Varsågoda att ta plats. Då är vi redo att börja.
          </note>
          <note>
            Medlemskap i EU
          </note>
          <note type="speaker">
            Anf. 28 LARS TOBISSON (m):
          </note>
          <note>
            Fru talman! Många länder förhandlar nu om medlemskap i EU. För
            att få bli medlem krävs det att man fullt ut antar akin, dvs.
            det regelverk som EU
          </note>
          <note>
            byggt upp. Framför allt gäller det den inre marknaden.
          </note>
          <note>
            Utan tvivel hör EMU och den gemensamma valutan till akins centrala
            delar. Jag har därför en fråga till finansministern. Kan man bli
            medlem i EU utan att fullt ut införa euron?
          </note>
          <note type="speaker">
            Anf. 29 Finansminister ERIK ÅS-BRINK (s):
          </note>
          <note>
            Fru talman! Det är en fråga som måste tas upp i de pågående förhandlingarna.
            Det finns ingen automatik som gör att ett land i samma ögonblick
            som det träder in i EU också blir medlem i EMU. Det krävs att
            en rad villkor uppfylls som går utöver dem som krävs för att man
            skall kvalificera sig som medlem i EU.
          </note>
          <note>
            Om något land i de kommande förhandlingarna eftersträvar ett
            undantag har det landet möjlighet att ta upp detta, och så får
            det bli en fråga för förhandlingarna. Det viktiga är att det inte
            finns någon automatik när det gäller att bli medlem i EMU samtidigt
            som man blir medlem i EU.
          </note>
          <note type="speaker">
            Anf. 30 LARS TOBISSON (m):
          </note>
          <note>
            Fru talman! När vi förhandlade om att Sverige skulle bli medlem
            i EU fick vi mycket klart för oss att vi fullt ut måste acceptera
            akin. Vid det laget var euron inte införd. Vi hade stora besvärligheter
            med att över huvud taget förhandla fram ett undantag för snuset,
            som inte på samma sätt tillhör de centrala delarna av regelverket.
            EMU och euron gör det i högsta grad.
          </note>
          <note>
            Jag förstår finansministern så, att han hänvisar till att det
            kan bli övergångsregler. Vi har redan dessa övergångsregler i
            form av konvergenskraven. Kommer ett land att kunna bli medlem
            i EU utan att uppfylla konvergenskraven? Måste man inte, om man
            nu uppfyller kraven, införa euron direkt?
          </note>
          <note>
            Kommer inte euroländerna att till varje pris försöka undvika
            att det som hände i Sveriges fall upprepas, dvs. att ett land
            tas in som medlem och sedan ställer sig vid sidan av och inte
            uppfyller kraven enligt fördraget?
          </note>
          <note type="speaker">
            Anf. 31 Finansminister ERIK ÅS-BRINK (s):
          </note>
          <note>
            Fru talman! Jag förstår att det egentliga syftet med
          </note>
          <note>
            Lars Tobissons fråga inte var omsorg om de länder som ansöker
            om medlemskap i EU, utan inlägget var ett led i den inrikespolitiska
            debatten. Det gäller Sveriges förhållande till EMU och inte Lettlands
            eller
          </note>
          <note>
            Rumäniens förhållande till EMU. Då är vi tillbaka i den vanliga
            fråga som vi har diskuterat så många gånger.
          </note>
          <note>
            Vi har fattat ett politiskt beslut i denna kammare i stor majoritet
            om att Sverige inte skall delta vid starten av euron. Det är ytterst
            en politisk bedömning som vi gör. Vi har också vid den behandling
            som skedde i maj förra året, där jag för övrigt själv deltog,
            befunnits vara i enlighet med fördraget.
          </note>
          <note>
            Om och när Sverige skall gå in i EMU är en senare fråga, och
            den skall avgöras av svenska folket i val eller folkomröstning.
          </note>
          <note>
            Jag tänker inte ge några pekpinnar eller råd till de länder som
            nu ansöker om medlemskap i EU. Jag är övertygad om att de kan
            driva sina intressen och att man så småningom kommer fram till
            en uppgörelse med EU.
          </note>
          <note>
            Lagen om jämställdhet
          </note>
          <note type="speaker">
            Anf. 32 CHRISTINA AXELSSON (s):
          </note>
          <note>
            Fru talman! Jag skulle vilja ställa en fråga till jämställdhetsminister
            Margareta Winberg.
          </note>
          <note>
            När jag har varit ute på arbetsplatsbesök i såväl
          </note>
          <note>
            Järfälla som Huddinge här i Stockholms län har jag erfarit att
            lagen om jämställdhet inte är tydlig vad gäller fackens möjligheter
            att få del av anställdas individuella löner för att kunna kartlägga
            löneskillnader mellan kvinnor och män och i förlängningen också
            göra något åt dem. De flesta arbetstagare har i dag individuella
            löner, och många arbetsgivare vägrar att lämna ut dem.
          </note>
          <note>
            Jag vill fråga ministern om hon har för avsikt att göra lagen
            tydligare, så att facken kan få ta del av denna statistik.
          </note>
          <note type="speaker">
            Anf. 33 Jordbruksminister MARGARETA WINBERG (s):
          </note>
          <note>
            Fru talman! Svaret på frågan är ja. Det finns nu en utredning.
            Hans Stark har under hösten fått tilläggsdirektiv som avser just
            att man skall titta på löneutvecklingen. I det uppdraget ingår
            just det som Christina Axelsson tog upp.
          </note>
          <note type="speaker">
            Anf. 34 CHRISTINA AXELSSON (s):
          </note>
          <note>
            Fru talman! Jag är väldigt tacksam för det. Det är stora problem
            för många fackliga organisationer. De flesta har individuella
            löner i dag.
          </note>
          <note>
            Tack för svaret.
          </note>
          <note>
            Hallandsåsen
          </note>
          <note type="speaker">
            Anf. 35 SVEN BERGSTRÖM (c):
          </note>
          <note>
            Fru talman! Jag har en fråga till näringsministern som berör
            trafik och miljö.
          </note>
          <note>
            I december månad överlämnades till regeringen ett beslutsunderlag
            från Banverket om Hallandsåsen och situationen där. Det är nu
            många som frågar sig hur det går med projektet.
          </note>
          <note>
            Jag undrar helt enkelt om regeringen har någon tidsplan för när
            man skall säga något i denna fråga, så att de många berörda parterna
            får ett besked.
          </note>
          <note>
            Anf. 36 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Regeringen har fått både tunnelkommissionens rapport
            och Banverkets redovisning av de olika alternativ som finns för
            den fortsatta hanteringen av järnvägsbygget vid Hallandsåsen.
            Såväl tunnelkommissionens rapport som Banverkets förslag skall
            nu studeras. När vi har studerat dem kommer regeringen att återkomma.
          </note>
          <note type="speaker">
            Anf. 37 SVEN BERGSTRÖM (c):
          </note>
          <note>
            Fru talman! Min poäng var att jag ville få en hint om hur tidsplanen
            ser ut för detta projekt. För alla oss som är inblandade i trafik-
            och miljöfrågor är det värdefullt att få veta om beskedet kommer
            i vår, i höst, inom en vecka eller inom en månad.
          </note>
          <note>
            Kostnadsramen har spruckit ordentligt för detta.
          </note>
          <note>
            Skall det bli någonting måste det tillskjutas nya pengar. Det
            antar jag att regeringen är medveten om. Miljöproblemen förefaller
            inte heller vara lösta.
          </note>
          <note>
            Jag skulle gärna vilja ha åtminstone en uppskattning av när frågan
            kan hanteras och när ett besked kommer.
          </note>
          <note>
            Anf. 38 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Frågan är så viktig att den måste ta den tid som
            behövs. Mitt svar är att den icke kommer att behandlas under våren,
            utan tidigast i höst.
          </note>
          <note>
            Barn- och ungdomskulturen
          </note>
          <note type="speaker">
            Anf. 39 EWA LARSSON (mp):
          </note>
          <note>
            Fru talman! Jag har en fråga till Marita Ulvskog.
          </note>
          <note>
            Sverige bryter mot FN:s barnkonvention. Det slår
          </note>
          <note>
            FN:s kommitté för barnets rättigheter fast efter att ha granskat
            den svenska barnpolitiken. Kommittén uttrycker oro över hur ekonomiska
            nedskärningar drabbar barnen och uppmanar regeringen att se över
            effekterna.
          </note>
          <note>
            Det gäller inte minst kultur- och fritidsområdet.
          </note>
          <note>
            Barnen får betala den svenska statsskulden, vilket är oacceptabelt.
            I Stockholms stad används nu skalpell för att ta bort s.k. onödigt
            dödkött. Bibliotek, kvartersbiografer, ungdomens hus och verkstäder
            är några exempel.
          </note>
          <note>
            Min fråga blir: På vilket sätt avser kulturministern se över
            effekterna av att barnkonventionen inte uppfylls?
          </note>
          <note>
            Anf. 40 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Jag delar Ewa Larssons oro över utvecklingen i Stockholms
            kommun. Där har man valt att lägga hårda besparingskrav på just
            kultur- och fritidssektorn. Vi ser en del oroande verkningar,
            bl.a.
          </note>
          <note>
            när det gäller barnbiblioteks- och biblioteksverksamheten.
          </note>
          <note>
            Vi kommer att följa utvecklingen mycket noga.
          </note>
          <note>
            Jag kommer i slutet av mars och i början av april att samla representanter
            för landets kommuner för att diskutera just biblioteksfrågan och
            barns tillgång till läsande och litteratur. Samtidigt kommer vi
            naturligtvis att gå igenom hur myndigheter och andra lever upp
            till de uppdrag som de har fått av regering och riksdag att prioritera
            just barn- och ungdomskulturen.
          </note>
          <note type="speaker">
            Anf. 41 EWA LARSSON (mp):
          </note>
          <note>
            Fru talman! För tydlighetens skull vill jag påminna om att vi
            i barnkonventionens artikel 31 kan läsa:
          </note>
          <note>
            Konventionsstaterna erkänner barnets rätt till vila och fritid,
            till lek och rekreation, anpassad till barnets ålder, samt rätt
            att fritt deltaga i det kulturella och konstnärliga livet.
          </note>
          <note>
            Jag tycker att det är bra att läsa upp detta när också finansministern
            är här.
          </note>
          <note>
            Det är alltså regeringarna som bär ansvaret för den här uppfyllelsen.
            Och nu har Sverige fått en allvarlig erinran om brott mot konventionen
            bl.a. vad avser kultur och fritid. Då frågar jag igen: Vad ämnar
            kulturministern göra för att sona brottet?
          </note>
          <note>
            Anf. 42 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Staten och regeringen står för ungefär hälften av
            de offentliga resurser som tillförs barn- och ungdomskulturen.
          </note>
          <note>
            Vi har valt att mycket tydligt tala om att barn och ungdomar
            har högsta prioritet. Vi har valt att t.ex.
          </note>
          <note>
            införa ett helt nytt litteraturstöd som tar sikte just på barn
            och ungdomar. Man kan gå igenom område för område och upptäcka
            att det är precis samma prioriteringar som gäller.
          </note>
          <note>
            När det däremot gäller den andra halvan av stödet, det som kommuner
            och landsting står för, vet vi att det på sina håll har varit
            svårt att hålla uppe de höga ambitionerna. Man har dessutom, som
            kanske i
          </note>
          <note>
            Stockholm, valt att göra prioriteringar som går på tvärs med
            barnkonventionens intentioner.
          </note>
          <note>
            Som jag sade kommer vi att ta upp direkta kontakter med de kommuner
            som lämnar svarta hål, som staten inte klarar av att fylla igen,
            på detta oerhört viktiga område.
          </note>
          <note>
            Tack!
          </note>
          <note>
            Insyn i kommunala bolag
          </note>
          <note type="speaker">
            Anf. 43 ULF NILSSON (fp):
          </note>
          <note>
            Fru talman! Jag har en fråga till statsrådet Britta
          </note>
          <note>
            Lejon.
          </note>
          <note>
            Kommunala bolag är en styrelseform som ur demokratisk synpunkt
            är problematisk. Skattebetalarnas pengar riskeras utan att den
            demokratiska kontrollen kan ske på samma sätt som i vanliga nämnder
            och styrelser i kommunen. Den direkta kontrollen utövas av personer
            som inte behöver vara direktvalda.
          </note>
          <note>
            Aktiebolagslagen gör att normal insyn och offentlighet inte är
            möjlig. Och de nya halvkommunala bolag som nu växer fram minskar
            ytterligare möjligheten till insyn. Jag har exempel på avtal som
            har ingåtts mellan kommunala och privata bolag som inte får offentliggöras.
            Det är säkert ingen tillfällighet att många av de mest utpräglade
            exempel på maktmissbruk och vidlyftig representation avslöjas
            bland kommunala bolag.
          </note>
          <note>
            Fru talman! Jag vill fråga statsrådet Britta Lejon om hon som
            ansvarig för demokratifrågor i regeringen anser att det finns
            en konflikt mellan grundläggande demokratiska styrelseprinciper
            och kommunala bolagsformer. Och i så fall undrar jag vilka åtgärder
            ministern kan tänka sig att diskutera i framtiden.
          </note>
          <note type="speaker">
            Anf. 44 Statsrådet BRITTA LEJON (s):
          </note>
          <note>
            Fru talman! Vi kommer inom kort från regeringens sida att lägga
            fram en proposition för riksdagen där vi behandlar den kommande
            revisionen av de kommunala verksamheterna och bl.a. de kommunala
            bolagen. Där har vi till syfte att förstärka insynen och revisorernas
            möjligheter. Framför allt skall de ansvariga förtroendevalda i
            kommunerna ges större möjligheter att bevaka vad som händer i
            de kommunala bolagen.
          </note>
          <note>
            Om jag uppfattar frågeställaren rätt är detta en vidare fråga;
            den handlar inte enbart om revisionen. Jag är i och för sig beredd
            att föra en diskussion om vilka demokratiska effekter våra nuvarande
            kommunala verksamhetsformer kan ha haft. Men jag är inte för närvarande
            beredd att komma med några närmare besked i den frågan. Det finns
            tidigare utredningsbetänkanden som behandlar de här frågorna.
            Jag ber att få återkomma.
          </note>
          <note type="speaker">
            Anf. 45 ULF NILSSON (fp):
          </note>
          <note>
            Fru talman! Tack för svaret! Jag förmodar att vi har skilda grundinställningar.
            Jag anser ju att det finns en konflikt inbyggd. Det är i och för
            sig positivt att statsrådet vill föreslå möjligheter till ökad
            insyn.
          </note>
          <note>
            Men jag var intresserad av att få ett svar om statsrådet anser
            att själva konstruktionen med kommunala bolag är en motsättning
            i förhållande till normal kommunal demokrati, vilket jag anser
            att den är.
          </note>
          <note type="speaker">
            Anf. 46 Statsrådet BRITTA LEJON (s):
          </note>
          <note>
            Fru talman! Den behöver inte nödvändigtvis vara det. Det beror
            på vad det är för verksamhet som man har i kommunala bolag. Däremot
            tycker jag att det är olyckligt när vi använder oss av för mycket
            blandformer av privat och offentlig verksamhet utan att kanske
            dra konsekvenserna av det.
          </note>
          <note>
            Jag tror att kommunerna redan inom ramen för det regelverk som
            vi har i dag skulle kunna ställa mycket högre krav vid upphandling.
            Då skulle man faktiskt komma mycket längre mot det som Ulf Nilsson
            åsyftar, nämligen ökad insyn och demokratisk kontroll över de
            verksamheter som vi med skattemedel i dag ser till utförs inom
            kommunala bolag eller på entreprenad.
          </note>
          <note>
            Jag tror alltså att vi kan göra mycket mer redan inom ramen för
            nuvarande regelverk.
          </note>
          <note>
            Vänerskolan
          </note>
          <note type="speaker">
            Anf. 47 INGEMAR VÄNERLÖV (kd):
          </note>
          <note>
            Fru talman! Jag vill ställa en fråga till skolminister Ingegerd
            Wärnersson. I vår lokaltidning hemma i
          </note>
          <note>
            Vänersborg fanns det i måndags en artikel med en fet rubrik över
            fem spalter som löd: Skolministern tror på
          </note>
          <note>
            Vänerskolan.
          </note>
          <note>
            Vänerskolan, som ligger i Vänersborg, är västra regionens teckenspråkiga
            grundskola. Det är med andra ord en skola för döva, vilken är
            väl känd av skolministern.
          </note>
          <note>
            Den här artikeln byggde inte på någon intervju med skolministern
            utan på ett skolbesök av några socialdemokratiska riksdagsmän
            som delgav tidningen sin version av läget.
          </note>
          <note>
            Jag vet att skolministern tidigare har varit ordförande i en
            statlig utredning om landets specialskolor, den uppmärksammade
            Funkisutredningen, som i brist på besked skapar stor oro på Vänerskolan.
            Det förväntas komma en proposition om specialskolorna den
          </note>
          <note>
            28 maj. I Vänersborg är man bekymrad över vilken inriktning den
            kommer att ha.
          </note>
          <note>
            Min fråga är: Tror skolministern fortfarande på
          </note>
          <note>
            Vänerskolan? Eller borde kanske nämnda tidningsrubrik haft formuleringen:
            Tidigare trodde skolministern på Vänerskolan?
          </note>
          <note>
            Anf. 48 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Det är roligt när man blir omnämnd när man själv
            inte har sagt någonting. Men jag har besökt skolan i Vänersborg,
            och när jag var där gjorde den ett mycket positivt intryck. Det
            tror jag att den kommer att göra i fortsättningen också. Det är
            en bra ledning, kompetent personal och en trivsam och utvecklande
            miljö för de elever som går där. Så det står jag fast vid.
          </note>
          <note>
            I Funkisutredningen kom vi fram till att vi skulle peka ut de
            skolor som även i fortsättningen skulle vara specialskolor för
            döva elever. Det finns en del elever i Göteborg och några i Vänersborg
            - på den här skolan. Funkisutredningen gav inte besked om vilken
            av dessa skolor som skulle finnas i fortsättningen. Det beslut
            som man kom fram till i utredningen var att regionen skulle ta
            ställning till vilka av skolorna som skulle permanentas.
          </note>
          <note>
            Vi kommer att komma tillbaka. Nu gör vi en sammanställning av
            alla remissvar, och propositionen kommer förhoppningsvis att läggas
            fram i slutet av maj för riksdagen, och då kommer jag att ge ett
            definitivt besked.
          </note>
          <note type="speaker">
            Anf. 49 INGEMAR VÄNERLÖV (kd):
          </note>
          <note>
            Fru talman! Jag tackar för svaret. Det var positivt.
          </note>
          <note>
            Jag förutsätter att skolministern under det här propositionsarbetet
            väl beaktar de fakta som talar för att just västra regionens dövskola
            bör ligga i Vänersborg.
          </note>
          <note>
            Vänersborg har t.ex. en hundraårig tradition på området. Vänersborg
            ligger centralt i regionen. Eleverna vid Vänerskolan erbjuds en
            fullvärdig teckenspråklig miljö, vilket är synnerligen betydelsefullt
            och viktigt. Och den långa traditionen med utbildning av döva
            i Vänersborg har under senare år utökats med teckenspråksutbildning
            även för hörande ungdomar vid stadens gymnasieskola, Birger Sjöberggymnasiet.
          </note>
          <note>
            Fru talman! På ingen annan plats i regionen finns denna kombination
            av starka argument.
          </note>
          <note>
            Tack!
          </note>
          <note>
            Anf. 50 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Nu har den här skolans talan förts.
          </note>
          <note>
            När vi återkommer till debatten i riksdagen får vi väl höra de
            som talar för Göteborgsdelen. Men jag har alltså inga invändningar
            mot beskrivningen av skolan som sådan. Det var ju det som stod
            i rubriken. Det är en bra skola, men det är också en bra verksamhet
            som finns i Göteborg.
          </note>
          <note>
            Tågtrafiken
          </note>
          <note type="speaker">
            Anf. 51 STURE ARNESSON (v):
          </note>
          <note>
            Fru talman! Jag har en fråga till näringsminister
          </note>
          <note>
            Björn Rosengren.
          </note>
          <note>
            Regeringens obegripliga kommunikationspolitik när det gäller
            tågtrafiken är ett stort problem. 60 miljarder har de senaste
            åren investerats i järnvägsspår i
          </note>
          <note>
            Sverige. Samtidigt tar staten ut så höga banavgifter av
          </note>
          <note>
            SJ att man inte har råd att köra tågen. Det är som att bygga
            vägar och inte släppa fram trafiken. Nedläggning, halvering och
            prishöjning har blivit nyckelord när framtiden formas för tågen.
            Det förstår var och en att det är något som inte står rätt till.
          </note>
          <note>
            Vår unga generation är mycket miljömedveten.
          </note>
          <note>
            Jag tycker att det är synd när Johanna och Maria hemma på Frykenskolan
            i Torsby av ekonomiska skäl tvingas ta bussen för att besöka mormor
            i Stockholm.
          </note>
          <note>
            Är regeringen beredd att tillsammans med oss i
          </note>
          <note>
            Vänsterpartiet verka för att det skall bli enklare och billigare
            för vanligt folk att ta tåget?
          </note>
          <note>
            Anf. 52 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Denna riksdag har fattat beslut om transportpolitiken
            med utgångspunkt i Kommunikationskommitténs, KOMKOM:s, förslag
            och slagit fast vilken politik vi skall ha. Den politiken fullföljer
            regeringen.
          </note>
          <note type="speaker">
            Anf. 53 STURE ARNESSON (v):
          </note>
          <note>
            Fru talman! Inledningen till mitt anförande om regeringens obegripliga
            kommunikationspolitik när det gäller tågtrafiken kunde vara hämtad
            från Vänsterpartiets partiprogram. Nu är det inte så. Det är ett
            öppet brev från näringsminister Björn Rosengren till dåvarande
            kommunikationsminister Ines Uusmann och dåvarande näringsminister
            Anders Sundström.
          </note>
          <note>
            Det är skrivet för ett år sedan och undertecknat av
          </note>
          <note>
            Friluftsfrämjandets ordförande Björn Rosengren.
          </note>
          <note>
            Jag undrar vilken åsikt ministern har i den här frågan.
          </note>
          <note>
            Anf. 54 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Ja, så är det när man gör saker och ting.
          </note>
          <note>
            Men jag får säga att det onekligen är så att riksdagen och regeringen
            har fattat beslut när det gäller kommunikationerna. Vi har en
            politik som ligger fast och den politiken är när det gäller tåg,
            sjöfart och andra färdmedel en balans med utgångspunkt i den ekonomiska
            situation vi har och i de olika transportkrav vi har. Min åsikt
            är den åsikt som riksdagen har gett uttryck för i sitt beslut.
          </note>
          <note>
            Fisket
          </note>
          <note type="speaker">
            Anf. 55 BERIT ADOLFSSON (m):
          </note>
          <note>
            Fru talman! Jag har en fråga till miljö- och jordbruksminister
            Margareta Winberg.
          </note>
          <note>
            Frågan gäller en av Sveriges traditionella näringar, som tyvärr
            är utrotningshotad, nämligen fisket.
          </note>
          <note>
            Mina intryck kommer från en mycket känd brygga,
          </note>
          <note>
            Smögens brygga, som nu ligger öde och tom. Att turisterna inte
            är där bekymrar mig inte, men fiskebåtarna lyser med sin frånvaro.
            Antalet fiskebåtar har minskat i rask takt under senare år, och
            återväxten bland yrkesutövarna är svag.
          </note>
          <note>
            Jag skulle vilja fråga jordbruksministern om hon avser att infria
            det löfte som jag har hört att hon har givit till unga fiskare,
            att göra något åt deras oblida öde. Jag skulle också vilja höra
            om vi medborgare kan räkna med att få tillgång till färsk fisk.
          </note>
          <note type="speaker">
            Anf. 56 Jordbruksminister MARGARETA WINBERG (s):
          </note>
          <note>
            Fru talman! Jag vet inte riktigt vilket löfte Berit
          </note>
          <note>
            Adolfsson syftar på. Men jag kan väl säga att precis som på jordbrukets
            område gäller en gemensam fiskeripolitik inom EU. Den blir snart
            föremål för debatt och omorientering. För det ändamålet förbereder
            vi oss på departementet och har en arbetsgrupp som arbetar fram
            en svensk fiskepolitik. Det gör vi i nära samarbete med näringen,
            alltså med fiskarna, men också tillsammans med fiskeindustrin.
            När vi skall förhandla i Bryssel om nästa fiskepolitik kommer
            vi att ha en mycket väl grundad svensk position.
          </note>
          <note type="speaker">
            Anf. 57 BERIT ADOLFSSON (m):
          </note>
          <note>
            Fru talman! EU har också strukturprogram som har ambitionen att
            öar och kustsamhällen skall leva.
          </note>
          <note>
            Snart är det kanske för sent. Vi får reservat och museer utmed
            kusterna.
          </note>
          <note>
            Jag hoppas verkligen att man också tar hänsyn till de svenska
            fiskarna i EU och att det blir en bra fiskepolitik även i Sverige,
            så att vi inte lägger död hand över våra fiskare.
          </note>
          <note type="speaker">
            Anf. 58 Jordbruksminister MARGARETA WINBERG (s):
          </note>
          <note>
            Fru talman! Självklart skall vi värna de svenska fiskarna i de
            kommande förhandlingarna.
          </note>
          <note>
            De strukturprogram som fiskarna inom EU kan få tillgång till
            har vi också för de svenska fiskarna, självklart.
          </note>
          <note>
            Pedagogiken i skolan
          </note>
          <note>
            Anf. 59 MARIANNE SAMUELS-
          </note>
          <note>
            SON (mp):
          </note>
          <note>
            Fru talman! Jag har en fråga till skolministern. Jag har varit
            ute en del i våra skolor. Allmänt kan man säga att vi hör talas
            om ganska många larmrapporter från skolan, att den inte fungerar,
            att elever inte klarar av skolan som de borde få möjligheter att
            göra osv.
          </note>
          <note>
            En fråga jag har rör pedagogiken i skolan. Ofta hör vi i dag
            att lärare och skolledare diskuterar hur man skall organisera
            sig osv., men vi hör mycket lite om pedagogiken, hur man skall
            få eleverna mer intresserade av att lära sig, vikten av att lära
            sig och hur man förmedlar undervisningen. Därför vill jag fråga
            skolministern om hon har några planer på att ta upp frågan om
            pedagogiken och dess roll i skolan.
          </note>
          <note>
            Anf. 60 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Det är en bra beskrivning som Marianne Samuelsson
            gör, säkerligen också riktig. Svårigheten som skolminister är
            ju att man inte kan styra direkt ut i verksamheter. Vi sätter
            målen. Hur man når målen är upp till skolan.
          </note>
          <note>
            Jag har inget projekt eller något i den bemärkelsen i gång för
            att ta tag i arbetsmetoder. Men de områden som jag har valt att
            ta upp bygger mycket på hur man ser på elever. Jag har valt värdegrunden
            som ett oerhört viktigt område. Jag har valt elever som har de
            största behoven och som också behöver de största resurserna. Genom
            att fokusera på de här två områdena vill jag också ha i gång en
            diskussion om hur vi möter elever och hur vi arbetar i skolan.
            Här handlar det om sådant som människosyn, om arbetslaget, om
            skolledningen.
          </note>
          <note>
            Tiden för lärare att ta de här diskussionerna finns i dag. Det
            gäller att få en attitydförändring, att prioritera den tid man
            har tillsammans med övrig personal och att sätta pedagogiken i
            centrum.
          </note>
          <note>
            Anf. 61 MARIANNE SAMUELS-
          </note>
          <note>
            SON (mp):
          </note>
          <note>
            Fru talman! Jag tackar för svaret. Det känns i alla fall positivt
            att skolministern har en idé om att det här är viktigt, även om
            det låter som om det är svårt att från regeringshåll påverka skolan.
            Jag tror att pedagogiken och dess roll i skolan måste uppmärksammas
            lite mer.
          </note>
          <note>
            På samma sätt är det med en annan del som jag har uppmärksammat.
            Det är föräldrarnas roll i skolan.
          </note>
          <note>
            Trots att vi här har fattat ett beslut om att man skall kunna
            ha föräldrastyrda skolor och mer av föräldrakontakt har det blivit
            tvärtom. Det är väldigt få föräldrar som i dag har en aktiv kontakt
            med skolan. Det här är oerhört viktiga frågor om vi skall få en
            bra skola för alla våra barn.
          </note>
          <note>
            Anf. 62 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Föräldrar är oerhört viktiga. Många gånger blir det
            så att man säger att det är skolans fel när någonting inte fungerar.
            Vänder man sig till personal som har jobbat i skolan i många år
            brukar ofta lågstadielärare säga att man redan när barnen börjar
            i skolan kan se vilka barn som kanske kommer att behöva det största
            stödet. Ofta är det så att det faktiskt inte har fungerat hemma.
          </note>
          <note>
            Den andra rollen är skolledarrollen. Vi kommer noggrant att följa
            upp Skolverkets utbildningsinspektörers rapport om skolledarrollen.
            Skolledaren är den som har det yttersta ansvaret för den pedagogiska
            utvecklingen. Vi skall åka på turné med rapporten, stimulera till
            samtal med politiker och skolledare, ta reda på varför de negativa
            delarna fanns i rapporten och hur vi kan gå vidare. Det är för
            mig att stimulera den pedagogiska debatten.
          </note>
          <note>
            Möbelindustrin
          </note>
          <note type="speaker">
            Anf. 63 CARINA HÄGG (s):
          </note>
          <note>
            Fru talman! Jag har en fråga till statsrådet Leif
          </note>
          <note>
            Pagrotsky. Den gäller möbelindustrin.
          </note>
          <note>
            Jag hade i går förmånen att vara på möbelmässan och träffa företrädare
            för näringen. Vid rundvandringen och diskussionerna med de olika
            företrädarna av såväl små spjutspetsföretag på designområdet som
            stora internationella möbelföretag framkom att de önskade få hjälp
            att komma ut på exportsektorn. De jämförde med andra länder. De
            önskade sig mer stöd från den svenska regeringen, t.ex. via ambassaderna.
          </note>
          <note>
            På vilket sätt avser statsrådet Pagrotsky att verka i den riktningen?
          </note>
          <note type="speaker">
            Anf. 64 Statsrådet LEIF PAGROTSKY (s):
          </note>
          <note>
            Fru talman! Detta är en av de unga dynamiska och snabbväxande
            branscherna som börjar framträda i
          </note>
          <note>
            Sverige och som bygger på kreativitet, nyskapande och god smak.
          </note>
          <note>
            Den delen av möbelindustrin som består av unga designinriktade
            små företag är expansiv. De har i anslutning till mässan i Älvsjö
            publicerat siffror som visar att exporten ökade förra året med
            12 %. Omsättningen i småföretagen har mångdubblats.
          </note>
          <note>
            Detta är en av de branscher där jag själv har engagerat mig genom
            att bistå en smula i marknadsföringen. Jag var med och invigde
            den svenska delen av möbelmässan i Köln för ett par veckor sedan.
            Där var det påfallande hur mycket de befintliga möbelföretagen
            förnyar sitt sortiment och föryngrar designen. Det är välgörande,
            och det bidrar till bilden av Sverige som ett land av kreativa
            nyskapande moderna företag.
          </note>
          <note type="speaker">
            Anf. 65 CARINA HÄGG (s):
          </note>
          <note>
            Fru talman! Jag företräder Jönköpings län, vilket är en del av
            Småland. Vi vet att det fortfarande i hela
          </note>
          <note>
            Småland finns mycket av möbelindustri. Det känns därför välkomnande
            att höra statsrådets intresse för branschen. Jag vet också att
            han har varit på besök på
          </note>
          <note>
            Träcentrum i Nässjö.
          </note>
          <note>
            Jag vill gärna utveckla frågan lite mer. Branschen är splittrad.
            Där finns små företag med svaga resurser till stora företag med
            egna ekonomiska resurser att knyta samman möjligheten att marknadsföra
            sig bättre utåt. Nya designer knyts till företag som inte riktigt
            har insett att design är ett så oerhört viktigt konkurrensmedel
            framöver.
          </note>
          <note type="speaker">
            Anf. 66 Statsrådet LEIF PAGROTSKY (s):
          </note>
          <note>
            Fru talman! Jag delar helt och fullt Carina Häggs inställning
            att design är ett formidabelt konkurrensmedel som vi måste använda
            till vår fördel.
          </note>
          <note>
            En åtgärd som regeringen har vidtagit är att tillsätta en utredning
            om form- och designverksamheten i Sverige. Generaldirektör Claes
            Ljung har tillsatts som utredare. Vi räknar med att detta kommer
            att leda fram till förslag om en rad kraftfulla åtgärder så att
            vi ytterligare kan flytta fram positionerna på detta viktiga område.
          </note>
          <note>
            Företagsnedläggelser i små kommuner
          </note>
          <note type="speaker">
            Anf. 67 MIKAEL OSCARSSON (kd):
          </note>
          <note>
            Fru talman! Jag har en fråga till näringsministern.
          </note>
          <note>
            Beslutet om Ericssons nedläggning togs med rätta upp i rikets
            alla TV-kanaler. Men hur mycket nämndes om Saabs avveckling i
            Ödeshög? Det är så lätt att strålkastarljuset bara faller på de
            stora kommunerna.
          </note>
          <note>
            Det blev stora effekter för Norrköping när 500 arbetstillfällen
            gick förlorade. Men faktum är att 60
          </note>
          <note>
            förlorade arbetstillfällen slår ännu hårdare mot en liten kommun
            som Ödeshög.
          </note>
          <note>
            Har näringsministern planer på att göra något för de små kommunerna,
            exempelvis Ödeshög, som drabbas hårt av företagsnedläggelser?
          </note>
          <note>
            Anf. 68 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Den procedur som finns för varsel och nedläggningar
            är i första hand en fråga för företaget tillsammans med regionala
            myndigheter som länsarbetsnämnd, länsstyrelse och arbetsförmedling
            -
          </note>
          <note>
            och om så behövs för Näringsdepartementet. Huvudlinjen är att
            man tillsammans skall klara av situationen på det lokala planet
            med de regionala myndigheterna.
          </note>
          <note type="speaker">
            Anf. 69 MIKAEL OSCARSSON (kd):
          </note>
          <note>
            Fru talman! Jag tackar för svaret, men jag noterar samtidigt
            att jag inte har fått några konkreta förslag på åtgärder.
          </note>
          <note>
            Vi har sagt att Hela Sverige skall leva, och avfolkningen av
            landsbygden skall motverkas. Det stod också i den regeringsförklaring
            som Göran Persson läste upp i kammaren i höstas.
          </note>
          <note>
            Det krävs handling i stället för vackra ord om så skall ske.
            Hur är då läget i dag? Lantbruket, ryggraden för en levande landsbygd,
            dignar under skatteryggsäckens tunga ok. Samtidigt får lantbruksskolorna
            allt färre elever som vill bli lantbrukare. Utflyttningen från
            landsbygden ökar. Nu krävs att regeringen fattar beslut som i
            högre grad gynnar glesbygden, om statsministerns regeringsförklaring
            om att
          </note>
          <note>
            Hela Sverige skall leva skall ha någon mening.
          </note>
          <note>
            Anf. 70 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Så har också regeringen gjort. Vi har nu i alla delar
            av Sverige en stark verksamhet med de s.k. tillväxtavtalen. De
            regionala myndigheterna och inte minst näringslivet deltar i att
            försöka få fram förslag som är kopplade till den egna regionen.
            Vi har fattat beslut om att tillsätta en utredning som skall se
            över regionalpolitiken. Den skall arbeta snabbt. Därmed har vi
            vidtagit de åtgärder som är möjliga. Jag delar uppfattningen att
            det är viktigt att vi från regeringens sida och andra aktörer
            engagerar oss starkt i regionalpolitiken.
          </note>
          <note>
            Tandvårdsförsäkringen
          </note>
          <note type="speaker">
            Anf. 71 MARIE ENGSTRÖM (v):
          </note>
          <note>
            Fru talman! Jag skulle vilja vända mig till finansminister Erik
            Åsbrink. Jag skulle vilja ställa en fråga om tänder. Nu vet jag
            att tänder inte är Erik Åsbrinks område. Det är någon annans område.
            Men jag tänkte ställa frågan i mer allmänna ordalag.
          </note>
          <note>
            Under ett antal år har det skett försämringar i tandvårdsförsäkringen.
            Förra året skedde förändringar i socialtjänstlagen, som gör att
            kommunerna har möjlighet att neka bidrag till basal tandvård för
            människor som söker socialbidrag. Socialstyrelsen har påpekat
            att tandstatus håller på att bli en klassfråga.
          </note>
          <note>
            Håller Erik Åsbrink med mig om att vi gemensamt skall jobba för
            att tandstatus inte skall bli en klassfråga i framtiden?
          </note>
          <note type="speaker">
            Anf. 72 Finansminister ERIK ÅS-BRINK (s):
          </note>
          <note>
            Fru talman! Det är alldeles riktigt att detta inte är min fråga
            i regeringen. Det är andra som hanterar den.
          </note>
          <note>
            Först och främst förbättrades tandvårdsförsäkringen vid årsskiftet.
            Ungefär 500 miljoner kronor i nya medel har tagits fram för att
            förbättra tandvårdsförsäkringen.
          </note>
          <note>
            Jag delar helt frågeställarens syn att vård av tänder aldrig
            får bli en klassfråga.
          </note>
          <note type="speaker">
            Anf. 73 MARIE ENGSTRÖM (v):
          </note>
          <note>
            Fru talman! Jag tackar finansministern för svaret.
          </note>
          <note>
            Jag tror att vi har en samsyn i denna fråga. Det är också viktigt
            att i framtiden ha uppfattningen att tänder är en del av kroppen.
            Tänder skall inte särbehandlas på det sätt som hittills har skett.
          </note>
          <note>
            Poängen i min fråga är att socialtjänstlagen har försämrats så
            att fler ekonomiskt utsatta människor får en betydligt sämre tandstatus
            i och med att de inte kan få hjälp med den basala tandvården utan
            endast med den akuta tandvården. I många fall går det så pass
            långt att det blir fråga om att dra ut tänderna.
          </note>
          <note type="speaker">
            Anf. 74 Finansminister ERIK ÅS-BRINK (s):
          </note>
          <note>
            Fru talman! Jag har tre kommentarer.
          </note>
          <note>
            För det första delar jag uppfattningen att tänder är en del av
            kroppen.
          </note>
          <note>
            För det andra innebär den nya socialtjänstlagen betydande förbättringar
            jämfört med det system som fanns tidigare.
          </note>
          <note>
            För det tredje skall såväl den nyligen genomförda förändringen
            av tandvårdsförsäkringen som den relativt nyligen beslutade förändringen
            av socialtjänstlagen utvärderas inom sinom tid. Det är för tidigt
            att göra det i dag. Sedan får vi se framöver om det finns skäl
            att genomföra förändringar. För dagen är det inte aktuellt.
          </note>
          <note>
            Det förråande språket
          </note>
          <note type="speaker">
            Anf. 75 ELVER JONSSON (fp):
          </note>
          <note>
            Fru talman! Min fråga rör humankapitalet, och jag skulle vilja
            ställa den till kulturministern.
          </note>
          <note>
            Alltfler människor upplever att vi har ett hårt samhälle, inte
            bara materiellt utan också mentalt. Det är fråga om kyliga relationer,
            förråande inslag, våld och motsättningar bland både vuxna och
            barn. Där spelar språket en stor roll.
          </note>
          <note>
            Vi har upplevt att alltfler reagerar mot det förråande språket
            och att det tillåts passera i olika sammanhang.
          </note>
          <note>
            Jag såg häromdagen att man i den lilla kommunen
          </note>
          <note>
            Götene i Västergötland hade en stor demonstration där 700 människor,
            barn och vuxna, ställde upp en kväll i en protest mot det som
            man allmänt skulle kunna kalla förråande inslag i vårt språk.
          </note>
          <note>
            Min fråga blir om kulturministern och regeringen upplever att
            det här är någonting som bekymrar och om man har någon plan för
            att vi tillsammans, och framför allt på regeringens initiativ,
            skall kunna få en bättre situation när det gäller den här typen
            av problem.
          </note>
          <note>
            Anf. 76 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Det är en viktig fråga som Elver Jonsson tar upp.
            Från regeringens sida är vi mycket engagerade i den typen av frågor.
            Det handlar om det förråande språket. Det handlar också, vilket
            Våldsskildringsrådet kunde rapportera om häromdagen, om ett ökande
            våld som visas i televisionen, där public service-kanalerna har
            bättrat sig medan de kommersiella kanalerna har ökat sitt utbud
            av våldsinslag, ofta också i barnprogram.
          </note>
          <note>
            Jag tror att det här måste angripas väldigt brett, och det är
            också regeringens inställning. Det handlar om att skolministern
            i hög grad kommer att arbeta med värderingsfrågor och därmed också
            med det förråande språket bland barn och ungdomar, inne i klassrummen
            och ute på skolgårdarna. Det handlar om kulturens och kulturpolitikens
            inriktning på att ge barn kulturella upplevelser och en trygghet
            i läsandet och litteraturen, att ha en språkförmåga och en läslusta,
            därför att det påverkar också rikedomen i det egna språket.
          </note>
          <note type="speaker">
            Anf. 77 ELVER JONSSON (fp):
          </note>
          <note>
            Fru talman! Jag har stor sympati för det svar som kulturministern
            ger här. Jag tror också att det vill till ett väldigt brett inslag.
            Möjligen skulle man kunna säga att kulturministern sköt över en
            del på skolministern.
          </note>
          <note>
            Det som barn och ungdomar har för sig är ofta en spegel av det
            vuxenvärlden gör, och vi kanske skall lägga en tyngdpunkt också
            på oss vuxna och vårt ansvar för hur språket hanteras i arbetsliv
            och kulturella situationer. Det är ingen tvekan om att man i skolan
            är bekymrad, därför att när språket inte räcker till är våldet
            nästa steg. Det drabbar som regel alltid de svagare och väldigt
            ofta kvinnor och flickor. Därför är det i hög grad också en jämställdhetsfråga.
          </note>
          <note>
            Jag tror att några nya fräscha idéer - kalla dem gärna pedagogiska
            grepp från regeringens sida -
          </note>
          <note>
            skulle kunna spela en god utveckling i händerna, inte därför
            att vi vill ha ett förmyndarsamhälle men därför att vi skall få
            en genuin känsla för det goda språkets värde.
          </note>
          <note>
            Anf. 78 Kulturminister MARITA ULV-
          </note>
          <note>
            SKOG (s):
          </note>
          <note>
            Fru talman! Jag vill verkligen inte skjuta över ansvaret på skolministern
            ensam, utan vi är många statsråd och många i denna kammare som
            har ett gemensamt ansvar.
          </note>
          <note>
            Vi har under den förra valperioden haft en samarbetsgrupp under
            Kulturdepartementets ledning, Kulturen i skolan, och där har den
            här typen av frågor diskuterats och också resulterat i olika uppdrag
            till myndigheterna på området. Det handlar om kulturpolitiska
            inslag, om skolans roll, om mediernas roll och naturligtvis också
            om vuxenansvaret. Jag tror inte att det här är någonting man löser
            genom att knäppa med fingrarna, men jag tror att det är bra om
            samhällsklimatet i stort präglas mer av solidaritet och omsorg
            om varandra. Jag tror att det märks också i språket.
          </note>
          <note>
            Grundskolans timplan
          </note>
          <note type="speaker">
            Anf. 79 PER LAGER (mp):
          </note>
          <note>
            Fru talman! Jag har en fråga till Ingegerd Wärnersson.
          </note>
          <note>
            Grundskolans timplan kan man i dag jämka med
          </note>
          <note>
            20 %, undantaget kärnämnena. Det pågår också en viss försöksverksamhet
            med en friare användning av timmarna. Min fråga är: Avser ministern
            att komma med ett förslag, och i så fall när, på en hel eller
            delvis avreglering av timplanen på grundskolan?
          </note>
          <note>
            Anf. 80 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Vi har precis fattat beslut om att lämna ut en försöksverksamhet
            om en slopad timplan, och det har nu gått ut på remiss till samtliga
            kommuner. De två alternativ som man skall remissvara på är om
            försöksverksamheten skall vara begränsad till omkring 20 kommuner,
            som riksdagen har föreslagit, eller om det skall vara en försöksverksamhet
            som alla som vill kan få vara med i. Sedan är det tänkt att försöksverksamheten
            skall pågå i fem år, med ett avstamp efter halva tiden för att
            man skall se hur det hela utvecklar sig. Det skall också finnas
            många kriterier för hur man skall bedriva försöksverksamheten,
            så att vi kan garantera att det fortfarande är en god kvalitet
            i undervisningen och att man når de mål som vi har satt upp.
          </note>
          <note>
            Innan detta har varit ute på remiss och vi har fått in remissvaren
            och före de fem åren med försöksverksamhet kan jag inte uttala
            mig om hur det blir i framtiden.
          </note>
          <note type="speaker">
            Anf. 81 PER LAGER (mp):
          </note>
          <note>
            Fru talman! Målet om en skola för alla borde kanske kompletteras
            med en skola för envar. Jag vill fråga Ingegerd Wärnersson: Hur
            skall vi kunna säkerställa stödet till de elever som i dag har
            särskilda behov i skolan? Det är ett problem vi har, nämligen
            med riktade stöd till hemspråk, svenska 2, men vi har en påse
            pengar till det övriga.
          </note>
          <note>
            Problemet för skolledarna, som har varit uppe här tidigare, är
            att de inte har pengar så att det räcker för att just säkerställa
            stödet till de elever som har damp, dyslexi osv. Hur skall vi
            klara av det?
          </note>
          <note>
            Anf. 82 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Ju mer kunskap vi får om elever som har de största
            behoven, desto större behov av resurser kommer vi att känna att
            vi har. Vi kommer att lägga förslag på olika sätt.
          </note>
          <note>
            Det första konkreta förslaget kommer i den s.k.
          </note>
          <note>
            funkispropositionen i slutet av maj. Där kommer vi att ta upp
            ganska mycket om det kommunala ansvaret och hur man gör resursfördelningar
            och också förslag om hur man kan stärka rättigheten för elever
            att få sina behov tillgodosedda.
          </note>
          <note>
            Vi kommer att fortsätta med att till hösten tillsätta en arbetsgrupp
            med lärare och annan personal som har erfarenhet av elever med
            särskilda behov. Deras främsta uppgift kommer att bli att plocka
            fram individuella studieplaner, som är förenade med det vi inom
            skolan kallar åtgärdsprogram, för att just tillgodose att alla
            elever kan nå sina mål fast på olika sätt och på olika lång tid.
          </note>
          <note>
            Lönebildningen
          </note>
          <note type="speaker">
            Anf. 83 ULLA-BRITT HAGSTRÖM (kd):
          </note>
          <note>
            Fru talman! Jag vill ställa en fråga till statsrådet
          </note>
          <note>
            Mona Sahlin.
          </note>
          <note>
            Den utredning om medling och lönebildning som har pågått har
            bl.a. påvisat att den nominella lönen har ökat kraftigt 1990-1997
            medan den reala lönen har legat helt stilla. Man har också kommit
            fram till slutsatserna att lönebildningen inte fungerar bra och
            att det krävs ett brett stöd för förändringar.
          </note>
          <note>
            Då är jag orolig för jämställdheten i det fortsatta arbetet och
            undrar hur Mona Sahlin kommer att bevaka utvecklingen av medlingsarbetet
            med parterna för att öka jämställdheten i lönebildningen.
          </note>
          <note type="speaker">
            Anf. 84 Statsrådet MONA SAHLIN (s):
          </note>
          <note>
            Fru talman! Den utredning som frågeställaren frågar om är den
            som Svante Öberg har lett och lämnat ett förslag om, som nu är
            ute på remiss. Dessutom har regeringen, som kammaren väl känner
            till, utsett just
          </note>
          <note>
            Svante Öberg tillsammans med Ingvar Carlsson för att försöka
            uppnå denna samsyn bland parterna om lönebildningen, så att vi
            kan försäkra oss om att tillväxten också kommer de arbetslösa
            till del.
          </note>
          <note>
            I den utredning som Svante Öberg har lett finns också ett antal
            förslag om hur man skall förstärka kunskapen om och redskapen
            för att uppnå jämställdhet. Detta är en mycket viktig del i förslaget
            om det nya medlingsinstitutet, och jag kommer att mycket noga
            se till att det blir förstärkt.
          </note>
          <note type="speaker">
            Anf. 85 ULLA-BRITT HAGSTRÖM (kd):
          </note>
          <note>
            Fru talman! Jag vill tacka Mona Sahlin för det.
          </note>
          <note>
            Jag tror verkligen att Mona Sahlin kommer att göra det. Men jag
            är lite orolig för att det är just två herrar som har blivit utvalda
            till detta, även om jag inte har något emot vare sig Svante Öberg
            eller Ingvar Carlsson.
          </note>
          <note>
            Utredningen om medling och lönebildning påtalar att det finns
            mycket komplicerade EU-regler. Då undrar jag också vilket arbete
            som pågår för att lyfta lönerna i kvinnodominerade yrken, om man
            talar om det, t.ex. sjuksköterskor, omvårdnadspersonal osv.
          </note>
          <note>
            Där har den reala lönen faktiskt inte bara legat stilla utan
            t.o.m. blivit lägre.
          </note>
          <note type="speaker">
            Anf. 86 Statsrådet MONA SAHLIN (s):
          </note>
          <note>
            Fru talman! Jag känner inte den minsta oro över vare sig Svante
            Öbergs eller Ingvar Carlssons syn på jämställdheten, och att den
            kommer att spela en viktig roll i det arbete de gör tror jag nog
            att jag kan försäkra kammaren om. Dessutom är det så, vilket jämställdhetsministern
            var inne på tidigare, att det är ett antal instrument som måste
            till om man skall förbättra lönebildningen också mellan kvinnor
            och män. Inte minst den översyn som jämställdhetsministern nämnde
            här tidigare kommer att spela roll i det sammanhanget. Den här
            regeringen tycker att lika villkor mellan kvinnor och män är viktiga,
            också i lönebildningens hänseende.
          </note>
          <note>
            Försäljning av personuppgifter
          </note>
          <note type="speaker">
            Anf. 87 INGER RENÉ (m):
          </note>
          <note>
            Fru talman! Min fråga vänder sig till statsrådet
          </note>
          <note>
            Britta Lejon.
          </note>
          <note>
            Vi ber om ursäkt för tidigare utskick, stod det i ett brev som
            i förra veckan skickades till någonstans mellan 13 000 och 17
            000 kvinnor här i Stockholmsområdet. Några dagar tidigare hade
            dessa kvinnor, oavsett om de var gravida eller ej, kunde få barn
            eller ej eller hade fått missfall, fått adresserad reklam innehållande
            en handbok som vänder sig till nyblivna föräldrar. Förutom gratisboken
            erbjöds ett paket blöjor. Uppmaningen löd: Beställ ditt Baby Basic-paket
            i dag så skickar vi det till dig tidigast cirka åtta veckor innan
            du skall föda. Bakom den här fadäsen med utskicket och ursäkten
            står en blöjtillverkare som köpt kvinnornas namn och adressuppgifter
            av SPAR
          </note>
          <note>
            och som nu djupt beklagar att många kvinnor känner sig kränkta.
          </note>
          <note>
            Från moderat håll har vi många gånger utan framgång föreslagit
            att försäljningen av personuppgifter skulle upphöra eftersom personuppgifter
            som affärsidé kan innebära att människor kränks och far illa,
            och nu har det hänt igen.
          </note>
          <note>
            Regeringen har i andra sammanhang uttalat att
          </note>
          <note>
            SPAR:s framtid skall övervägas, och jag undrar därför: Hur långt
            har regeringen kommit i dessa överväganden?
          </note>
          <note type="speaker">
            Anf. 88 Statsrådet BRITTA LEJON (s):
          </note>
          <note>
            Fru talman! När det gäller just SPAR måste jag tyvärr bli frågeställaren
            Inger René svaret skyldig för närvarande. Jag vet att vi håller
            på att titta på frågan, men jag kan inte ge någon tidsbestämning
            för när vi kommer att kunna återkomma i just den frågan.
          </note>
          <note>
            Däremot har ju det frågekomplex som Inger René tar upp, nämligen
            myndigheters utförsäljning av personuppgifter, uppmärksammats
            av Datainspektionen nyligen. En av Datainspektionens vanliga årliga
            uppgifter är att följa upp hur myndigheter handskas med sådana
            här känsliga uppgifter. Datainspektionen har via en enkät till
            myndigheter kunnat konstatera att av de fall då myndigheter har
            sålt information om identiteter vidare har det i tre myndighetsfall
            varit oklart med vilket lagligt stöd man har gjort detta. Det
            är självfallet så att våra myndigheter måste ha en grund för de
            åtgärder de vidtar, särskilt när det handlar om så här känsliga
            uppgifter som våra personliga identiteter. Detta uppmärksammande
            av Datainspektionen förutsätter jag kommer att leda till en klar
            förbättring på den här punkten.
          </note>
          <note type="speaker">
            Anf. 89 INGER RENÉ (m):
          </note>
          <note>
            Fru talman! I samma utredning säger också Datainspektionen att
            försäljningen av den här typen av register från myndigheter har
            ökat under de senaste fyra fem åren. Jag kanske kan få pusha på
            statsrådet lite grann genom att säga att direktiven för en sådan
            här utredning såvitt jag vet ligger färdiga sedan - ja, de firar
            snart ettårsjubileum - den 16 april förra året.
          </note>
          <note>
            Det är ju tillsättningen av utredningen som nu brådskar.
          </note>
          <note type="speaker">
            Anf. 90 Statsrådet BRITTA LEJON (s):
          </note>
          <note>
            Fru talman! Jag är medveten om det, och det är inte en fördröjning
            som regeringen ser med särskilt stor tillfredsställelse på. Jag
            kan bara försäkra Inger
          </note>
          <note>
            René om att vi gör allt vi kan för att försöka hitta en lämplig
            utredningsordförande.
          </note>
          <note>
            Skattskyldighet för ideella föreningar
          </note>
          <note type="speaker">
            Anf. 91 TOMAS ENEROTH (s):
          </note>
          <note>
            Fru talman! Jag har en fråga till finansminister
          </note>
          <note>
            Åsbrink, och den gäller skattskyldighet för ideella föreningar.
          </note>
          <note>
            Bakgrunden är ett antal idrottsföreningar hemma i
          </note>
          <note>
            Växjö i Småland som efter att ha arrangerat sommarrockskonserter
            har kommit i konflikt med skattemyndigheten. Föreningarna håller
            de här sommarrockskonserterna för att finansiera sin ungdomsverksamhet,
            och de gör det i en tid när kommunerna har minskat bidragen till
            den ideella föreningsverksamheten. Därför har föreningen sagt:
            Det är väl bra. Då tar vi själva och organiserar sommarrockskonserter
            för att kunna bygga vår fotbollsplan så att pojk- och flickidrotten
            kan fortsätta med fotbollsspelandet.
          </note>
          <note>
            Jag själv och kolleger från länet har tidigare frågat förutvarande
            skatteministern Thomas Östros om han avser att göra en översyn
            av det regelverk som i dag finns som behandlar beskattningsrätten
            för ideella föreningar. Han har sagt att denna fråga bereds i
            Regeringskansliet, och att man skall återkomma till frågan. Därför
            vill jag nu fråga statsrådet Åsbrink om det här beredningsarbetet
            nu resulterat i någonting.
          </note>
          <note>
            Det vore spännande att höra.
          </note>
          <note type="speaker">
            Anf. 92 Finansminister ERIK ÅS-BRINK (s):
          </note>
          <note>
            Fru talman! Det är alldeles riktigt att det här arbetet har bedrivits
            sedan en tid tillbaka. Jag har tagit över det efter Thomas Östros,
            och vi är nu mycket nära att tillsätta en utredning och utse en
            utredare som skall se över de här frågorna. Det gäller alltså
            vissa centrala begrepp i momslagstiftningen, och syftet är bl.a.
            att göra momsreglerna för ideella föreningar enklare och mera
            förutsägbara, men också att begränsa förekomsten av skadliga konkurrenssnedvridningar.
            Min bedömning är att en sådan verksamhet som bedrivs utan vinstintresse
            av ideella föreningar skall kunna ges en positiv behandling skattemässigt.
          </note>
          <note type="speaker">
            Anf. 93 TOMAS ENEROTH (s):
          </note>
          <note>
            Fru talman! Jag tackar så väldigt mycket för svaret från finansministern
            och ser det som att han delar min uppfattning att det är viktigt
            att vi har en ideell föreningsverksamhet i det här landet som
            får egna verktyg att finansiera sin verksamhet i en tid när vi
            inte alltid med skattepengar kan finansiera den. Då skall ju inte
            skattelagstiftningen lägga hinder i vägen för det. Jag tackar
            alltså för svaret och hoppas att vi snart får en utredning som
            kommer till fantastiska slutsatser.
          </note>
          <note>
            Hormonbehandlat kött
          </note>
          <note type="speaker">
            Anf. 94 KJELL-ERIK KARLSSON (v):
          </note>
          <note>
            Fru talman! Jag vill ställa en fråga till jordbruksministern.
          </note>
          <note>
            EU:s importförbud av hormonbehandlat kött infördes 1989 för att
            hormoner ökar risken för cancer och kan förstärka vissa sjukdomsanlag
            hos människor. I dag kan vi se i tidningar att EU-kommissionen
            kan komma att föreslå försäljning av hormonbehandlat kött. Det
            skulle kunna ske redan från den 13 maj i år.
          </note>
          <note>
            Kommer jordbruksministern att acceptera införsel av hormonpreparerat
            kött till Sverige? Hur kommer den svenska jordbruksministern att
            agera i den här frågan?
          </note>
          <note type="speaker">
            Anf. 95 Jordbruksminister MARGARETA WINBERG (s):
          </note>
          <note>
            Fru talman! Det stämmer att kommissionärerna träffades i sitt
            kollegium i går och diskuterade den här frågan. De diskuterade
            också vilken strategi EU skall ha gemensamt mot det amerikanska
            hormonbehandlade köttet. Det är ju där som striden står. Man fattade
            inget beslut utan diskuterade ett antal olika utvägar ur det här.
            En sådan utväg skulle vara att acceptera det och märka det. En
            annan skulle vara att inte acceptera det och betala på annat sätt.
            Det fanns också ett tredje alternativ.
          </note>
          <note>
            Det är för tidigt i dag att säga vilken handlingslinje som kommer
            att bli kommissionens bud till jordbruksministrarna, men självklart
            ser vi från svensk sida väldigt allvarligt på det här. Vi har
            ju en lång tradition av försiktighetsprincip när det gäller den
            här frågan och andra liknande frågor, så det är klart att vi oroar
            oss mycket för den här eventuella utvecklingen. Men för dagen
            är jag inte beredd att lämna något mera exakt besked.
          </note>
          <note type="speaker">
            Anf. 96 KJELL-ERIK KARLSSON (v):
          </note>
          <note>
            Fru talman! Man har ju, som Margareta Winberg här själv nämnde,
            talat om varningsmärkning av köttet som en del. Är det någonting
            som jordbruksministern anser skulle vara acceptabelt för Sverige,
            att bara varningsmärka köttet?
          </note>
          <note type="speaker">
            Anf. 97 Jordbruksminister MARGARETA WINBERG (s):
          </note>
          <note>
            Fru talman! Självklart önskar jag helst att vi slipper den här
            typen av kött. Det är ju den linje som
          </note>
          <note>
            Sverige har drivit och också har stöd för bland alla
          </note>
          <note>
            EU-länder och i kommissionen. Men i den strid som nu finns mellan
            EU och USA vet vi ju inte riktigt vad resultatet kan bli, och
            det är därför som EU-
          </note>
          <note>
            kommissionen nu håller de här olika handlingsalternativen öppna.
            Skulle det vara så att vi till sist tvingas importera hormonbehandlat
            kött från USA in till EU
          </note>
          <note>
            så kommer det ju också att omfatta Sverige eftersom vi är en
            del av den gemensamma marknaden. I det läget skulle ju märkningen
            vara bättre än inte märkning alls.
          </note>
          <note>
            Bilindustrin
          </note>
          <note type="speaker">
            Anf. 98 CHRISTINA NENES (s):
          </note>
          <note>
            Fru talman! Jag har en fråga till näringsminister
          </note>
          <note>
            Björn Rosengren. Västsverige är som bekant starkt beroende av
            bilindustrin och dess underleverantörer.
          </note>
          <note>
            Nu framkommer det i medierna på olika sätt huruvida
          </note>
          <note>
            Volvos underleverantörer är vinnare eller förlorare i den aktuella
            frågan om Fords köp av Volvo Personvagnar.
          </note>
          <note>
            Min fråga är: På vilket sätt kan staten bidra till att bilindustrin
            och dess underleverantörer kan fortsätta att utvecklas positivt?
          </note>
          <note>
            Anf. 99 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Oberoende av om Ford köpt Volvo eller ej har och
            kommer underleverantörerna att få en oerhörd press på sig. De
            stora bilföretagen som Volvo och andra söker underleverantörer
            över hela världen, och det är en väldigt hård konkurrens.
          </note>
          <note>
            Svar på frågan är att vi deltar i ett arbete med
          </note>
          <note>
            Svensk bilkomponent, som är en organisation som samlar olika
            underleverantörers intressen. Vi har i dag från regeringens sida
            tilldelat 100 000 kr för att man lättare skall kunna ta fram samarbeten
            och lättare kunna stödja underleverantörer till bilindustrin.
          </note>
          <note type="speaker">
            Anf. 100 CHRISTINA NENES (s):
          </note>
          <note>
            Fru talman! Jag är nöjd med det svaret.
          </note>
          <note type="speaker">
            Anf. 101 ANDRE VICE TALMANNEN:
          </note>
          <note>
            Jag ber att få tacka de ministrar som har inställt sig här och
            riksdagens ledamöter för dagens frågestund. Därmed är frågestunden
            avslutad.
          </note>
          <note>
            9 § Svar på interpellation 1998/99:37 om sjöfartsuppgörelsen
          </note>
          <note>
            Anf. 102 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Per Westerberg har mot bakgrund av den nyligen genomförda
            sjöfartsuppgörelsen frågat mig
          </note>
          <note>
            1. om regeringen avser att införa liknande subventioner till
            åkerinäringen som nu gjorts för sjöfartsnäringen,
          </note>
          <note>
            2. om regeringen avser generellt att subventionera arbetskraft
            som hotas av "utflaggning" likt Ericssons anläggning i Norrköping
            och
          </note>
          <note>
            3. om löftet om ersättningsjobb i Porjus innebär att alla som
            friställs - från såväl privat som offentlig tjänst - skall lovas
            ersättningsjobb och på vilket sätt.
          </note>
          <note>
            Den nya utformning av det statliga stödet till svensk sjöfartsnäring
            som regeringen nyligen kommit överens om med Sveriges Redareförening
            och fackförbundet SEKO är bra och ger goda förutsättningar för
            en fortsatt god utveckling av svensk sjöfartsnäring.
          </note>
          <note>
            Denna sjöfartsuppgörelse är speciell och skall inte tas som intäkt
            för att kunna tillämpas på andra näringar. Gällande EU-regler
            förbjuder dessutom i princip statsstöd till andra näringar än
            sjöfartsnäringen.
          </note>
          <note>
            Detta med hänvisning till den extrema internationella konkurrens
            som råder inom denna näring.
          </note>
          <note>
            Uppgörelsen mellan Vattenfall AB och fackförbundet SEKO avseende
            arbetsförhållandena i Porjus innehåller inga löften om ersättningsjobb.
            I stället handlar det om möjligheter för övertalig personal att
            öka sin kompetens och stöd för att söka ny sysselsättning inom
            eller utom koncernen. Jag skulle välkomna om fler företag gör
            liknande insatser om det skulle bli aktuellt med neddragningar.
          </note>
          <note type="speaker">
            Anf. 103 PER WESTERBERG (m):
          </note>
          <note>
            Fru talman! Först vill jag tacka näringsministern för svaret
            på mina frågor. Liksom vid föregående interpellationsdebatt är
            jag inte heller denna gång i alla delar nöjd med alla svar. Jag
            skall försöka kommentera några svar och komma med några följdfrågor.
          </note>
          <note>
            Först och främst innebar sjöfartsuppgörelsen i praktiken att
            svenska staten och den socialdemokratiska regeringen valde att
            gå in med direkta subventioner till sjöfartsnäringen motsvarande
            närmare
          </note>
          <note>
            60 000 kr per anställd och år. Man valde detta i stället för
            att använda motsvarande modell som man har använt exempelvis i
            Norge och i Danmark. Där har man gått in för internationella sjöfartsregister
            med vissa avtal med näringen. Det innebär att man i Sverige när
            det gäller just sjöfarten har valt att subventionera att det skall
            vara svensk arbetskraft som bemannar svenska fartyg.
          </note>
          <note>
            När så åkerinäringen i väldigt stor utsträckning och med väsentligt
            fler anställda är på väg att hamna i motsvarande situation som
            sjöfartsnäringen är detta utomordentligt alarmerande. Åkerinäringen
            har hamnat i en situation med ungefär 20 % högre arbetskraftskostnader.
            Även om lönerna inte är högre är arbetskraftskostnaderna högre
            i Sverige än i Tyskland och i Danmark. Vi ser ett antal utländska
            långtradare och bussar mycket snabbt ta över en hel del av den
            svenska åkerinäringens verksamhet i Sverige.
          </note>
          <note>
            Även om fordonsskatten och även dieselskatten är en av de högsta
            i Europa utgör de inte huvuddelen.
          </note>
          <note>
            Det handlar ytterst om skatten på åkerinäringen i form av s.k.
            fiktiva sociala avgifter. Det är i grunden skillnaden mellan svenska
            åkares kostnader och det som gäller nere i Centraleuropa och i
            våra viktigaste länder.
          </note>
          <note>
            Jag ställer mig frågan: Om man nu var beredd att gå in med subventioner
            för att behålla svenska sjöfartsanställda, gäller inte det för
            svenska åkare, chaufförer för lastbilar och bussar, att de borde
            ha rätt att få motsvarande stöd eller motsvarande skattesänkningar?
          </note>
          <note>
            Jag ställer mig också frågan när det gäller LM
          </note>
          <note>
            Ericsson i Norrköping eller Volvo i Göteborg: Varför skall inte
            de anställda där få motsvarande möjligheter att klara sina arbetstillfällen
            genom att få någon form av eftergifter?
          </note>
          <note>
            För mig är det alldeles uppenbart att det är sänkta skatter som
            är det konkurrenskraftiga och det naturliga i stället för att
            som regeringen har valt gå in med särskilda subventioner till
            särskilda branscher vid särskilda tidpunkter och för särskilda
            bolag. Det är inte någon bra lösning utan leder till en subventionskarusell.
          </note>
          <note>
            För mig gäller det i stället att försöka öka anpassningsförmågan
            i svenskt näringsliv. Det gäller att öka rörligheten för arbetskraft
            och rörligheten för kunskapsöverföringen, som jag tror är viktig.
            Det gäller självfallet också att öka förutsättningarna för att
            kapitalet skall flytta till växande företag och växande branscher
            som skall skapa fler arbetstillfällen. Men det gäller också att
            skatterna och lagarna blir konkurrenskraftiga.
          </note>
          <note>
            Fru talman! Jag skall avsluta med att ställa några följdfrågor.
            Är näringsministern beredd att göra motsvarande insatser för åkerinäringen
            som han har gjort för sjöfartsnäringen när nu tusentals jobb där
            hotas?
          </note>
          <note>
            Är han beredd att göra motsvarande saker för många av Volvos
            underleverantörer och Volvo direkt som han har gjort för sjöfartsnäringen?
            Framför allt: Vilka principer skall gälla för att rädda sysselsättningen
            för svenska anställda?
          </note>
          <note>
            Anf. 104 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag skulle kunna vara lite ironisk, men det skall
            jag inte vara. Jag vill ändå göra ett påpekande: När Per Westerberg
            var näringsminister försvann det 500 000 jobb och 250 000 jobb
            inom industrin. Låt oss glömma det. Men låt oss ändå inse att
            när jag nu har varit näringsminister i bara 113
          </note>
          <note>
            dagar ökar sysselsättningen och arbetslösheten sjunker.
          </note>
          <note>
            När det gäller frågan om sjöfarten och sjöfartsuppgörelsen tycker
            jag att Per Westerberg skulle vända sig till redarna. Nu har vi
            stoppat utflaggningen. Nu byggs det båtar i världen som flaggas
            med svensk flagga. Nu har vi fått en stabilitet inom sjönäringen.
            Som jag sade tidigare förbjuder gällande EU-
          </note>
          <note>
            regler dessutom i princip statsstöd till andra näringar än sjöfartsnäringen.
          </note>
          <note>
            Sjöfartsnäringen är väldigt speciell. Det vet Per
          </note>
          <note>
            Westerberg. Hade vi inte vidtagit dessa åtgärder hade vi inte
            haft en sjöfartsnäring under svensk flagg. När det gäller åkerinäringen
            och dess problem har vi bett
          </note>
          <note>
            SIKA att utreda detta. Jag kommer att återkomma till de frågeställningar
            som uppkommit här. Det finns ingen som helst anledning att näringar
            skall subventioneras. Sjöfarten är speciell.
          </note>
          <note type="speaker">
            Anf. 105 PER WESTERBERG (m):
          </note>
          <note>
            Fru talman! Först till ironin. Det är riktigt att när den borgerliga
            regeringen trädde till 1991 tappade vi ungefär 1 000 jobb per
            dag. Det var arvet efter socialdemokratin. Det vändes till 1 000
            nya jobb per dag när den borgerliga regeringen avgick. Vi hade
            en god ökningstakt det första halvåret efter den socialdemokratiska
            regeringens tillträde 1994 och i början av
          </note>
          <note>
            1995. Därefter avstannade sysselsättningstillväxten i det svenska
            näringslivet, och den var ingenting att skryta med längre. Detta
            är snarare ett mycket tragiskt exempel på att vi inte fick den
            tillväxt vi behövde från 1994 och framåt.
          </note>
          <note>
            Men det var inte detta som den här debatten handlar om, precis
            som näringsministern själv indikerade. Den handlar faktiskt om
            hur vi skall klara sysselsättningen i Sverige och få en växande
            konkurrenskraft och därmed växande sysselsättning.
          </note>
          <note>
            Visst kan man diskutera med redarna om sjöfarten och vilken landsflagga
            vi skall ha på båtarna. Det har skett i Norge och Danmark och
            i snart sagt alla länder. I Norge och Danmark har man valt en
            annan lösning och tagit konsekvenserna av detta. Man har inte
            velat gå in med subventioner. Jag kan känna viss sympati för de
            norska och danska lösningarna. Men den svenska lösningen innebär
            de facto stora subventioner per anställd.
          </note>
          <note>
            Vi har likartade förhållanden inom hela åkerinäringen. Den är
            på väg att förlora tusentals och åter tusentals jobb. Jag kan
            inte förstå varför näringsministern inte är intresserad av att
            klara sysselsättningen för svenska chaufförer och svenska åkare,
            men däremot för svenska sjömän. Varför skall chaufförerna och
            åkarna vara sämre ställda?
          </note>
          <note>
            Argumentationen att detta inte går att genomföra på grund av
            EU-reglerna är ju egentligen nonsens.
          </note>
          <note>
            Det går mycket väl att göra det. Det handlar om de fiktiva sociala
            avgifterna, dvs. de arbetsgivaravgifter som i praktiken inte är
            kopplade till några sociala förmåner. De gör att lönekostnaden
            för svenska chaufförer är högre än för tyska, även om lönen inte
            är högre. Det är alltså lönekostnaden som är högre, och det är
            ju en skatt. Vi har stora möjligheter att kunna förändra den.
            Därmed skulle vi kunna skapa en bättre konkurrenskraft för större
            delen av det svenska näringslivet.
          </note>
          <note>
            Men nu har näringsministern alltså valt subventionsvägen i en
            bransch. Han har också varit inne och plockat i en del andra branscher.
            Jag kan ha respekt för att man försöker klara jobben. Men jag
            har inte respekt för särbehandling och brist på logik. Framför
            allt nonchalerar man en mycket stor näring, nämligen åkerinäringen,
            med mångdubbelt fler sysselsatta än vad sjöfartsnäringen någonsin
            har haft.
          </note>
          <note>
            Det är bara att fråga Industriförbundet och det svenska näringslivet
            om skillnaden i betydelse mellan sjöfarten och åkerinäringen.
            Det är ingen tvekan om att man är mycket oroad för åkerinäringen.
            Den har stor betydelse för bredden i det svenska näringslivets
            konkurrenskraft gentemot utlandet. Den är vitt förgrenad och når
            fram till många olika orter. Den är viktig inte minst för den
            mindre och medelstora svenska industrin.
          </note>
          <note>
            Fru talman! Jag tycker inte att jag fick några svar från näringsministern,
            utan det var snarast bortförklaringar. Jag vill ha ett besked
            här om vad man skall göra från socialdemokratiskt håll för att
            klara den svenska åkerinäringen framöver. Är man beredd att fortsätta
            på subventionsvägen? Är man beredd att gå mot skattesänkningar
            och förbättringar av rörligheten på riskkapitalet till växande
            industrier? Är man beredd att öka kunskapens rörlighet för att
            göra arbetskraften mer konkurrenskraftig? Är man beredd att även
            ge möjligheter att omstrukturera i ännu snabbare takt? Jag tror
            att det tyvärr är nödvändigt för att vi skall klara sysselsättningen
            i Sverige.
          </note>
          <note>
            Anf. 106 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Låt mig först konstatera att sjönäringen är väldigt
            speciell. Det vet Per Westerberg. De subventioner som sker av
            sjönäringen, sker över hela världen. De sker också i Norge och
            Danmark, men de sker på ett annorlunda sätt. Man avstår från skatteintäkter
            i stället för att ge subventioner. Det är det som skiljer. Men
            det är en kostnad såväl för den norska och danska som för den
            holländska staten som har den här typen.
          </note>
          <note>
            Vi valde bruttolönemodellen som vi ansåg vara bättre än nettolönemodellen
            sett ur sjöfolkets synpunkt, dvs. de som bemannar båten. Vi är
            överens med rederinäringen om att detta är mycket bra. Därmed
            tycker jag att man kan sätta punkt för den diskussionen.
          </note>
          <note>
            När det sedan gäller åkerinäringen sade jag att vi skall utreda
            den och återkomma till detta. Men jag tar avstånd ifrån att det
            skulle vara en generell metod att vi skall subventionera. Man
            måste kunna konkurrera på en marknad där alla har lika villkor.
            Jag delar den uppfattningen. Men sjönäringen är speciell eftersom
            den subventioneras av alla länder på olika sätt med olika modeller.
          </note>
          <note type="speaker">
            Anf. 107 PER WESTERBERG (m):
          </note>
          <note>
            Fru talman! Med näringsministerns logik subventioneras i princip
            alla näringar som är personalintensiva i de flesta länder i och
            med att man inte har motsvarande arbetsgivaravgifter och skattetryck.
            Om det är så att svenska åkare, om man räknar de fiktiva sociala
            avgifterna, har väsentligt högre skattetryck än sina tyska och
            danska konkurrenter innebär det ju enligt näringsministerns modell
            att man subventionerar åkerinäringen i de här länderna.
          </note>
          <note>
            Det är riktigt att man kan avstå från skatter i stället för att
            använda sig av subventioner för att uppnå konkurrenskraft, och
            det har man gjort i ett antal länder, bl.a. i Norge och Danmark.
            Vad näringsministern egentligen säger är att vi i sjöfartsnäringen
            skall ha subventioner på närmare 60 000 per anställd.
          </note>
          <note>
            Man är inte beredd att göra motsvarande saker i andra näringar.
          </note>
          <note>
            Jag för min del vill i stället ha sänkt skatt för att uppnå motsvarande
            resultat. Jag vill att det skall vara generellt. Det är inte bara
            sjömän som skall kunna känna att de får skattestöd från den svenska
            staten.
          </note>
          <note>
            Det skall gälla för alla, och då är det bättre att sänka skatterna
            generellt än att hålla på med denna typiska branschpolitik som
            leder till subventioner. Det kommer att leda till stora problem.
          </note>
          <note>
            Jag kan inte heller acceptera att man bara lägger detta på en
            utredning. Jag tror att näringsministern själv är medveten om
            vilken lång lidandets väg det var i sjöfartsnäringen där många
            jobb förlorades under många år av utredningar. Åkerinäringen blöder
            sysselsättningsmässigt kraftigt nu. Den är viktig för hela den
            svenska exportnäringen. Det går inte att sätta sig och utreda
            nu. Det som gäller i åkerinäringen är utomordentligt väl genomlyst.
            Jag tror inte heller att det är särskilt svårt att se vad som
            behöver göras.
          </note>
          <note>
            Anf. 108 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Låt mig bara konstatera att om den svenska sjönäringen
            skulle haft samma konkurrensförmåga som den i omvärlden skulle
            skattelättnaderna ha varit 60 000 per person. Det är vad Per Westerberg
            föreslår. Per Westerberg inser att det är omöjligt att göra dessa
            skattesänkningar för alla. Det går inte om vi vill värna om sjöfarten,
            om kommunikationerna och om välfärden.
          </note>
          <note>
            Låt mig sedan säga en annan sak när det gäller sjöfarten. Jag
            hade varit minister i 30 dagar när vi löste detta. Jag tycker
            att det är rimligt att man gör en genomlysning av åkerinäringen.
            Därefter har vi att ta ställning till hur vi skall hantera den.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1998/99:95 om naturgasledning genom
            Sverige
          </note>
          <note>
            Anf. 109 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Harald Bergström har frågat mig om jag avser att
            vidta några åtgärder för att en ledning för transport av gas genom
            Sverige till kontinenten skall klassas som riksintresse. Vidare
            frågar Harald Bergström om jag, i händelse av ett jakande svar,
            avser förelägga frågan för riksdagen för beslut.
          </note>
          <note>
            Det behövs först en kortare beskrivning av tillståndsprocessen
            för en eventuell gasledning.
          </note>
          <note>
            Prövning av en ledning för naturgas sker bl.a. enligt rörledningslagen.
            Statens energimyndighet är beredande myndighet och har till uppgift
            att inhämta synpunkter från berörda parter. Energimyndigheten
            skall därefter med eget yttrande överlämna ärendet till regeringen
            för beslut. Även andra lagar kan vara tillämpliga vid prövningen
            av ett stort infrastrukturprojekt, bl.a. plan- och bygglagen och
            miljöbalken.
          </note>
          <note>
            Miljöbalken innehåller bestämmelser om användning av mark- och
            vattenområden. Dessa bestämmelser skall tillämpas när ett projekt
            prövas enligt de lagar jag nyss nämnde. Bestämmelserna innebär
            kort uttryckt att områden som är särskilt skyddsvärda -
          </note>
          <note>
            beroende på att de är särskilt lämpliga för viss verksamhet,
            t.ex. energidistribution, eller på att de har stort värde på grund
            av exempelvis sina naturvärden -
          </note>
          <note>
            skall så långt möjligt skyddas mot exploatering som påtagligt
            påverkar områdenas skyddsvärde.
          </note>
          <note>
            Skyddsvärda områden kan också klassas som riksintressen. Vid
            en eventuell prövning av en gasledning får intresset av att ledningen
            kommer till stånd bedömas i förhållande till de skyddsvärda intressen
            som kan finnas på de mark- och vattenområden där ledningen skall
            dras fram.
          </note>
          <note>
            Om regeringen i framtiden kommer att handlägga ett förvaltningsärende
            enligt t.ex. rörledningslagen eller miljöbalken avseende en gasledning
            så kommer regeringen i sitt avgörande att göra ovanstående bedömning.
            Jag är med hänsyn till dessa förhållanden förhindrad att vidare
            uttala mig om den aktuella gasledningen i dessa avseenden.
          </note>
          <note>
            Jag vill påpeka att inget av de projekt som Harald
          </note>
          <note>
            Bergström refererar till har resulterat i någon ansökan om tillstånd
            för uppförande av naturgasledning.
          </note>
          <note>
            Jag vill i sammanhanget också erinra om de riktlinjer för naturgasens
            användning som riksdagen uttalade år 1988. Enligt dessa skall
            bl.a. investeringar i rörledningar och inköp av naturgas ske efter
            strikt kommersiella principer. Gasen skall av egen kraft konkurrera
            på den svenska marknaden. De kommersiella förhandlingarna skall
            genomföras på företagsnivå. Detta innebär att staten inte skall
            engagera sig i ekonomiskt stöd till naturgasprojekt. Den samhälleliga
            bedömningen av ett naturgasprojekt skall uteslutande göras i samband
            med tillståndsprövningen.
          </note>
          <note type="speaker">
            Anf. 110 HARALD BERGSTRÖM (kd):
          </note>
          <note>
            Fru talman! Tack för svaret på min fråga! Det föranleder en del
            kommentarer.
          </note>
          <note>
            Det är riktigt, som ministern konstaterar, att det inte föreligger,
            såvitt jag vet, någon ansökan om tillstånd för en sådan här naturgasledning.
            Men det är lika riktigt som jag påstår att ett stort projekt nu
            har varit i gång ett tag. Det har genomförts ett ganska omfattande
            planeringsarbete. Man har från det finska projektet North Transgas
            Oy besökt en rad länsstyrelser som ju är regeringens myndighet.
            Man har där informerat kommunala myndigheter liksom själva länsstyrelsen
            om de planer man har. Man har visat ritningar osv.
          </note>
          <note>
            Det skulle förvåna mig enormt - om man lägger ned så mycket pengar,
            och efter de propåer som president Jeltsin gjorde när han var
            här på besök om hans önskan att sälja naturgas till Sverige -
            om det inte har funnits underhandskontakter mellan regeringen
            och företaget och mellan regeringen och myndigheterna, som har
            fått information från företaget. Det skulle förvåna mig mycket
            om det inte finns en underhandskontakt och om regeringen inte
            på något sätt har lämnat medgivande, diskuterat frågan, eller
            hur man nu har sagt, för att man skall gå vidare med ett sådant
            här stort projekt. Det är inte precis småpotatis man talar om
            när det rör sig om ett projekt i 30-
          </note>
          <note>
            miljardersklassen.
          </note>
          <note>
            Det kan väl också sägas, när det gäller prövningen, att situationen
            är riktigt beskriven. Det har jag ingen anledning att ifrågasätta.
            Jag vet bara att kommunerna dessutom har en vetorätt mot sådana
            här projekt som passerar genom kommunens ansvarsområde. Det finns,
            såvitt jag har fått uppgifter om, inget projekt som någonsin har
            meddelats där den kommunala vetorätten har brutits igenom. Vanligen
            sker sådant här när det gäller projekt där det är fråga om en
            kommun. I det här fallet handlar det om en rad kommuner från Gävle
            till Ystad. Ett sådant projekt har ännu inte varit föremål för
            prövning.
          </note>
          <note>
            Jag vill ställa en följdfråga. Hade det inte varit rimligt, statsrådet,
            att länsstyrelserna hade fått viss information om vad som var
            på gång när man nu stod inför de här frågorna? I höstas fick man
            ju besök av företaget. Jag har frågat länsstyrelsen hemma i mitt
            län, Kronoberg. Man stod helt frågande inför de besked, propåer
            eller önskemål som ifrågavarande företag kom fram med.
          </note>
          <note>
            Sedan gäller det riksintresset. I energiöverenskommelsen som
            gjordes inom ramen för förhandlingarna för ungefär ett år sedan
            fanns det inte med mer än uttalanden internt kring naturgasen
            i utredningens arbete. Propåerna avvisades av de flesta partierna.
          </note>
          <note>
            Likväl har regeringen ansökt om att få öka koldioxidutsläppen.
            Det tyder jag som att det är någonting på gång vad gäller naturgasen.
          </note>
          <note>
            Det var ett par följdfrågor.
          </note>
          <note type="speaker">
            Anf. 111 LENNART VÄRMBY (v):
          </note>
          <note>
            Fru talman! Jag vill göra några kommentarer med anledning av
            Harald Bergströms interpellation.
          </note>
          <note>
            För att börja bakifrån, Harald, är det så att koldioxiden ökar
            av alldeles egen kraft, kan man säga. Det gör den av det enkla
            faktum att vi har en bilism som breder ut sig. Det är i huvudsak
            den som spär på vad gäller koldioxiden. Och det är mycket mer
            svårtacklat än de större energianläggningar som vi talar om här.
          </note>
          <note>
            Med all respekt för din frågeställning: Vi kommer ju båda från
            Småland och har en gemensam ängslan för att det skall bli en sådan
            här stor naturgassatsning för många miljarder som skall slå undan
            benen för den biobränslesatsning som vi tycker är så bra och som
            fungerar ännu bättre, speciellt i ett långt perspektiv, än naturgasen.
          </note>
          <note>
            Jag tycker alltså att din ängslan går lite för långt.
          </note>
          <note>
            Den här interpellationen var helt onödig. Du kunde nöja dig med
            att läsa den energiöverenskommelse som finns och som ligger till
            grund för energipolitiken. Där står det klart utsagt att den naturgas
            som är aktuell att nyttja är den längs västkusten, och den skall
            utnyttjas bättre. Det har ju varit dåligt kapacitetsutnyttjande
            där, men det är på gång att höjas.
          </note>
          <note>
            I förlängningen gäller det också den kommande energibeskattningen,
            som diskuteras. Dessutom sitter både du och jag med i näringsutskottet,
            där vi skall besvara en motion med anledning av naturgasen.
          </note>
          <note>
            Med en enkel hänvisning till den nu gällande energipolitiken
            och energiöverenskommelsen tror jag att vi löser det här problemet.
          </note>
          <note>
            Men inget ont som inte har något gått med sig.
          </note>
          <note>
            När det finsk-ryska konsortiet är i Småland och härjar och försöker
            dra lite ledningar på kartan mobiliserar det allmogen på ett förtjänstfullt
            sätt. LRF är mer engagerat än någonsin för en hållbar utveckling
            på energisidan, så jag tror nog, Harald, att det inte är någon
            kristelig obehaglig gärning som utförs av konsortiet.
          </note>
          <note>
            Du säger att man lägger ned stora pengar. Ja, kapitalismen förnekar
            sig inte. Vädrar man vinster är man beredd att satsa stort, även
            om man skulle förlora.
          </note>
          <note>
            I huvudsak är ju naturgasdragningarna av det slaget att de härstammar
            från den europeiska unionen, som jag tror att du är en något så
            när varm anhängare av. Det är ur den synvinkeln, om man från Bryssel
            skådar ut över energiförsörjningen i Europa, som naturgasen i
            ett relativt kortsiktigt perspektiv kan vara ett vettigt alternativ
            till ännu värre fossila bränslen som olja och kol. Så jag tror
            nog att vi skall ro detta i hamn.
          </note>
          <note>
            Anf. 112 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Får jag först konstatera att jag inte finner någon
            anledning att kommentera projektet
          </note>
          <note>
            North Transgas, eftersom detta inte har slutförts. Det är också
            så att man inte har kommit med någon ansökan om tillstånd. Projektet
            är så att säga inte avslutat, och det finns inte någon anledning
            för mig att kommentera det.
          </note>
          <note>
            Så till de relationer som finns mellan Sverige och
          </note>
          <note>
            Ryssland. Enligt det protokoll som undertecknades i samband med
            president Jeltsins besök i Stockholm skall Sverige och Ryssland
            samarbeta kring frågor rörande framför allt energieffektivisering
            och gas. En svensk-rysk expertgrupp skall studera förutsättningarna
            för en sammankoppling av naturgasnätverken.
          </note>
          <note>
            Från svensk sida framhålls, som jag tidigare sade, att kontakter,
            verksamhet, investeringar av rörledningar och inköp av naturgas
            skall ske efter kommersiella principer.
          </note>
          <note>
            Det är regeringens sak att använda länsstyrelser efter de behov
            som regeringen bedömer, dvs. som remissinstanser eller att man
            utfärdar att de i det här fallet skall kontrollera viss verksamhet.
          </note>
          <note>
            Här har det varit kontakter med de berörda länsstyrelserna via
            detta projekt. Än en gång vill jag säga att jag inte finner anledning
            att ta det.
          </note>
          <note>
            När det gäller klimatfrågan och den närmare utformningen av den
            svenska klimatpolitiken är den, som interpellanten vet, föremål
            för en parlamentarisk utredning, den s.k. klimatkommittén. Jag
            tänker heller inte föregripa denna utredning.
          </note>
          <note type="speaker">
            Anf. 113 HARALD BERGSTRÖM (kd):
          </note>
          <note>
            Fru talman! Jag vänder mig först till näringsministern. Jag är
            mycket väl medveten om att det inte är så lätt att kommentera
            ett projekt som är av kommersiell natur och där det inte föreligger
            någon ansökan.
          </note>
          <note>
            Det andra projektet, som Vattenfall Naturgas AB
          </note>
          <note>
            är involverat i, ligger kanske närmare till hands eftersom det
            berör ett helägt dotterföretag till ett helägt statsföretag, nämligen
            Vattenfall AB. Men där föreligger alltså ingen ansökan.
          </note>
          <note>
            Likafullt skulle det kunna tänkas att det finns underhandskontakter.
            Det krävs, om jag har förstått lagstiftningen rätt och blivit
            rätt informerad, att det hela klassificeras som ett riksintresse.
            Det är det som är knutpunkten. Då drar det kanske i väg med intressen
            för nya energibeslut att använda naturgas som en storskalig energikälla
            i ett läge där möjligtvis kärnkraften är avvecklad och energin
            tar slut.
          </note>
          <note>
            Fru talman! Beträffande Lennart Värmbys förtröstan på att naturgasen
            från Ryssland skulle kunna utgöra en minskning av växthuseffekten
            eller koldioxidutsläppen i Europa kan jag hålla med om det.
          </note>
          <note>
            Kolet är ju till stor användning när man framställer energi.
          </note>
          <note>
            Men, Lennart Värmby, det finns ju i så fall andra vägar än att
            dra den här ledningen på svenskt territorium. Man kan ju dra den
            genom Östersjön och då är vi kvitt frågan och dess implikationer
            av möjlig användning i Sverige. Tack!
          </note>
          <note type="speaker">
            Anf. 114 LENNART VÄRMBY (v):
          </note>
          <note>
            Fru talman! För det första förvånar det mig att Harald Bergström,
            som är en så varm anhängare av en fri marknad, är så misstänksam
            mot fria marknadskrafter när de prospekterar i kommande eventuella
            affärsmöjligheter.
          </note>
          <note>
            När det gäller min förtröstan vill jag säga att det redan nu
            är ett faktum att den ryska naturgasen strömmar in i Europa. Vad
            de nu eventuellt vill göra är att komplettera med en nordlig dragning.
            Där förenas du och jag, om jag har förstått rätt, i att vi tycker
            att en sådan transitledning är onödig på torrmark. Om de vill
            dra den genom Östersjön är det ju deras bekymmer och deras miljarder
            som satsas.
          </note>
          <note>
            Det finns en energiöverenskommelse. Det finns möjligheter i förhandlingar
            och diskussioner mellan partierna att ändra energibeskattningen
            på ett sådant sätt att det även i fortsättningen missgynnar fossila
            bränslen.
          </note>
          <note>
            Jag har alltså förtröstan och tror på den breda majoritet som
            finns i de här frågorna.
          </note>
          <note>
            Anf. 115 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag vill bara kort säga att jag anser att jag inte
            kan göra någon kommentar heller när det gäller Nordic Gas Grid-projektet.
            Det är ett kommersiellt projekt. Det görs av Vattenfall och andra
            i regionen, och det är EU-stött. Det finns ingen anledning för
            mig att kommentera det i dag. Vi får avvakta tills vi får ansökningarna.
            Vi får använda den procedur som vi har i Sverige - det är viktigt
            att vi har den -
          </note>
          <note>
            där vi kan ta hänsyn till miljöintressen och andra intressen.
          </note>
          <note>
            Men, än en gång, detta måste ske på kommersiell grund.
          </note>
          <note type="speaker">
            Anf. 116 HARALD BERGSTRÖM (kd):
          </note>
          <note>
            Fru talman! Jag konstaterar alltså att det i dagsläget inte går
            att få ett besked huruvida en storskalig satsning på naturgas
            är av riksintresse eller inte i
          </note>
          <note>
            Sverige. Skälen till det kan växla.
          </note>
          <note>
            När det gäller Lennart Värmby konstaterar jag hans förtröstan
            på att naturgas är bra i Europa. Jag håller med om, där är vi
            överens, att den inte är bra i
          </note>
          <note>
            Sverige. Den skulle kunna utgöra ett direkt hot mot de möjligheter
            som finns när det gäller biobränsle, dess utveckling, dess möjligheter
            till industriell produktion och till arbetstillfällen.
          </note>
          <note>
            Där är vi överens.
          </note>
          <note>
            Med detta får jag låta mig nöja, och tackar för debatten.
          </note>
          <note>
            Anf. 117 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag misstänker att Harald Bergström fanns med här
            i kammaren 1988 då riksdagen fattade beslut om att såväl små som
            stora projekt, vad gäller gas, skall ske på affärsmässig grund,
            dvs. kommersiell grund. Det är företag som får söka. Det är företag
            som har att pröva detta.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 1998/99:97 om akassa till missionärer
            och biståndsarbetare
          </note>
          <note>
            Anf. 118 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Runar Patriksson menar i sin interpellation att reglerna
            bör ändras så att alla biståndsarbetare och missionärer har rätt
            till arbetslöshetsersättning vid hemkomsten från ett utlandsuppdrag.
            Han anser att det är angeläget att biståndsarbeten sprids på andra
            organisationer utanför staten. Han ser en allvarlig risk att rekryteringen
            av biståndsarbetare och missionärer försvåras om de inte har ett
            gott skyddsnät vid hemkomsten.
          </note>
          <note>
            Jag har stor respekt för det angelägna arbete som utförs av biståndsarbetare
            och missionärer. Det rör sig många gånger om undervisning, sjukvård
            och annan hjälp till människor som lider brist på praktiskt taget
            allt som vi i västerlandet tar för självklart.
          </note>
          <note>
            När det gäller arbetslöshetsförsäkringen finns det en grundläggande
            princip för när ett arbete får tillgodoräknas. Så är fallet för
            arbete som utförs i Sverige.
          </note>
          <note>
            Genom socialavgifterna bidrar arbetstagarna gemensamt till kostnaderna
            för arbetslöshetsförsäkringen. Huvudregeln är alltså att arbetet
            skall ha utförts i
          </note>
          <note>
            Sverige för att få ligga till grund för arbetslöshetsersättning,
            men även vissa arbeten utförda i utlandet får tillgodoräknas.
            Sådana arbeten är t.ex. arbete hos arbetsgivare med säte i Sverige,
            om lön utbetalas därifrån, och biståndsarbete för vilket Sida
            eller annan statlig myndighet står för lönekostnaderna.
          </note>
          <note>
            Runar Patriksson vill att alla biståndsarbetare och missionärer
            skall få arbetslöshetsersättning vid hemkomsten.
          </note>
          <note>
            Dagens arbetslöshetsersättning gör ingen skillnad på svenskar,
            nordbor, européer och andra. För grundbeloppet finns inget krav
            på medlemskap i svensk arbetslöshetskassa. Arbete som är tillgodoräkningsbart
            i den svenska försäkringen ger i princip också rätt till inträde
            i en svensk arbetslöshetskassa.
          </note>
          <note>
            Om kravet på arbetsplatskoppling till Sverige helt skulle slopas
            skulle arbete av vem som helst utfört var som helst i världen
            tillgodoräknas för arbetslöshetsersättning i Sverige som om det
            vore utfört i
          </note>
          <note>
            Sverige. Några socialavgifter till finansiering av den svenska
            arbetslöshetsförsäkringen har i de fallen inte influtit.
          </note>
          <note>
            Det kan sägas att undantaget kunde avse endast bistånds- och
            missionsarbete. Emellertid synes det knappast rimligt att biståndsarbetare
            och missionärer från andra länder endast på denna grund skulle
            kunna tillgodoräkna sig sitt arbete i den svenska arbetslöshetsförsäkringen.
          </note>
          <note>
            Lika främmande känns det att just för biståndsarbetare och missionärer
            knyta rätten att tillgodoräkna arbetet till personens svenska
            nationalitet.
          </note>
          <note>
            Att begränsa rätten att tillgodoräkna arbetet till en eventuell
            tidigare tillhörighet till den svenska försäkringen på grund av
            ett tidigare arbete blir också märkligt, eftersom det i försäkringen
            i princip endast är det senaste arbetet som tillgodoräknas.
          </note>
          <note>
            Redan i dag är arbete utfört i utlandet tillgodoräkningsbart
            i den svenska arbetslöshetsförsäkringen om arbete utförts hos
            arbetsgivare med säte i Sverige och lön utbetalas därifrån. Det
            är alltså fullt möjligt för svenska biståndsorganisationer och
            församlingar att anställa personer för biståndsarbete eller mission.
          </note>
          <note>
            Därigenom uppnås en del av den variation av organisationer för
            bistånd och mission som Runar Patriksson efterfrågar.
          </note>
          <note>
            Mot bakgrund av vad jag nu sagt har regeringen inte för avsikt
            att föreslå riksdagen någon ändring av lagen om arbetslöshetsförsäkring
            vad gäller arbete utfört i andra länder.
          </note>
          <note type="speaker">
            Anf. 119 ANDRE VICE TALMANNEN:
          </note>
          <note>
            Runar Patriksson, som har framställt interpellationen, förefaller
            inte finnas på plats här i salen. Till denna interpellationsdebatt
            har även Maria Larsson anmält sitt deltagande. Jag ger ordet till
            henne.
          </note>
          <note type="speaker">
            Anf. 120 MARIA LARSSON (kd):
          </note>
          <note>
            Fru talman! Jag får å Runar Patrikssons vägnar tacka för svaret,
            även om jag tycker att det var en smula märkligt. Det som gås
            igenom i svaret är dagens a-kasseregler för biståndsarbetare och
            missionärer, och de är ju väl kända. Det som jag förmodar att
          </note>
          <note>
            Runar Patriksson har avsett i sin interpellation är de regler
            som är aviserade i den statliga utredning vars förslag nu är ute
            på remiss. Bakom den står visserligen varken Näringsdepartementet
            eller Arbetsmarknadsdepartementet, utan den har sitt ursprung
            i Socialdepartementet, och dess huvudbetänkande har beteckningen
            SOU 1997:72.
          </note>
          <note>
            Även om det är fråga om ett annat departement har jag utgått
            från att den ena sidan av regeringen vet vad den andra sysslar
            med och att man har kommunikation mellan de olika departementen.
            Den utredning som jag förmodar att Runar Patriksson avser bär
            namnet Utredningen om socialförsäkringens personkrets. Man har
            aviserat socialförsäkringsutskottet om att proposition skall komma
            i april månad.
          </note>
          <note>
            Den stora stötestenen i förslaget är att missionärer och biståndsarbetare
            enligt utredningen skall ha rätt till a-kassa endast om deras
            utlandsvistelse understiger ett år. Det är en mycket kort tid.
            Detta skulle innebära att man ställde en massa människor inför
            svåra beslut och att de biståndsorganisationer som i dag är verksamma
            skulle få stora rekryteringssvårigheter.
          </note>
          <note>
            Jag vet inte hur jag skall tolka svaret. Har Björn
          </note>
          <note>
            Rosengren inte kännedom om det här, eller fungerar inte kommunikationen
            mellan departementen? Jag skulle vilja fästa ministerns uppmärksamhet
            på att även om det handlar om en liten grupp personer, bara ungefär
            1 500, gör de ett arbete som uppskattas också av Sveriges riksdag
            och regering.
          </note>
          <note>
            Vi hörde utrikesministern här i går tala om värdet av biståndsarbetarnas
            insatser. Gränslinjen mellan
          </note>
          <note>
            Sidaarbetare och biståndsarbetare i ideella organisationer är
            inte tydlig, utan deras verksamheter går tvärtom väldigt mycket
            in i varandra. Sida stöder en mängd projekt som drivs av ideella
            biståndsorganisationer. Här finns en samverkan som det har uttalats
            många positiva ord om. Mer och mer av Sidabiståndet kanaliseras
            den här vägen.
          </note>
          <note>
            Om man genomförde det förslag som är aviserat i utredningen,
            skulle rekryteringsproblemen för biståndsorganisationerna framdeles
            bli betydande. A-
          </note>
          <note>
            kassan kostar väldigt lite för den här gruppen. Det är ett litet
            antal människor som det handlar om. Flertalet är väldigt välutbildade
            och brukar inte ha problem med att få jobb när de väl kommer hem,
            men förslaget skulle få förödande konsekvenser för rekryteringsmöjligheterna
            framöver.
          </note>
          <note>
            Jag hoppas att jag kan tolka ministerns svar så att det här förslaget
            är skrinlagt.
          </note>
          <note type="speaker">
            Anf. 121 RUNAR PATRIKSSON (fp):
          </note>
          <note>
            Fru talman! Maria Larsson har i stort sett sagt det som också
            jag hade tänkt säga. Jag skall bara ge några exempel.
          </note>
          <note>
            Jag tackar för svaret, även om det faktiskt är lite motbjudande
            att göra det. Jag är lite besviken på näringsministerns svar på
            min interpellation. Kanske har näringsministern så många frågor
            av betydande art att svara på att missionärer och utlandsarbetare
            inte får en framskjuten plats. Jag tycker att det är väldigt synd,
            eftersom de bedriver en för Sverige mycket viktig verksamhet.
            Detta anser inte minst
          </note>
          <note>
            Folkpartiet liberalerna, som har internationellt arbete och frisinne
            på sitt partiprogram och värnar om detta.
          </note>
          <note>
            Jag nämner inte några konkreta förslag, eftersom de förslag som
            jag tycker att vi här skall diskutera är desamma som de som Maria
            här har nämnt. Jag blir lite ledsen när jag i svaret läser att
            huvudregeln är att arbetet skall ha utförts i Sverige. Tänk om
            näringsministern kunde ändra orden "i Sverige" till "för Sverige"!
            Det skulle vara av betydande värde för dem som utför sådant här
            arbete.
          </note>
          <note>
            I den del av Sverige där jag bor, som ju är ett frisinnat centrum,
            är ideellt arbete något mycket viktigt.
          </note>
          <note>
            Jag kan nämna ett par namn. Familjen Moberg har gjort betydande
            insatser för pingströrelsens räkning i
          </note>
          <note>
            Etiopien. Under en svår tid har man där byggt upp både sjukhus
            och skolor.
          </note>
          <note>
            Man har ingen tanke på ersättning eller på de kassaregler som
            gäller när man kommer hem. Man ger sig i väg med sin fru eller
            sin man, och efter ett tag tar man med sig sina barn. Som skollärare
            vet jag hur barnen i det här fallet hade det när de vistades i
            Etiopien. De bodde 40 mil från sina föräldrar under ganska svåra
            förhållanden. När man kommit hem igen har man sedan försökt komma
            tillbaka i ett normalt liv.
          </note>
          <note>
            Familjen Josefsson tog vid efter familjen Moberg.
          </note>
          <note>
            Det var en fiskarfamilj från västkusten som hade flyttat upp
            till oss. Man fortsatte missionsarbetet i
          </note>
          <note>
            Etiopien men tänkte naturligtvis inte på sin egen välfärd. Man
            åkte ut för att biståndsarbeta för Sverige.
          </note>
          <note>
            Folkpartiet liberalerna tycker att vi måste ta hand om dessa
            människor på ett annat sätt än vad som framgår av det interpellationssvar
            som jag fått av näringsministern. Jag tycker att vi skall byta
            ut orden
          </note>
          <note>
            "i Sverige" mot "för Sverige". Ändra de regler som gäller för
            sådana som nu kanske skall stämpla ut! Vi fick för en vecka sedan
            höra att det skulle bli nya möjligheter. Jag tycker att även utlandsarbetare
            som arbetar för Sverige borde omfattas av samma regler som de
            andra. Se över detta regelsystem, näringsministern! Det skulle
            vara bra för ministern själv, för partiet och för Sverige. Jag
            tror inte vi kan arbeta efter sådana regler som nu gäller på detta
            viktiga område.
          </note>
          <note>
            Vi är för internationellt arbete. Människor som ställer upp bör
            tas om hand på ett bättre sätt än vad som redovisas i svaret.
            Jag lovar att vi skall återkomma i ärendet.
          </note>
          <note>
            Anf. 122 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag vill först säga att ingen fråga är mindre viktig
            än någon annan fråga på Näringsdepartementet. Även missionärernas
            arbetsförhållanden är alltså viktiga. Men jag tror att det här
            föreligger en sammanblandning.
          </note>
          <note>
            Det som har tagits upp av Runar Patriksson tidigare är ett förslag
            till lag om socialförsäkringar. Det handlar om ett förslag att
            missionärer och biståndsarbetare som har varit borta mer än ett
            år skulle mista arbetslöshetsersättningen. Sjukförsäkringen är
            bostadsbunden. I förslaget ingår att sjukförsäkringen avlyfts
            efter ett år, och det är det som interpellanten tar upp.
          </note>
          <note>
            Arbetslöshetsförsäkringen är kopplad till att man har lön i Sverige
            och betalar sina sociala avgifter som medlem i en a-kassa. Om
            jag förstått interpellanten rätt - och det tror jag att jag har
            gjort - skulle man ha rätt att få a-kasseersättning sedan man
            kommit hem efter ett utlandsuppdrag där man inte har haft Sverige
            som arbetsgivare och där lön inte utbetalats därifrån.
          </note>
          <note>
            Det säger jag nej till. Regeringen kommer inte att lägga fram
            något sådant förslag.
          </note>
          <note>
            Sedan har jag alltid trott att det mycket viktiga arbete som
            görs inom missionen inte görs i första hand för Sverige utan för
            det land som man vistas i.
          </note>
          <note type="speaker">
            Anf. 123 RUNAR PATRIKSSON (fp):
          </note>
          <note>
            Fru talman! Jo, det görs för det land som dessa människor vistas
            i och för missionen. Jag tycker att det är samhällets plikt att
            se till att människor som tar ett sådant ansvar även omfattas
            av svenska trygghetsregler. Jag tror att ni uppskattar att det
            görs sådana insatser, om det nu är inom Röda korset eller på missionsfältet.
          </note>
          <note>
            Det är synd att ministern svarar att detta inte skall åtgärdas
            på något vis. Jag tycker nog att orden "i
          </note>
          <note>
            Sverige" skulle ändras till "för Sverige". Man borde ta hänsyn
            till missionsarbetare och u-landsarbetare.
          </note>
          <note>
            Jag har ett exempel från förra sommaren. I mitt hus bodde det
            då en läkare. Han var missionärsläkare och hade hand om 200 patienter
            på ett sjukhus i Tanzania. Han jobbade inom den svenska sjukvården
            i sju veckor på sommaren för att få ihop pengar till detta sjukhus.
            Han omfattades av trygghetsreglerna.
          </note>
          <note>
            Men hur många tänker på att skaffa sig ett eget skyddsnät när
            de ger sig ut i världen? Vi i det här landet har råd att ta hand
            om människor som ger sig ut för att hjälpa till där behoven finns.
          </note>
          <note type="speaker">
            Anf. 124 MARIA LARSSON (kd):
          </note>
          <note>
            Fru talman! Jag förstår att vi avser lite olika saker,
          </note>
          <note>
            Runar Patriksson och jag. Jag fick inget svar på min fråga, men
            faktum är att den utredning från Socialdepartementet som jag hänvisade
            till berör även Björn
          </note>
          <note>
            Rosengrens departement. Många remissinstanser har önskat att
            de arbetsrättsliga frågorna lyfts ut och att de skall behandlas
            separat.
          </note>
          <note>
            Jag skulle gärna vilja ha en liten förhandsavisering om hur ministern
            ställer sig till den tanken. Skall nuvarande a-kasseregler, som
            gäller för biståndsarbetare som har en svensk organisation som
            bas, gälla även fortsättningsvis? Eller skall denna inskränkning
            om att a-kassa bara skall vara giltig under ett år gälla framöver?
            Kommer det ett sådant förslag från Näringsdepartementet?
          </note>
          <note>
            Jag ser att Björn Rosengren skakar nekande på huvudet, och det
            gläder mig storligen. Här ligger nämligen den stora stötestenen
            och farhågorna inför framtiden för missionsarbetare/biståndsarbetare.
            Det skulle vara förödande för svenskt bistånd om man hamnade i
            den belägenheten. Men jag tar Björn Rosengrens huvudskakningar
            som mycket positiva tecken.
          </note>
          <note>
            Kristdemokraterna har redan i sin budgetmotion aviserat att vi
            kommer att avvisa ett dylikt förslag och bjuda ett hårt motstånd,
            men vi kanske inte ens behöver ta fram det.
          </note>
          <note>
            Anf. 125 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag vill uppmana kristdemokraterna att använda krutet
            på annat. Vi kommer icke att ändra detta.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 1998/99:98 om regionalpolitiken och
            befolkningsutvecklingen
          </note>
          <note>
            Anf. 126 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Elver Jonsson har frågat mig om regeringen har för
            avsikt att:
          </note>
          <note>
            - snabbt lämna förslag som underlättar för företagsamheten i
            glesbebodda landsbygdsområden,
          </note>
          <note>
            - vidta åtgärder för att förhindra långtgående serviceförändringar
            för landsbygdsboende samt
          </note>
          <note>
            - ge den regionalpolitiska utredningen extra resurser för att
            arbeta in förlorad utredningstid.
          </note>
          <note>
            Fru talman! Låt mig först konstatera att nu växer
          </note>
          <note>
            Sverige. Sysselsättningen har under det senaste året ökat med
            95 000 personer och arbetslösheten bedöms fortsätta minska även
            under de kommande åren. Men tillväxten kommer inte hela landet
            till del. Det är därför ytterst viktigt att det kontinuerligt
            sker ett arbete för att utveckla regionalpolitiken.
          </note>
          <note>
            Regeringen känner ett stort engagemang för att skapa goda förutsättningar
            för människor att bo, arbeta och bedriva studier i hela Sverige.
            Regionalpolitiken är i dag en högt prioriterad uppgift. Det är
            viktigt att service och kommunikationer fungerar tillfredsställande
            i gles- och landsbygd. Det är också viktigt att drivkrafterna
            för företagande är sådana att människor startar och driver företag
            även i de mest utsatta regionerna.
          </note>
          <note>
            För närvarande sker ett arbete på flera fronter för att förbättra
            villkoren för företagare och skapa regelverk som underlättar näringslivets
            utveckling i hela landet. Det är härvid naturligtvis viktigt att
            ta särskild hänsyn till företagandets speciella villkor i gles-
            och landsbygd. Detta är en huvudlinje som inte ändras av de förändringar
            som gjordes av reglerna för nedsatta socialavgifter under 1998.
            Bl.a. EG:s statsstödsregler gjorde det nödvändigt att ta bort
            de nedsatta socialavgifterna för vissa branscher.
          </note>
          <note>
            För att näringslivet skall växa krävs både att regeringen tillhandahåller
            lämpliga verktyg och att regionala och lokala aktörer använder
            sig av dessa. De som verkar i en region har själva störst möjligheter
            att anpassa strategierna efter förutsättningarna. Därför har regeringen
            initierat arbetet med regionala tillväxtavtal. Arbetet i samband
            med tillväxtavtalen har hittills varit mycket kreativt. Inom de
            partnerskap som etablerats finns nu goda möjligheter att bedriva
            ett fruktbart utvecklingsarbete.
          </note>
          <note>
            Elver Jonsson oroar sig för serviceförändringar på landsbygden.
            Han nämner som exempel Betalserviceutredningens förslag om att
            minska den kassaservice som lantbrevbärare tillhandahåller. Jag
            vill framhålla att utredningen har givit förslag till en förändrad
            kassaservice och att postservicen inte berörs i betänkandet. Som
            statsrådet Mona Sahlin nyligen skrivit i olika frågesvar skall
            utredningens förslag nu beredas i Regeringskansliet.
          </note>
          <note>
            Regeringen har nyligen fattat beslut om att tillsätta en regionalpolitisk
            utredning. Det är med stort intresse som jag ser fram emot vad
            utredningen kan komma att föreslå. Utredningen skall bl.a. särskilt
            behandla glesbygdens och landsbygdens framtida utvecklingsmöjligheter.
            Den skall också behandla vilken roll olika näringar kan väntas
            få för sysselsättningen och den ekonomiska tillväxten i dessa
            områden.
          </note>
          <note>
            Naturligtvis kommer kommittén att få tillräckliga utredningsresurser
            för att kunna fullgöra sitt uppdrag i tid.
          </note>
          <note type="speaker">
            Anf. 127 ELVER JONSSON (fp):
          </note>
          <note>
            Fru talman! Först ett tack för svaret, men låt mig genast erkänna
            att jag är besviken på innehållet. Det har ju gått lång tid sedan
            interpellationen framställdes, och när svaret dröjde ingav det
            mig förhoppningar om att det skulle innehålla mycket mera substans
            än vad detta avmätta och relativt tunna svar gjorde.
          </note>
          <note>
            Jag ställde tre frågor som är av utomordentlig betydelse för
            stora delar av vårt land.
          </note>
          <note>
            Just nu rullar flyttlassen från Norrlands inland, från mellansvenska
            bruksorter och från de södra landskapens svagare delar. De som
            flyttar är ofta unga och/eller människor som har förlorat jobben.
            Vi har en situation där ett fåtal delar av landet växer. Situationen
            i norra Sverige och i Mellansverige påminner om flyttlasseländet
            under 60-talet, bara med den skillnaden att det nu går snabbare
            och att det sker utifrån en lägre befolkningsnivå.
          </note>
          <note>
            I mitt eget nya hemlän, Västra Götaland, är den inomregionala
            obalansen påtaglig. En fem sex mil från Drottningtorget i Göteborg
            har tillväxten i de allra flesta kommuner upphört. Trots att det
            är ett bland de fem län som nu växer medan alla andra län minskar
            i befolkningstal, är västlänets ökning mindre än vad ökningen
            är enbart i Göteborg. Det visar på den utarmning och obalans i
            flertalet av kommunerna i detta län som har negativa siffror.
          </note>
          <note>
            Orsaken till att det sker en minskning i så många kommuner är
            ju i regel att det inte finns arbete på orten eller inom pendlingsavstånd
            - detta i kombination med försämring av service, stängning av
            skolor och affärer som upphör. Nu har det också kommit propåer
            om att lantbrevbäringen skall få en avsevärd försämring.
          </note>
          <note>
            Vi får inte glömma bort att om vi skall få en fungerande regionalpolitik
            som lever upp till högtidstalet att hela Sverige skall leva, så
            krävs det ett mönster som inbördes och totalt befinner sig i harmoni.
            Det var ju det som arbetsmarknadsutskottet och riksdagen konstaterade
            när vi för snart ett år sedan fattade ett enhälligt beslut om
            att snabbt se över regionalpolitikens effekter. Regeringen hade
            veckorna före lagt fram en regionalpolitisk proposition som underkändes
            i den meningen att riksdagen ansåg det nödvändigt att göra en
            total översyn av regionalpolitiken i vilken riksdagen skulle vara
            engagerad. Därför har jag rest frågan om ifall vi skall kompensera
            den tid som jag menar att regeringen har sölat bort genom att
            utredningen fortfarande inte är i arbete. Jag tycker att det är
            nonchalant mot riksdagen, men det är framför allt nonchalant mot
            de medborgare som har förlitat sig på regeringens många utfästelser
            om att göra insatser också för landsbygd och glesbygd.
          </note>
          <note>
            När man nu tar sig an detta regionalpolitiska arbete skulle jag
            därför vilja att näringsministern ger besked om det kan ske i
            en takt som är betydligt högre än vad som är vanligt i statliga
            utredningar. Frågan brådskar nämligen så oerhört.
          </note>
          <note type="speaker">
            Anf. 128 KRISTINA ZAKRISSON (s):
          </note>
          <note>
            Fru talman! Jag skulle vilja uppmärksamma näringsministern på
            att det finns företrädare för fackliga fackförbund, bl.a. ordföranden
            i SACO, som förespråkar att vi inte skall pytsa ut pengar på universitet
            och högskolor i hela landet utan koncentrera dem till traditionella
            universitetsorter. Jag som kommer från
          </note>
          <note>
            Norrbotten tycker att det är beklämmande att höra sådant.
          </note>
          <note>
            Om vi skall kunna få hela Sverige att leva måste vi också kunna
            ha både högre utbildning och forskning i hela landet. Tyvärr stöter
            man rätt ofta på uppfattningarna att utbildning och forskning
            på landsorten i allmänhet och i norra Norrland i synnerhet inte
            passar sig alls. Såvitt jag förstår och har kunnat se i andra
            regioner påverkar forskning vid universiteten regionerna mycket
            positivt.
          </note>
          <note>
            I och för sig tror jag inte att näringsministern delar den uppfattning
            som ordföranden för SACO förespråkar, för i näringsministerns
            svar till Elver Jonsson står det bl.a. att vi skall kunna bedriva
            studier i hela
          </note>
          <note>
            Sverige. Jag hoppas att det också innebär högre studier, alltså
            högskolestudier.
          </note>
          <note>
            Tidigare stod det i direktivet till högskolorna att de skulle
            ha en s.k. tredje uppgift, nämligen att de skulle samverka med
            det lokala näringslivet och omkringliggande samhällen. Nu har
            jag hört att detta uppdrag inte kvarstår. Därför vill jag fråga
            näringsministern: Kvarstår detta uppdrag? Om det inte gör det,
            kommer näringsministern att verka för att det återförs? Jag tror
            att det är ett väldigt viktigt uppdrag.
          </note>
          <note>
            Sedan har jag en annan fråga som inte gäller högskolorna. Såvitt
            jag vet har departementen och statliga myndigheter ett uppdrag
            att göra regionalpolitiska konsekvensanalyser när man fattar den
            här typen av beslut. Jag undrar hur Näringsdepartementet följer
            upp detta uppdrag. Utvärderas det då och då? Jag tycker att det
            är oerhört viktigt att man har en helhetssyn.
          </note>
          <note>
            När statliga myndigheter fick det elvaprocentiga sparbetinget
            såg vi farhågor med att det kunde finnas orter som förlorade alla
            sina jobb. Det kunde vara flera statliga myndigheter som omorganiserades
            och lämnade en ort helt och hållet. Därför poängterade vi socialdemokrater
            att det är viktigt att ha en helhetssyn på detta. Bevakas också
            detta?
          </note>
          <note>
            Anf. 129 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag får börja med att ge samma komplimang till Elver
            Jonsson som han gav till mig:
          </note>
          <note>
            Jag är inte speciellt imponerad.
          </note>
          <note>
            Jag hade faktiskt en hel del konkreta förslag. Vi har dragit
            i gång en hel del verksamhet. Det gäller de s.k. tillväxtavtalen.
            Det gäller att vi nu sätter fart på utredningen om regionalpolitiken.
            Det gäller också en hel del andra åtgärder som vi vidtar. Jag
            fick inget förslag till någon åtgärd, så inte heller jag är speciellt
            imponerad.
          </note>
          <note>
            När det gäller frågan om högskolor och de regionala universiteten,
            som alltfler högskolor nu blir, har regeringen uppfattningen att
            de har en oerhört stor betydelse för den regionala utvecklingen.
            Vi kan se ett rakt samband mellan högskolors lokalisering och
            tillväxt. Om universitetet i Luleå inte hade funnits, hade det
            inte funnits mycket av Norrbotten. Det har en avgörande betydelse,
            och jag menar att om det är någonting som vi skall slåss för så
            är det detta.
          </note>
          <note>
            Som alla vet satsar regeringen också mycket på distansutbildning.
            Vi kommer fr.o.m. år 2000 att ha
          </note>
          <note>
            1 500 utbildningsplatser i stödområde 1. Jag tror att de kommer
            att ha en väldigt stor betydelse. Utbildningen kan antingen ske
            på plats i normal ordning eller i form av distansutbildning.
          </note>
          <note>
            När det sedan gäller frågan om att göra regionala analyser när
            statliga verk gör förändringar, struktureras om eller divisioneras
            sägs det - och jag skall hålla ett öga på det - att man skall
            ta kontakt med andra statliga myndigheter så att man ser att detta
            inte får allvarliga konsekvenser för den regionala utvecklingen.
          </note>
          <note type="speaker">
            Anf. 130 ELVER JONSSON (fp):
          </note>
          <note>
            Fru talman! Jag accepterar att näringsministern inte var så imponerad
            av vad jag sade, men jag trodde faktiskt att det var jag som skulle
            resa frågan och att regeringen skulle svara. Det kan ju vara så
            att statsrådet inte hade så mycket att hänvisa till.
          </note>
          <note>
            Låt vara att mycket av det som näringsministern säger i sina
            tal och framträdanden ger föga anledning till invändning. Men
            problemet är att ni inte kommer i gång. Jag nämnde just den regionalpolitiska
            utredningen. Det är snart ett år sedan det blev ett enigt klubbslag
            i denna riksdag om att sätta fart och se över hela frågekomplexet.
            Ännu är denna utredning inte i gång. Detta tycker jag faktiskt
            är att nonchalera riksdagen, och det står jag för.
          </note>
          <note>
            Om näringsministern vill ha förslag kan jag tala om att vi har
            från Folkpartiets sida ett 50-tal förslag i en katalog. Jag tänkte
            summera dem i nästa replik, så att det kan ge lite ledning. En
            hel del av dessa har
          </note>
          <note>
            Småföretagardelegationen tagit upp, vilket inte är särskilt okänt.
          </note>
          <note>
            Nu säger statsrådet att Sverige växer. Ja, från en låg nivå -
            en mycket lägre nivå än på den tiden då näringsministern var facklig
            ledare. Då hade vi en 80-
          </note>
          <note>
            procentig sysselsättningsgrad. Nu har den gått ned mot 70 %.
            Även om den nu segar sig upp något, är den på låg nivå. Vi har
            passerats av Danmark, USA
          </note>
          <note>
            och Storbritannien. Det senare landet, som det inte var så länge
            sedan som socialdemokrater sade var ett avskräckande exempel,
            har nu passerat oss. Vi har en låg sysselsättningsnivå, och det
            bör oroa näringsministern. Titta på statistiken!
          </note>
          <note>
            Sedan kan vi notera att den befolkningsström som nu drar i väg
            åt fel håll beror på att det inte finns några nya jobb. Som jag
            sade finns det goda tankar i näringsministerns huvud om att vi
            bör göra någonting åt detta, men det händer ingenting. Det gör
            att när det på något område blir en uppgång blir det genast vad
            som kallas för flaskhalsproblem. Det finns nämligen inte yrkesutbildat
            folk. Det visar att vi har en arbetsmarknadspolitik som inte håller
            måttet - detta trots att riksdagen gång på gång har uppmanat regeringen
            att komma bort från de s.k. volymmålen till en mer kvalificerad
            yrkesutbildning som skulle kunna ge nya jobb.
          </note>
          <note>
            I lantbrevbärarfrågan väljer statsrådet att säga att jag har
            haft synpunkter på Betalserviceutredningen i stället för att konstatera
            att den föreslår att kassaservicen i stort sett skall upphöra.
            Småföretagare långt ute i glesbygden skall kunna betjänas för
            att kunna betala in moms i tid så att de inte blir straffbeskattade.
            Därför behövs denna service. Det handlar inte bara om det faktiska
            sakläget, utan det är en psykologisk signal att statsmakten inte
            bekymrar sig om landsbygdsområdena. Detta Postverkets flaggskepp,
            nämligen lantbrevbärarservicen, skall vi slå vakt om.
          </note>
          <note>
            Sedan, fru talman, kan jag säga något om de glesbygdsområden
            som vi har också i de södra delarna, de som jag lever närmast.
            Det gäller norra Bohuslän,
          </note>
          <note>
            Dalsland och nordöstra Skaraborg; den del av Västergötland som
            har ett större bortfall av industrisysselsättning än någon annan
            del av landet. Det borde inge oro. Det borde också kunna få ett
            erkännande från näringsministern att det nu är så bråttom att
            vi sätter högsta fart på den regionalpolitiska utredningen. Det
            löftet borde väl ändå statsrådet kunna ge här utan att behöva
            skriva någon utredning på näsan.
          </note>
          <note type="speaker">
            Anf. 131 KRISTINA ZAKRISSON (s):
          </note>
          <note>
            Fru talman! Jag är glad att näringsministern säger att högskolan
            har stor betydelse ute i regionerna. Det trodde jag väl i och
            för sig, men jag ville ändå får det bekräftat. För mig är det
            så oerhört viktigt att vi fortsätter att utveckla högskoleverksamheten.
          </note>
          <note>
            Jag vill också säga att det här med distansutbildning är väldigt
            bra. I norra Norrbotten, i inlandskommunerna, har vi, tror jag,
            Sveriges lägsta utbildningsnivå. Med dagens arbetsmarknad krävs
            det högre utbildning än det gjorde i gårdagens. Så det är viktigt
            att vi har möjlighet att utbilda oss.
          </note>
          <note>
            Sedan vill jag hålla med Elver Jonsson om att det här med kassaservicen
            är oerhört viktigt. Men jag har full förtröstan om att regeringen
            inte ställer upp på något som gör att vi försämrar möjligheterna
            för företagen ute i landsbygden.
          </note>
          <note>
            Till sist vill jag bara poängtera det här med forskningens betydelse.
            I Kiruna har vi nu under många år bedrivit rymdforskning. Den
            forskningen har genererat en väldig massa andra jobb. Skulle vi
            säga att vi bara skall ha forskning på de traditionella universitetsorterna,
            då har vi också sagt att vi inte tycker att hela landet skall
            leva. Så jag vill tacka ministern för detta.
          </note>
          <note>
            Sedan var det en annan sak som jag glömde att säga. Det är det
            här att attityderna är så oerhört viktiga. Vi måste få folk att
            börja förstå att det även ute på landsbygden faktiskt finns intelligenta
            och kreativa människor. Jag vet att näringsministern under sin
            tid som landshövding också bedrev ett bra opinionsbildningsarbete.
          </note>
          <note>
            Anf. 132 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Det är självklart att jag som näringsminister känner
            en oro. Det är också självklart att jag har en stor kunskap om
            den utflyttning som sker. Den grundas mycket på att vi i dag har
            en stark tillväxt i vissa regioner. Det gör att folk flyttar dit.
            Man kan säga att det är baksidan av denna tillväxt. Samtidigt
            har vi svårigheter inom olika områden, inte minst i skogslänen.
          </note>
          <note>
            Men det jag vill ha sagt är att vi drar i gång, och vi har dragit
            i gång, ett starkt arbete. Förutsättningen för att dessa regioner
            skall ha möjlighet att överleva och för att de skall utvecklas
            är att man i regionerna själva tar initiativ, att man själv med
            utgångspunkt från sin historia och de förutsättningar man har
            tar saken i egna händer. Detta gör vi i de s.k. tillväxtavtalen.
            Sedan skall vi föra en diskussion mellan regeringen och regionerna
            när de har kommit fram med sina olika förslag. Där spelar framför
            allt näringslivet en tung roll.
          </note>
          <note>
            När det gäller arbetsmarknadspolitiken borde interpellanten vara
            medveten om att vi har tagit bort volymmålet, om att vi nu ändrar
            arbetsmarknadspolitiken och om att vi går från s.k. åtgärdsförmedling
            till att förmedla jobb eller utbildning.
          </note>
          <note>
            Det är så som interpellanten säger, att vi i dag har det förhållandet
            att vi har en relativt hög arbetslöshet samtidigt som antalet
            nya jobb ökar. Bara i januari månad har vi 36 000 nya jobb som
            utannonseras. Det gäller nu att med arbetsmarknadspolitikens hjälp
            försöka få det så att den kompetens som eftersöks i dessa jobb,
            den skall vi också se till att de som är arbetslösa får. Bara
            inom sjuk- och hälsovårdsområdet handlar det om 11 000 jobb. Vi
            har det förhållandet att vi har en relativt hög arbetslöshet -
            som sjunker - samtidigt som vi ser att vi får alltfler lediga
            arbeten. Det är det vi skall klara ut med den nya arbetsmarknadspolitiken.
          </note>
          <note>
            När det sedan gäller den här betalningsserviceutredningen tycker
            jag att man kanske skall vara lite försiktig. För det första är
            det en utredning, och den har sammanfattats i en del förslag.
            För det andra är det ingenting som säger att kassaservicen enbart
            måste ske via postkontor. Jag tror att det kanske t.o.m. kommer
            att visa sig att man med andra lösningar, tillsammans med Posten
            och på andra sätt, kan ge en bättre service. Jag tror att vi skall
            avvakta den diskussionen. Regeringen kommer att återkomma till
            detta.
          </note>
          <note type="speaker">
            Anf. 133 ELVER JONSSON (fp):
          </note>
          <note>
            Fru talman! Det tolkar jag som att frågan om lantbrevbärarservicen
            skall ges ett ordentligt rådrum. Då tror vi att diskussionen kan
            vara värdefull. Men, som sagt var, förslösa inte det goodwill-kapital
            som statliga Postverket har tack vare en god service i glesbygdsområden!
          </note>
          <note>
            Sedan säger näringsministern nu att han delar min oro. Det noterar
            jag, och jag tycker att det är värdefullt att det blir sagt. Jag
            tycker också att det är bra att det sägs att det nu inte är lokalisering
            det handlar om, såsom skedde i forntida socialdemokratisk tid,
            utan att man har tagit fasta på den mer liberala, näringsvänliga
            hållningen att det gäller att mobilisera. Då behöver vi en fungerande
            regionalpolitik.
          </note>
          <note>
            Sedan är jag den förste att erkänna, och jag har sagt det många
            gånger i denna kammare, att regionalpolitik är svårt. Det finns
            inget facit. Därför bör vi se regionalpolitiken som en helhet.
            Regionalpolitik är ju långt mer än detta blygsamma anslag vi har
            från statsbudgeten. Det handlar om så många andra saker.
          </note>
          <note>
            När näringsministern efterlyste uppslag så skall jag ge det i
            sammandrag här.
          </note>
          <note>
            Jag tror att vi behöver fem fungerande "k". Det handlar om kommunikation;
            ett rätt anpassat transportsystem som gör det möjligt att nå hela
            landet. Det handlar om kunskap, där den eftergymnasiala utbildningen
            är nåbar på högst pendlingsavstånd. Det handlar om kapital, där
            riskkapitalet också når fram till nya och små företag. Det handlar
            om kultur, ett kulturutbud också i landsbygden. Det är föga kostsamt
            men oerhört avgörande. Slutligen handlar det om kvinnor, en arbetsmarknad
            där framför allt kvinnor bereds möjlighet till ett eget arbete.
          </note>
          <note>
            Om de här fem "k:na" blir verklighet, då finns en möjlighet för
            befolkningsmässigt svaga områden att kunna få hejd på nedgången
            och en vändning till det bättre. Då kan människor bo kvar. Man
            får en fungerande service, och företagen kan utvecklas. Låt oss
            tillsammans, regering och riksdag, jobba för det.
          </note>
          <note>
            Anf. 134 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Det är mycket glädjande att få konkreta förslag för
            att förstärka regionalpolitiken från interpellanten. Jag tar emot
            dem med stor glädje. Jag delar, tror jag att jag kan säga på rak
            arm utan att analysera dem närmare, uppfattningen att förslagen
            är viktiga. Jag delar också uppfattningen att vi tillsammans i
            regering och riksdag och på andra sätt skall värna om behovet
            av starkare regioner. Vi skall inte ta partipolitisk konflikt
            i regionalpolitiken, utan vi skall tillsammans se till att vi
            får en jämnare fördelning av tillväxten i Sverige.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 1998/99:99 om fraktkostnader i Gotlandstrafiken
          </note>
          <note>
            Anf. 135 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Roy Hansson har frågat mig vad jag avser att vidta
            för åtgärder för att påskynda Sjöfartsverkets arbete med att lägga
            fram ett förslag som väl tillgodoser Gotlands behov av rationella
            och kostnadsneutrala transporter.
          </note>
          <note>
            Inledningsvis vill jag säga att regeringen delar uppfattningen
            att det är viktigt med person- och godstransporter till och från
            Gotland.
          </note>
          <note>
            I budgetpropositionen för år 1999 framgår att regeringen givit
            NUTEK i uppdrag att i samråd med berörda intressenter utarbeta
            förslag till en modell för stöd till godstransporter till och
            från Gotland. NU-
          </note>
          <note>
            TEK:s förslag går i korthet ut på ett nolltaxesystem.
          </note>
          <note>
            Förslaget har remissbehandlats.
          </note>
          <note>
            Vissa remissinstanser oroas av att ett stöd av den föreslagna
            typen kan leda till snedvridna konkurrensförhållanden och inte
            ge transportföretagen tillräckliga incitament för att utveckla
            kostnadseffektiva transportlösningar. Regeringen bad därför Sjöfartsverket
            om ett kompletterande remissvar i vilket verket särskilt skulle
            belysa vilka risker som finns med införandet av en s.k. nolltaxa.
            Vidare skulle utformningen av ett transportstöd i linje med det
            regionalpolitiska transportbidraget utvecklas.
          </note>
          <note>
            Sjöfartsverket lämnade sitt kompletterande remissvar till regeringen
            den 25 augusti 1998. Av Sjöfartsverkets svar framgår att Gotlandsstödet
            bör göras mer effektivt och samtidigt kunna stimulera till en
            effektivisering av transporterna. Verket konstaterade också att
            detta kräver ytterligare analyser och att ett transportstöd i
            linje med det regionalpolitiska transportbidraget därvid kommer
            att behandlas närmare.
          </note>
          <note>
            Regeringen delade denna bedömning. Sjöfartsverket kommer inom
            kort att lämna sitt slutliga förslag till regeringen. Och regeringen
            avser att komma med ett förslag till riksdagen i budgetpropositionen
            för år
          </note>
          <note>
            2000.
          </note>
          <note type="speaker">
            Anf. 136 ROY HANSSON (m):
          </note>
          <note>
            Fru talman! Jag tackar näringsministern för svaret.
          </note>
          <note>
            Fraktpriser är något av en överlevnadsfråga för Gotland, i varje
            fall för det gotländska näringslivet. Det känns bra att det framkommer
            i NUTEK:s utredning och i studier. Tidigare har det ibland ansetts
            som någon form av partsinlaga, men nu finns det objektivt stöd
            för detta påstående.
          </note>
          <note>
            Det är svårt att förklara för företagare på Gotland att det skall
            råda olika konkurrensförhållanden mellan företagare med likartad
            verksamhet. En öländsk företagare har en betydande konkurrensfördel,
            eftersom det inte utgår någon broavgift, trots att bron mellan
          </note>
          <note>
            Öland och Kalmar innebär betydande årliga kostnader för staten,
            såväl kapitalkostnader som underhållskostnader.
          </note>
          <note>
            Jag skall något belysa varför det finns särskilda kostnader för
            gotländska företagare.
          </note>
          <note>
            En åkare i Småland som skall utföra en transport till Skåne som
            påbörjas tisdag eftermiddag har bilen och föraren tillbaka på
            onsdag morgon. Om samma transport skall gå till Gotland är förare
            och bil inte tillbaka förrän torsdag morgon, eftersom det bara
            går en färja varje kväll från Oskarshamn.
          </note>
          <note>
            Alla inser att detta medför extra kostnader, och till detta skall
            läggas en avgift för färjan på 4 044 kr plus moms. Jag hoppas
            att näringsministern har kännedom om dessa förhållanden som råder
            för gotländska företagare.
          </note>
          <note>
            Fru talman! Detta är en utomordentligt viktig fråga för Gotland.
            Den är inte ny, men den är mer allvarlig just nu. Utredningar
            har avlöst varandra över tiden, men hittills har inte någon löst
            frågan på ett bra och tillfredsställande sätt.
          </note>
          <note>
            NUTEK fick i uppdrag att komma med förslag, och detta arbete
            utförde NUTEK på ett grannlaga sätt.
          </note>
          <note>
            Den utredningen har sedan följts upp med en lägesrapport hösten
            1998, och den utredningen har jag här.
          </note>
          <note>
            Återigen vill jag säga att detta inte är någon partsinlaga, utan
            den är gjord med oväld och ger en rättvisande bild av hur situationen
            upplevs av företagare på
          </note>
          <note>
            Gotland. Som framgår av rapportens sammanfattning har transportfrågan
            en avgörande betydelse för framtidstro och utveckling så till
            den grad att när företagarna trodde att det skulle bli en lösning
            ökade deras investeringsvilja. Naturligtvis blir besvikelsen då
            större om det nu visar sig att vi åter befinner oss på ruta noll.
          </note>
          <note>
            Fru talman! Jag har faktiskt ingen anledning att tro på det senare
            efter att ha hört näringsministern i debatten om ökad tillväxt
            för en vecka sedan. Av de punkter som näringsministern läste upp
            fanns bl.a.
          </note>
          <note>
            punkt tio som löd:
          </note>
          <note>
            Kommunikationspolitiken utvecklas, och fortsatta satsningar görs
            för att undanröja brister i det svenska transportsystemet. En
            särskild uppgörelse stärker den svenska sjöfartens konkurrenskraft.
          </note>
          <note>
            Punkt tolv löd:
          </note>
          <note>
            Östersjösamarbetet och EU-samarbetet skall utvecklas. Fortsatta
            ansträngningar skall göras för att stödja näringslivet och idka
            handel med länderna runt
          </note>
          <note>
            Östersjön.
          </note>
          <note>
            Jag utgår från att detta inte är tomma ord utan innebär att det
            för Gotlands del skyndsamt kommer ett förslag som väl tillgodoser
            Gotlands behov av rationella och kostnadsneutrala transporter
            till och från
          </note>
          <note>
            Gotland.
          </note>
          <note>
            Jag beklagar att det dröjer med förslaget. Det framgår av NUTEK:s
            rapport att företagarna på Gotland börjar bli otåliga. Det vore
            bra om näringsministern redan nu kunde redovisa vad som förväntas
            av det som uttrycks i sista meningen i fjärde stycket i svaret:
            "Vidare skulle utformningen av ett transportstöd i linje med det
            regionalpolitiska transportbidraget utvecklas."
          </note>
          <note>
            Det vore bra om det kom ett förtydligande av detta.
          </note>
          <note>
            Anf. 137 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Förslaget från den utredning som Sjöfartsverket skall
            göra och som jag nämnde och som vi har uppehållit oss vid kommer
            att läggas fram i februari eller mars i år, och då tänker vi dra
            i gång detta på Näringsdepartementet.
          </note>
          <note>
            Att det har tagit lite tid beror på att vi den här gången vill
            ha en långsiktig lösning, en lösning som håller, som är effektiv
            och som också är konkurrenskraftig, och jag tror att det är bra
            att vi tar den tiden på oss.
          </note>
          <note type="speaker">
            Anf. 138 ROY HANSSON (m):
          </note>
          <note>
            Fru talman! Jag välkomnar att det kommer ett förslag i närtid.
            NUTEK lade fram sitt förslag för över ett år sedan. Dessvärre
            blev det så att säga någon backning. Jag har viss förståelse för
            att man granskar detta, eftersom det ju kan bli konstigheter.
            Man behöver ha ett regelverk kring detta. Men det är inte konstigt.
            Jag tycker t.ex. att det vore fel om man började frakta rundvirke
            till nolltaxa, men det är det ingen som förväntar sig, och det
            finns redan i dag sådana regler så att man skulle kunna hantera
            detta.
          </note>
          <note>
            Jag tycker att det var utmärkt att näringsministern förde fram
            att det skulle vara en långsiktig lösning.
          </note>
          <note>
            Jag kan berätta att jag för någon vecka sedan stod och talade
            med Jerry Martinger i bankhallen om just
          </note>
          <note>
            Gotlandstrafiken. Då sade Jerry Martinger: Vet du vad riksdagsmännen
            från Gotland talade om för hundra år sedan? Då kom vi på att det
            nog var Gotlandstrafiken som var på tapeten då också. Men jag
            hoppas att man inte kommer att stå och tala om samma sak om hundra
            år. Därför ser jag fram emot en långsiktig lösning.
          </note>
          <note>
            Jag fick emellertid inte något svar på det sista som jag frågade
            om, nämligen det som står i svaret:
          </note>
          <note>
            "Vidare skulle utformningen av ett transportstöd i linje med
            det regionalpolitiska transportbidraget utvecklas." Jag kan förstå
            att det är lite svårt, men jag läste detta med en viss farhåga.
          </note>
          <note>
            Anf. 139 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Än en gång vill jag säga att denna utredning kommer
            att läggas på bordet. Och när det gäller de regionalpolitiska
            bedömningar som skall göras i samband med detta vill jag återkomma.
          </note>
          <note>
            Jag vill också säga att problemet med nolltaxa är att det inte
            finns något incitament för det, vare sig hos den som säljer transporten
            eller hos den som köper transporten. Och vad vi vill uppnå är
            att vi får en sund konkurrenssituation som är långsiktig och därmed
            billig och effektiv för transportköparna och för dem som svarar
            för transporterna.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 1998/99:78 om utbildning och arbetsmarknad
          </note>
          <note type="speaker">
            Anf. 140 Statsrådet INGEGERD WÄR-NERSSON (s):
          </note>
          <note>
            Fru talman! Lars Hjertén har frågat mig vilka utbildningsinsatser
            regeringen planerar för att möta en kommande lärarbrist och brist
            på arbetskraft i övrigt.
          </note>
          <note>
            Som svar på den generella frågan om regeringens planerade åtgärder
            för att möta även annan brist på arbetskraft än när det gäller
            lärare vill jag hänvisa till det svar som utbildningsminister
            Thomas Östros gav den 26 januari 1999 med anledning av interpellation
          </note>
          <note>
            1998/99:87 av Britt-Marie Danestig om bristen på naturvetare,
            tekniker och medicinare. I fortsättningen begränsar jag mitt svar
            till frågan om lärarförsörjningen till skolväsendet.
          </note>
          <note>
            Det ökade behovet av lärare är föranlett dels av ökade elevkullar
            som nu passerar genom skolans olika stadier, dels av stora pensionsavgångar
            i lärarkåren. Bristen på lärare varierar dock mellan olika lärarkategorier.
          </note>
          <note>
            Regeringen har i den senaste budgetpropositionen redovisat dimensioneringen
            av lärarutbildningen för skolans behov. Dimensioneringen bygger
            på prognoser gjorda av SCB i samarbete med Statens skolverk och
            Högskoleverket. I dessa tas också hänsyn till att lärare har en
            alternativ arbetsmarknad. Utifrån prognoserna sätts examensmål
            för olika lärarutbildningar. De enskilda högskolorna har i uppdrag
            att verka för att tillräckligt många lärare examineras, så att
            dessa mål uppnås.
          </note>
          <note>
            Med anledning av det ökade behovet av lärare har riksdagen enligt
            budgetpropositionerna för åren 1997,
          </note>
          <note>
            1998 och 1999 beslutat om att högskolorna kraftigt skall öka
            examinationen av antalet grundskollärare med inriktning mot undervisning
            i årskurserna 4-9
          </note>
          <note>
            och gymnasielärare. Ökningen är 30-40 % beroende på lärarkategori.
            Dimensioneringen av lärare för åren
          </note>
          <note>
            1-7 behöver dock samtidigt minska om det inte skall uppstå överskott
            senare.
          </note>
          <note>
            Tyngdpunkten i antalet examina skall ligga inom de tekniska och
            naturvetenskapliga utbildningarna.
          </note>
          <note>
            Under de närmaste fem åren kommer enligt regeringens förslag
            drygt 25 000 nya lärare för grund- och gymnasieskola att examineras,
            dvs. drygt det antal
          </note>
          <note>
            Lars Hjertén uppger som behov. Regeringen följer utvecklingen
            när det gäller tillgång och efterfrågan på lärare och uppdaterar
            vid behov beräkningarna för den långsiktiga utvecklingen.
          </note>
          <note>
            Antalet behöriga förstahandssökande till lärarutbildningarna
            har ökat påtagligt under den senaste tioårsperioden. Svårigheter
            finns dock att rekrytera tillräckligt många studenter till lärarutbildningarna
            inom främst matematik, naturvetenskap och teknik.
          </note>
          <note>
            Det naturvetenskapliga basåret för personer som har högskolebehörighet
            men som saknar särskild behörighet till teknisk eller naturvetenskaplig
            högskoleutbildning har haft en positiv effekt på rekryteringen.
          </note>
          <note>
            Av dem som slutade basåret 1995/96 fortsatte nära
          </note>
          <note>
            80 % att läsa naturvetenskap och teknik. En mycket stor del av
            dessa har glädjande nog fortsatt på lärarutbildningarna med inriktning
            mot just dessa ämnen.
          </note>
          <note>
            Det finns även möjligheter att vidareutbilda vissa av de lärare
            som redan finns i skolan. Lärare med smal kompetens, t.ex. ettämneslärare,
            kan då få ett större arbetsfält. Regeringen har bl.a. genom distansutbildning
            ökat utbudet av platser för vidareutbildning av lärare, främst
            med inriktning mot det naturvetenskapliga området. En del av de
            arbetslösa lärare som finns kan också genom vidareutbildning komma
            tillbaka till skolan. Regeringen har också i budgetpropositionen
            aviserat ett kompetensutvecklingsprogram på upp till 20 poäng
            i naturvetenskap, teknik och miljö för yrkesverksamma lärare.
          </note>
          <note>
            För att förhindra lärarbrist i landets skolor behövs insatser
            både för dimensionering och rekrytering till lärarutbildningarna
            och för att de studerande skall fullfölja sin utbildning. Det
            handlar också om att på olika sätt stimulera intresset för läraryrket.
            Många högskolor arbetar med att utforma lärarutbildningar för
            yrkesgrupper med lämplig utbildningsbakgrund, t.ex. arkitekter,
            ingenjörer, officerare och kulturarbetare, som är intresserade
            av att ägna sig åt undervisning.
          </note>
          <note>
            Kommunen som huvudman för skolan och arbetsgivare för lärarna
            har ett stort ansvar för att skolan skall vara en attraktiv arbetsplats
            med en god arbetsmiljö och goda utvecklingsmöjligheter. Skolan,
            som är en av landets största arbetsplatser, har ett brett arbetsfält
            som bör kunna erbjuda många möjligheter till yrkesmässig och personlig
            utveckling.
          </note>
          <note>
            Det är angeläget att finna åtgärder för att möta de variationer
            som uppstår i fråga om behov av lärare.
          </note>
          <note>
            Lärarutbildningskommittén kommer enligt sina direktiv bl.a. att
            lägga förslag om dimensionering av lärarutbildningen och rekrytering
            till läraryrket i framtiden. Kommittén skall lämna sina förslag
            senast den 3 maj 1999.
          </note>
          <note>
            För att hitta åtgärder även på kortare sikt har Utbildningsdepartementet
            sedan i augusti 1998 diskuterat med Svenska Kommunförbundet, Lärarnas
            Riksförbund, Lärarförbundet och Skolledarna om olika sätt att
            stimulera läraryrkets rekrytering och utveckling inom ramen för
            den s.k. avsiktsförklaringen, som nämnda parter undertecknat.
            Att öka möjligheterna till vidareutbildning och annan kompetensutveckling
            av lärare som ett led i lärarförsörjningen ingår i de diskussionerna.
            Arbetsgruppen räknar med att inom kort överlämna en rapport med
            förslag till en gemensam handlingsplan. Arbetet kommer förmodligen
            därefter att fortsätta i olika former.
          </note>
          <note type="speaker">
            Anf. 141 LARS HJERTÉN (m):
          </note>
          <note>
            Fru talman! Jag vill tacka statsrådet för svaret på min interpellation,
            som jag lämnade in för på dagen två månader sedan.
          </note>
          <note>
            Jag tar rent allmänt upp problemen med att vi samtidigt som det
            är hög arbetslöshet saknar utbildade personer till lediga platser
            som skall tillsättas. Det gäller t.ex. CNC-operatörer inom industrin.
            Där är det viktigt med en kvalificerad yrkesutbildning.
          </note>
          <note>
            I Sverige har vi dessutom en alltför liten andel personer som
            har högre längre högskoleutbildningar.
          </note>
          <note>
            Detta visar aktuell OECD-statistik. Till detta kommer att många
            läkare och civilingenjörer lämnar Sverige.
          </note>
          <note>
            En hel del tänker inte återvända, vilket ju är allvarligt.
          </note>
          <note>
            I dag fick jag uppgiften att i fjol lämnade 473 läkare
          </note>
          <note>
            Sverige - nästan ingen återvände. Det är ungefär hälften så många
            som de som förra året fick läkarlegitimation.
          </note>
          <note>
            Några yngre teknologer på Chalmers känner så stor oro inför den
            framtida svenska arbetsmarknaden att de har startat en debatt.
            De har inbjudit ett antal politiker och företagare till ett samtal
            om några veckor.
          </note>
          <note>
            Men nu skall vi diskutera skolan och lärarutbildningen. För svenska
            grundskollärare och gymnasielärare är arbetsmarknaden i Sverige
            den som är aktuell.
          </note>
          <note>
            Därför är det viktigt att vi i riksdagen fattar sådana beslut
            som gör att skolan är en bra arbetsplats och att läraryrket är
            ett attraktivt val för många ungdomar när de bestämmer sig för
            att satsa på ett visst yrke. En hel del tecken tyder dock på att
            så inte är fallet.
          </note>
          <note>
            Lärarnas Riksförbund har gjort en enkät som för ett tag sedan
            fanns refererad i Aftonbladet. Där säger en tredjedel av landets
            rektorer att de i dag inte kan garantera en fullgod undervisning
            på deras skola. Det finns en hel del exempel på liknande förhållanden.
          </note>
          <note>
            Detta gör att många lärare i dag är missnöjda med sin arbetssituation.
            En hel del skulle vilja lämna skolan om de hade alternativ. Det
            här är kanske det största hotet mot skolan.
          </note>
          <note>
            Det sägs egentligen ingenting i interpellationssvaret om detta.
            Det är faktiskt inte så att det är frid och fröjd i skolan överallt
            i dag. I stället finns det en djup oro i lärarleden.
          </note>
          <note>
            Befarad lärarbrist i framtiden kommer aldrig att bli verklig
            eftersom satsningarna nu är så massiva, säger statsrådet - det
            blir nog ingen lärarbrist eftersom man nu satsar på 25 000 nya
            lärarutbildningsplatser. Men faktum är att antalet nybörjarplatser
            och antalet antagna vid alla lärarutbildningar har varit mindre
            under de senaste åren som jag har statistik på
          </note>
          <note>
            - 1996/97 och 1997/98 - jämfört med 1993/94 och
          </note>
          <note>
            1994/95.
          </note>
          <note>
            Problemet är särskilt stort när det gäller ämnena matematik,
            naturvetenskap och teknik, som Ingegerd
          </note>
          <note>
            Wärnersson nämnde. Antalet behöriga sökande har i första hand
            varit mycket mindre än antalet nybörjarplatser. Även antalet antagna
            studerande är mindre än antalet nybörjarplatser.
          </note>
          <note>
            Lägger man till detta att alla inte kommer att fullfölja sin
            utbildning och att alla inte kommer att bli lärare är situationen
            förstås allvarlig. Skolministern hänvisar till olika åtgärder
            som skall råda bot på detta. Jag har faktiskt inget att erinra
            där, speciellt inte när det handlar om att som komplement rekrytera
            välutbildade akademiker från andra yrkesgrupper.
          </note>
          <note>
            Initiativ till detta togs av den tidigare borgerliga regeringen
            men en förutsättning är att den blivande läraren får en adekvat
            pedagogisk utbildning.
          </note>
          <note>
            Det är förstås omöjligt att ange det exakta behovet av lärare
            om tio år. Skolministern säger här, som jag tidigare nämnt, att
            drygt 25 000 nya lärare kommer att examineras; detta enligt regeringens
            förslag. Men då måste alla förhoppningar infrias. Jag har under
            de senaste dagarna studerat olika prognoser och har hittat olika
            siffror. 22 000-30 000 nya lärare krävs det för att täcka behovet
            från år 2004, säger man.
          </note>
          <note>
            Vad som kan göra statistiken särskilt osäker är att det blir
            avhopp från utbildningen och att lärarna när de är färdigutbildade
            väljer andra yrken. Som bekant står många äldre lärare i kö för
            att få ut sin pension tidigare än vid ordinarie pensionstid.
          </note>
          <note>
            Har regeringen förslag till ytterligare åtgärder om det visar
            sig att man inte klarar behovet av lärare om 5-10 år?
          </note>
          <note type="speaker">
            Anf. 142 Statsrådet INGEGERD WÄR-NERSSON (s):
          </note>
          <note>
            Fru talman! Jag är ledsen att det tog tid innan det kom ett svar.
            Min avsikt var - och har hela tiden varit
          </note>
          <note>
            - när det här interpellationssvaret flyttades fram att i dag
            kunna presentera det som den s.k. SLUR-gruppen har kommit fram
            till - en grupp med representanter från Kommunförbundet, lärarorganisationerna
            och
          </note>
          <note>
            Skolledarna. Jag hoppades in i det sista på det. Tyvärr kan jag
            i dag inte ge en redovisning. Det gäller ju nästa steg för att
            mer akut kunna möta den brist på lärare som finns ute på skolorna.
          </note>
          <note>
            Vår ambition och förhoppning är att man nu närmar sig ett slutligt
            avgörande, vilket verkar bli positivt, och att man skall komma
            fram till ett konkret resultat inom de närmaste veckorna. Jag
            tackar för det tålamod som Lars Hjertén har visat i frågan. Min
            avsikt var alltså att ge ett bättre svar och det är alltså därför
            som jag inte kommit tidigare med mitt svar.
          </note>
          <note>
            En oerhört viktig del när det gäller att få lärare till skolan
            och att få lärare att stanna tror jag är själva arbetsmiljön.
            Det är vi överens om.
          </note>
          <note>
            Den ena delen kan ligga i att vi skapar en miljö som också bidrar
            till en ständig kompetensutbildning för lärare. Det ligger i de
            avtal som i dag finns att
          </note>
          <note>
            Kommunförbundet skall ha ett ansvar för att lärarna skall få
            kompetensutbildning. Där kan vi också utläsa av statistiken att
            det är väldigt skiftande när det gäller om de verkligen får sådan
            eller inte. Det är viktigt att vara tydlig gentemot Kommunförbundet
            om att de fullföljer sin del av ansvaret.
          </note>
          <note>
            Den andra delen är den som jag tidigare nämnt här i kammaren
            i dag och som gäller skolledarrollen.
          </note>
          <note>
            Utbildningsinspektörernas rapport visade att skolledaren verkligen
            är viktig för den pedagogiska utvecklingen och också ett stöd
            för lärarna i deras pedagogiska utveckling. Därför kommer jag
            att satsa mycket kraft på att dels arbeta vidare med det som man
            i rapporten kommit fram till, dels tillsätta en skolledargrupp
            för att "plocka" fram en arbetssituation som är rimlig för skolledaren
            och där kraven från kommun och stat inte krockar utan där skolledarna
            får en rimlig arbetssituation för att vara pedagogiska ledare.
          </note>
          <note>
            Oavsett hur bra den enskilde läraren är behöver lärare ha en
            pedagogisk ledare som hjälper till att utveckla arbetet. Arbetsmiljön
            inom skolan är oerhört viktig.
          </note>
          <note>
            Vad som också är ett bekymmer är att antalet behöriga förstahandssökande
            till lärarutbildningarna påtagligt ökat och kanske med inriktningen
            till matte och NO, men flera hoppar av. Det har gjorts enkätundersökningar
            varför. Det är olika skäl. Man har inte funnit utbildningen tillräckligt
            intressant, man har inte fått tillräckligt hög lön osv.
          </note>
          <note>
            Nu vet vi inte hur den nya lärarutbildningen kommer att se ut.
            Min förhoppning är att vi får en lärarutbildning som gör att vi
            får fler sökande med inriktningen till matte och NO. Men återigen
            till befintlig skola: Vi måste få en undervisning i grundskolan
            och gymnasiet som skapar intresse för dessa ämnen. I vår satsning
            på gymnasielärarna inom matte och NO i 20-poängsutbildning är
            avsikten att den också skall inriktas mot det didaktiska och metodutveckling
            så att man ger i dessa ämnen en god teoretisk kunskap men också
            en stimulerande och rolig kunskap som gör att de studerande vid
            gymnasiet känner att de själva vill bli lärare i dessa ämnen i
            framtiden.
          </note>
          <note type="speaker">
            Anf. 143 LARS HJERTÉN (m):
          </note>
          <note>
            Fru talman! Det är svårt att vara oenig med skolministern i de
            här frågorna. Jag delar i stort sett de åsikter som hon framför
            här. Jag tycker att det var positivt att hon talade om varför
            det hade dröjt så med svaret. Jag ser fram mot rapporten.
          </note>
          <note>
            Det är väldigt viktigt att skolan är en bra arbetsplats, att
            miljön är positiv för lärande och att det är ordning och reda
            i skolan, att ogiltig frånvaro beivras, att lärarna upplever att
            de har stöd från samhället även utanför skolans värld. Helt enkelt
            handlar det om att läraryrket återfår den status som den faktiskt
            hade tidigare. Dit hör också, något som skolministern var inne
            på, att man skall kunna växa inom sitt yrke.
          </note>
          <note>
            Det ligger i allas intresse att många gymnasister går vidare
            till högskola, till högre studier. En god hjälp på den vägen,
            särskilt för de ungdomar som kommer från studieovana hem, är om
            man redan i gymnasiet möter lärare med forskarutbildning. För
            detta krävs betydligt fler lektorstjänster.
          </note>
          <note>
            Jag skulle vilja höra lite synpunkter på detta att kunna växa
            inom sitt yrke. En väl fungerande skola är det bästa sättet att
            få många kvinnor och män att välja läraryrket och stanna kvar
            som lärare. Vi har för få män som väljer läraryrket i dag.
          </note>
          <note>
            Jag skulle vilja fråga om regeringen har några förslag till eller
            funderingar på hur läraryrket ska stärkas redan i dag genom att
            skolan erbjuder möjligheter till högre tjänster t.ex. för forskarutbildade
            lärare, som kan bli lektorer. Andra kanske vill utveckla sin lärarroll
            och avancera, inte genom att bli rektorer utan genom att bli ännu
            duktigare och mer välutbildade lärare. Jag tror att det skulle
            behövas för att stimulera lärarna i skolan. Har regeringen några
            synpunkter på hur man skall kunna få fler män att välja läraryrket?
          </note>
          <note type="speaker">
            Anf. 144 Statsrådet INGEGERD WÄR-NERSSON (s):
          </note>
          <note>
            Fru talman! Jag tänkte börja med att kommentera det Lars Hjertén
            sade om forskningen. Jag ser det också som oerhört viktigt att
            forskningen förs in i skolans vardag. Tidigare levde man nog i
            en isolerad värld. För många lärare var forskningen någonting
            som de ibland inte kunde identifiera sig med. De såg inte att
            den faktiskt var en del av deras egen värld.
          </note>
          <note>
            Jag vill stimulera till att forskningen redan kan börja med de
            små barnen. Vi kan i dag möta barn på förskolan som säger att
            de forskar när de håller på och undersöker och experimenterar.
            Det kan utvecklas.
          </note>
          <note>
            Jag ser mycket positivt på att man visar intresse för att tidigt
            komma in i skolan och delge de yngre eleverna, och även sedan
            när de växer upp, kunskap om forskning. Men det är viktigt att
            också lärarna själva blir aktiva.
          </note>
          <note>
            Det finns försöksverksamheter där lärare t.ex. har halva sin
            tjänst i skolan och forskar i den andra halvan. Jag ser mycket
            positivt på den verksamheten. I
          </note>
          <note>
            direktiven till LUK ligger att se över hur forskning kan möjliggöras
            för såväl lärare som för lektorstjänsterna.
          </note>
          <note>
            Jag tror inte att alla vill bli skolledare. Det är inte den enda
            vägen. Jag tror att det är oerhört viktigt för en lärare att själv
            växa med sin egen kunskap och få bekräftelse på vad man har gjort
            genom att man blir delaktig i forskningen.
          </note>
          <note>
            När det gäller att få ännu fler män till skolan har jag under
            min tid som minister fått olika förslag från olika håll - alltifrån
            att kvotera till att hitta på andra lösningar. Personligen är
            jag inte för att kvotera, utan jag anser att andemeningen i att
            man skall bli en bra lärare är att man för det första tycker om
            sina medmänniskor och för det andra tror på sitt yrke. Vi kan
            aldrig tvinga människor till att göra detta.
          </note>
          <note>
            I direktiven till LUK ligger också att fundera över hur vi kan
            göra det hela attraktivt för lärare. En möjlighet är att den framtida
            lärarutbildningen får en sådan utformning att den kan användas
            för att senare bli någonting annat. En av bristerna med dagens
            utbildningar är att lärarutbildningen är så pass smal att om man
            vill ge sig in på en annan profession krävs väldigt mycket av
            andra studier. Därför blir det intressant att se det förslag som
            LUK så småningom kommer fram till, om det öppnar för att man kan
            vara lärare under några år och sedan med utgångspunkt i den utbildningen
            bli något annat. Jag hoppas att LUK
          </note>
          <note>
            kommer med förslag som t.ex. stärker ledarskapsutbildningen.
            Den ger sådana egenskaper som man kan ha nytta av när man vill
            gå vidare. Det kan vara en väg för män. Under några år kan man
            jobba som lärare och sedan bli något annat. Samtidigt kan vi ta
            till vara människor med annan akademisk bakgrund i den nya lärarutbildningen.
            Med sin bakgrund kan de bygga på utan att de därmed behöver ge
            avkall på en gedigen pedagogisk kompetens.
          </note>
          <note>
            Återigen: Svaret kommer i LUK. Jag ser med spänning fram mot
            det.
          </note>
          <note type="speaker">
            Anf. 145 LARS HJERTÉN (m):
          </note>
          <note>
            Fru talman! Varken skolministern eller jag tror på kvotering
            i lärarutbildningen, och det är positivt. Det är viktigt att det
            finns manliga lärare även på de lägre stadierna. Barn är i dag
            mycket på daghem. På de lägre stadierna är det nästan bara kvinnliga
            lärare.
          </note>
          <note>
            Blir det så även i gymnasieskolan får man aldrig några manliga
            förebilder, särskilt om man inte har någon pappa hemma. Därför
            är det väldigt viktigt för barns uppväxtmiljö och fostran att
            det finns manliga lärare.
          </note>
          <note>
            Lärarbehovet är det svårt att säga något exakt om
          </note>
          <note>
            - jag var inne på i mitt första inlägg. Jag läste en rapport
            som Skolverket lade fram för lite drygt ett år sedan. Där anger
            man lärarbehovet vara lite högre än vad man trodde förut. Man
            har gått ned på ämnesgrupper och ämnen och tar den stora vuxenutbildningssatsningen
            till intäkt för att det behövs betydligt fler lärare än förut.
          </note>
          <note>
            Jag tänkte avsluta med en fråga som gäller lärarutbildningen.
            Inom vuxenutbildning finns bara en speciell lärarutbildning, folkskollärarutbildningen
            i
          </note>
          <note>
            Linköping. Den är väldigt liten. Många lärare t.ex.
          </note>
          <note>
            inom kunskapslyftet har elever i 35-40-årsåldern, men lärarna
            är utbildade för att lära tonåringar. Det kanske inte är så bra.
            Det kräver en helt annan pedagogik att undervisa en 14-åring än
            att undervisa en som är 40 år med en väldigt lång yrkeserfarenhet.
          </note>
          <note>
            Kommer regeringen att medverka till eller är skolministern positiv
            till att se på lite andra former av lärarutbildning som också
            tillgodoser vuxenutbildningspedagogiken? Det skulle också innebära
            att det blir färre avhopp från grundskolan och gymnasieskolan.
          </note>
          <note type="speaker">
            Anf. 146 Statsrådet INGEGERD WÄR-NERSSON (s):
          </note>
          <note>
            Fru talman! Det börjar snart låta som att LUK är det enda svar
            jag har att komma med. I direktiven till
          </note>
          <note>
            LUK ingår även att titta över en vuxenpedagogisk examen, alltså
            hur den kan få en annorlunda utformning och breddas och inte bara
            vara inriktad mot folkhögskolan som i dag. Vi har i dagarna lämnat
            ut möjlighet att söka 30 miljoner i olika projektpengar för kompetensutveckling
            för vuxenlärare.
          </note>
          <note>
            Sedan går jag tillbaks till att tala om hur man får in fler män
            och andra kompetenser. Jag har många gånger pratat om arbetslaget
            som oerhört viktigt. Det gäller alltifrån förskolan upp igenom
            grundskolan till gymnasiet.
          </note>
          <note>
            Jag ser också positivt på att vi i framtidens skola tar in andra
            människor än de traditionella lärarna. Om jag tar gymnasiet som
            exempel kan jag säga att lärare med pedagogisk kompetens givetvis
            skall vara en stomme, men jag ser positivt på att ha gästföreläsare.
          </note>
          <note>
            Jag tror att den inriktningen blir en stimulans. Befintliga gymnasielärare
            kan känna att de vill ha en bättre kontakt med högskolan.
          </note>
          <note>
            Det finns exempel på gymnasier där man har gästföreläsare t.ex.
            från högskolorna. Det finns exempel på gymnasier som under en
            termin i ett projektarbete har en civilingenjör eller civilekonom
            i ett arbetslag på skolan.
          </note>
          <note>
            Det är att frångå de traditionella inriktningarna, men jag tycker
            att det är en möjlighet. Jag ser samma möjlighet bland de yngre
            eleverna, där vi kan ha kulturarbetare i det pedagogiska laget.
          </note>
          <note>
            Stommen och basen - det är viktigt - är givetvis att merparten
            skall ha en pedagogisk utbildning. Men detta är ett sätt att få
            in fler män och att öppna skolan för andra. Det tycker jag är
            positivt.
          </note>
          <note>
            Överläggningen var härmed avslutad.
          </note>
          <note>
            15 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1998/99:41 till justitieutskottet
          </note>
          <note>
            16 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 11 februari
          </note>
          <note>
            1998/99:159 av Annika Nilsson (s) till statsrådet
          </note>
          <note>
            Mona Sahlin
          </note>
          <note>
            Deltidsarbetslöshet
          </note>
          <note>
            1998/99:160 av Inger René (m) till näringsministern
          </note>
          <note>
            Europaväg 6 norr Uddevalla
          </note>
          <note>
            1998/99:161 av Catharina Hagen (m) till finansministern
          </note>
          <note>
            Förmögenhetsbeskattningen
          </note>
          <note>
            1998/99:162 av Roy Hansson (m) till jordbruksministern
          </note>
          <note>
            Oljeväxtodling
          </note>
          <note>
            1998/99:163 av Per-Samuel Nisser (m) till miljöministern
          </note>
          <note>
            Kalkning av sjöar och vattendrag
          </note>
          <note>
            1998/99:164 av Olle Lindström (m) till näringsministern
          </note>
          <note>
            Barentsregionen
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 16 februari.
          </note>
          <note>
            17 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 10 februari
          </note>
          <note>
            1998/99:342 av Morgan Johansson (s) till utbildningsministern
          </note>
          <note>
            Dyslexi
          </note>
          <note>
            1998/99:343 av Bertil Persson (m) till statsrådet
          </note>
          <note>
            Pierre Schori
          </note>
          <note>
            Biståndet till Zimbabwe
          </note>
          <note>
            1998/99:344 av Jeppe Johnsson (m) till kulturministern
          </note>
          <note>
            Sjörapporterna i radion
          </note>
          <note>
            1998/99:345 av Rossana Valeria (v) till statsrådet
          </note>
          <note>
            Pierre Schori
          </note>
          <note>
            Personer med främlingspass
          </note>
          <note>
            den 11 februari
          </note>
          <note>
            1998/99:346 av Lena Olsson (v) till finansministern
          </note>
          <note>
            Regler för skattskrivning
          </note>
          <note>
            1998/99:347 av Sten Tolgfors (m) till finansministern
          </note>
          <note>
            EMU-utanförskapet, prispress och konkurrenstryck
          </note>
          <note>
            1998/99:348 av Kjell Eldensjö (kd) till miljöministern
          </note>
          <note>
            Den s.k. älgsjukan
          </note>
          <note>
            1998/99:349 av Kjell Eldensjö (kd) till utbildningsministern
          </note>
          <note>
            Inackorderingstillägg för gymnasieelever
          </note>
          <note>
            1998/99:350 av Kjell Eldensjö (kd) till näringsministern
          </note>
          <note>
            Certifierade miljövarudeklarationer
          </note>
          <note>
            1998/99:351 av Ulla Hoffmann (v) till statsrådet Maj-
          </note>
          <note>
            Inger Klingvall
          </note>
          <note>
            Arvoden till förtidspensionerade
          </note>
          <note>
            1998/99:352 av Agneta Brendt (s) till kulturministern
          </note>
          <note>
            Vård av kulturhistoriska byggnader
          </note>
          <note>
            1998/99:353 av Ola Karlsson (m) till näringsministern
          </note>
          <note>
            Kärnkraftverk av Tjernobyltyp
          </note>
          <note>
            1998/99:354 av Sten Tolgfors (m) till utrikesministern
          </note>
          <note>
            Robotar riktade mot Taiwan
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 16 februari.
          </note>
          <note>
            18 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 11 februari
          </note>
          <note>
            1998/99:327 av Ola Karlsson (m) till statsrådet Leif
          </note>
          <note>
            Pagrotsky
          </note>
          <note>
            Export av minröjare
          </note>
          <note>
            1998/99:332 av Eva Flyborg (fp) till statsministern
          </note>
          <note>
            Oberoende revision
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 16 februari.
          </note>
          <note>
            19 § Kammaren åtskildes kl. 16.51.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 13.52, av andre vice talmannen därefter
            t.o.m. 12 § anf. 127
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
