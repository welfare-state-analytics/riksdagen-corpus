<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--28</head>
          <docDate when="1998-12-03">1998-12-03</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 27 november.
          </note>
          <note>
            2 § Avsägelse
          </note>
          <note>
            Talmannen meddelade att Ingvar Johnsson (s) avsagt sig uppdraget
            som ledamot i arbetsmarknadsutskottet.
          </note>
          <note>
            Kammaren biföll denna avsägelse.
          </note>
          <note>
            3 § Anmälan om kompletteringsval till justitieutskottet
          </note>
          <note>
            Talmannen meddelade att Socialdemokraternas riksdagsgrupp på
            grund av uppkommen vakans anmält Ingvar Johnsson till ledamot
            i justitieutskottet efter Lars-Erik Lövdén.
          </note>
          <note>
            Talmannen förklarade vald till
          </note>
          <note>
            ledamot i justitieutskottet
          </note>
          <note>
            Ingvar Johnsson (s)
          </note>
          <note>
            4 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Socialutskottets betänkande 1998/99:SoU3
          </note>
          <note>
            Meddelande om samlad votering
          </note>
          <note>
            Talmannen meddelade att konstitutionsutskottets betänkande KU6
            och miljö- och jordbruksutskottets betänkande MJU5 skulle avgöras
            i ett sammanhang efter avslutad debatt.
          </note>
          <note>
            5 § Ändringar i radio- och TV-lagen, m.m.
          </note>
          <note>
            Föredrogs
          </note>
          <note>
            Konstitutionsutskottets betänkande 1998/99:KU6
          </note>
          <note>
            Ändringar i radio- och TV-lagen (1996:844), m.m.
          </note>
          <note>
            (prop. 1997/98:184)
          </note>
          <note type="speaker">
            Anf. 1 PER UNCKEL (m):
          </note>
          <note>
            Fru talman! Vad riksdagen nu skall debattera är införlivandet
            av ett radio- och TV-direktiv från den europeiska unionen i svensk
            lagstiftning. Detta EU-
          </note>
          <note>
            direktiv innehåller en lång rad frågor av större eller mindre
            betydelse. Det innehåller en principfråga som både till sin principiella
            innebörd och till sin praktiska konsekvens är större än alla de
            andra, nämligen en rätt eller en möjlighet att ta ifrån innehavare
            av rättigheter dessa och ge dem till någon annan.
          </note>
          <note>
            Det är om detta, fru talman, som jag tänker tala.
          </note>
          <note>
            Jag avstår denna gång från att diskutera en lång rad övriga spörsmål,
            som det finns anledning att återkomma till i andra diskussioner
            om politiken för radion och televisionen.
          </note>
          <note>
            Fru talman! Det här ärendet innehåller ett par stora ödets ironier,
            ett par av de ironier som politiken då och då uppvisar exempel
            på. Om jag minns statsrådet
          </note>
          <note>
            Ulvskogs deltagande i tidigare debatter om Europeiska unionen
            rätt, vore det synd att säga att hon har tillhört denna unions
            allra främsta tillskyndare. Ironin ligger i att när hon nu ges
            en möjlighet - jag strax återkomma till vad jag menar med en möjlighet
            - att genomföra det hon vill att riksdagen om en stund skall fatta
            beslut om, är det gränslös omfamning av nämnda europeiska union
            som har blivit högsta visa.
          </note>
          <note>
            Det återkommer då och då bland EU-motståndare i den svenska debatten
            en förkärlek att när det passar de egna regleringsinriktade syftena
            tycka att EU är bra att ha. En något mera distanserad inställning,
            i synnerhet när man inte är skyldig att följa det regering och
            riksdag nu är i färd med att genomföra, skulle göra det svenska
            samhället gott.
          </note>
          <note>
            Vad är det då den sak vi nu debatterar egentligen handlar om?
            Jo, följande. Ett EU-direktiv skall, som jag nämnt, införlivas
            med svensk lagstiftning. Enligt de fördrag vi har ingått med Europeiska
            unionen är
          </note>
          <note>
            Sverige skyldigt att göra detta. Sverige kan inte avstå från
            EU-direktiv som vi av ett eller annat skäl inte anser passa svenska
            traditioner.
          </note>
          <note>
            Vad EU-direktivet säger i just den fråga vi nu debatterar är
            emellertid någonting annat än att vi är skyldiga att göra det
            som regering och riksdagsmajoritet är i färd med att genomföra.
            EU-direktivet ger oss en möjlighet - "oss" lika med Sverige -
            att om vi så skulle vilja upprätta en lista över evenemang som
            vi inte anser bör bli föremål för sedvanlig kontraktsskrivning
            på en öppen marknad.
          </note>
          <note>
            Alltså: Som preciseras i propositionen ges det möjlighet, enligt
            EU-direktiven ett utrymme, för staten Sverige att upprätta en
            lista över viktiga evenemang, idrottsliga eller andra, där man
            inte anser att t.ex. televisionsbolag öppet skall få konkurrera
            om sändningsrätten.
          </note>
          <note>
            Regeringen formulerar det som det är fråga om på följande sätt
            i sin proposition: att det skall röra sig om evenemang "som är
            av särskild vikt för det svenska samhället". Innebörden är alltså
            att om staten Sverige bestämmer sig för att upprätta en lista
            av det här slaget, ges någon - enligt propositionen regeringen
            -
          </note>
          <note>
            rätten att på en lista efter eget tycke och egen smak uppföra
            de evenemang, idrottsliga, konstnärliga eller andra, där man anser
            att en annan ordning för avtal skall gälla än vad som gäller i
            alla andra civiliserade sammanhang.
          </note>
          <note>
            Regeringen vill nu att denna rätt att upprätta lista skall utnyttjas
            av det svenska samhället och att riksdagen skall ge regeringen
            rätten att skriva sådan lista.
          </note>
          <note>
            I praktiska termer innebär detta att vad riksdagen nu skall ta
            ställning till är om man vill ge regeringen en möjlighet att efter
            eget tycke och egen smak skriva vilka listor den själv vill. Det
            finns nämligen i propositionen inga begränsningar för vad som
            måste iakttas. Den enda begränsningen är att regeringen själv
            måste anse att det den gör är av särskild vikt för det svenska
            samhället. Det är regeringen som avgör vad som är särskilt viktigt.
          </note>
          <note>
            Riksdagen ombeds alltså just nu att lämna ifrån sig rätten att
            fatta egna beslut. Den skall med en enkel hälsning till regeringen
            säga: Gör som ni vill, bara ni kan anse det vara viktigt för det
            svenska samhället!
          </note>
          <note>
            Vad har då vi som faktiskt opponerar oss mot det som regeringen
            ber riksdagsmajoriteten att fullfölja för anledning att göra det?
          </note>
          <note>
            Låt mig först tala om vad det inte handlar om, nämligen rätten
            för människor att se radio- och TV-
          </note>
          <note>
            evenemang, dvs. att i televisionen - vilket det först och främst
            handlar om - kunna följa evenemang som man anser vara betydelsefulla,
            kanske först och främst sportsliga. Det är av värde att många
            människor får möjlighet att följa det som kulturellt och idrottsligt
            är av betydelse i det svenska samhället. Det är alltså inte om
            detta saken handlar.
          </note>
          <note>
            Frågan handlar i stället om vem som skall betala för att dessa
            möjligheter skall öppnas, dvs. om de som sänder televisionsprogrammet
            faktiskt skall betala för sig eller om de skall anse sig ha en
            rätt att få evenemanget från den som har satt upp det.
          </note>
          <note>
            Det regering och riksdag nu diskuterar aktualiserar två specifika
            frågor. Den första handlar om vilka praktiska konsekvenser som
            en ordning av den föreslagna typen kommer att få, först och främst
            för den del av evenemangen som har stått i centrum för diskussionerna
            så här långt, nämligen idrotten.
          </note>
          <note>
            Vad den här listan syftar till att göra är uttryckligen enligt
            propositionen att göra det billigare för de sändande TV-bolagen
            att komma i åtnjutande av vissa idrottsliga evenemang.
          </note>
          <note>
            All logik säger då att blir det billigare för de sändande bolagen
            att komma i åtnjutande av idrottsevenemangen så är det någon annan
            som skall betala detta. Och det finns ingen annan inblandad än
            de idrottsorganisationer vars idrott de sändande bolagen har intresse
            av att förmedla.
          </note>
          <note>
            Det är oklart, fru talman, hur mycket detta faktiskt kommer att
            orsaka skada inom idrotten. Men om det skall vara någon poäng
            med argumentet att detta faktiskt pressar priserna för de sändande
            bolagen kan det inte rimligtvis röra sig om små summor. Annars
            går ju argumenten inte ihop. Blir det ingen förlust för idrotten,
            ja, då blir det ju ingen vinst för de sändande bolagen, och eftersom
            det var vinsten för de sändande bolagen som var hela poängen med
            åtgärden förefaller det rimligt att anta att det här rör sig om
            förluster av betydande omfattning.
          </note>
          <note>
            Detta är alltså pengar som idrotten skall överföra från sin verksamhet
            till sändningsbolag som enligt propositionen har väsentlig täckvidd
            över landet. Och vilka sändande bolag är det som har väsentlig
            täckvidd över landet? Ja, det är uppenbarligen TV 1 och
          </note>
          <note>
            TV 2, men det är också TV 4. Och här, fru talman, kommer den
            andra ironin i det vi nu diskuterar.
          </note>
          <note>
            TV 4 ägs till huvuddelen av Sveriges största medieföretag, nämligen
            Bonniers. Vad regeringen i propositionen begär att riksdagen skall
            öppna möjlighet för är en överföring av resurser från Sveriges
            största och bredaste folkrörelse, nämligen idrotten, till
          </note>
          <note>
            Sveriges mediekoncentrationsföretag. Hur kan socialdemokraterna
            fundera på en politik med denna innebörd?
          </note>
          <note>
            Att föra pengar från folkrörelserna, som har rättigheten till
            det som skall sändas, till ett privat sändningsbolag förefaller
            åtminstone inte oss moderater vara den mest angelägna åtgärden
            vare sig mediepolitiskt, idrottsligt eller författningsmässigt.
          </note>
          <note>
            Konsekvenserna, fru talman, för idrotten blir alltså betydande.
            Vinsterna kan bli betydande för de sändande bolag som i stället
            får favören. Den om möjligt ännu viktigare frågan är emellertid
            den princip som plötsligt bräcks upp om riksdagen skulle fatta
            det beslut som nu ligger i farans riktning, nämligen att vi skyddar
            enskildas och andras rättigheter. När vi inte gör det, och exproprierar
            sådana rättigheter, sker det enligt noga angivna regler och på
            starka principiella grunder. Vad regeringen nu vill få rätten
            att göra är att bortse från allt detta.
          </note>
          <note>
            Får jag, fru talman, ett ögonblick bara beskriva hur den rätt
            ser ut som regeringen vill beröva rättighetsinnehavarna. Den som
            sätter upp ett teater- eller kulturevenemang och den som arrangerar
            en idrottsmatch gör detta nästan alltid med ekonomiska risker.
          </note>
          <note>
            Vederbörande skaffar sig ty följande rätten att sälja biljetter
            till evenemanget. Det är den möjlighet innehavaren av evenemanget
            har att finansiera sin verksamhet. Han eller hon har ju satt upp
            evenemanget och säljer möjligheten till oss alla som vill titta
            eller delta att göra detta genom erläggande av biljettavgift.
          </note>
          <note>
            Det är så det går till när vi går på fotboll. Vi betalar vid
            entrén vår andel av kostnaden för det vi får möjlighet att se.
          </note>
          <note>
            I ett huj tänker emellertid regeringen, när vi som normalt sitter
            på läktaren i stället föredrar att sitta hemma vid våra TV-apparater,
            avveckla en del av den ersättning som arrangören rimligtvis har
            rätt att få av oss. Då innebär det regeringen nu föreslår att
            den rätten bara skall försvinna, och plötsligt skall arrangören
            erbjuda detta till ett lägre pris än vad vi skulle ha betalat
            om vi gick och betalade entrébiljetten vid grinden. Genom lagstiftning
            kräver regeringen alltså att klubbar och teaterarrangörer skall
            införa extrarabatter. Genom förordning meddelas tvånget att erbjuda
            alla som vill se och delta en rabatt. Det är trevligt med rabatter
            - ingen skall säga någonting annat -
          </note>
          <note>
            men någon kommer att gå förlustig om den rabatten inte meddelas
            på rimliga villkor och beslutas av den som innehar rättigheterna.
          </note>
          <note>
            Denna rätt att ta ifrån innehavaren av en teaterföreställning
            eller ett idrottsevenemang möjligheten att utnyttja sin rätt på
            det sätt han eller hon själv önskar vill nu alltså regeringen
            ta till sig. Som jag antydde tidigare finns det inga spärrar.
            En generell rätt skall regeringen ha att göra detta närhelst regeringen
            så tycker är lämpligt.
          </note>
          <note>
            Nu säger regeringsföreträdare nästan alltid när man argumenterar
            som jag nu har gjort: Så där är det inte. Det där är överdrivet.
            Det är inte så där det förhåller sig.
          </note>
          <note>
            När idrottens representanter uppvaktar riksdagens utskott säger
            regeringsföreträdare eller socialdemokrater att dessa representanter
            inte talar sanning och att de inte vet vad de talar om. Ibland
            undrar man vem det är som vet bäst, idrottens företrädare eller
            kulturministern.
          </note>
          <note>
            Skälet till att vi som argumenterar som vi gör ändå tror att
            det ligger mera i den oro vi ger uttryck för än i regeringens
            försäkringar söker bl.a. stöd i det enkla faktum att regeringen
            från det att den avlämnade sin egen proposition fram till nu har
            övergivit en central del av vad den propositionen innehöll.
          </note>
          <note>
            Den 25 juni skrev regeringen att det inte finns någon anledning
            för närvarande att upprätta någon lista av det slag som vi nu
            diskuterar. Regeringen ville alltså ha rätten att göra detta men
            tänkte inte utnyttja den.
          </note>
          <note>
            Fyra månader senare läser vi i tidningarna att listan är färdig
            att sätta i verket. Redan innan riksdagen har fattat beslutet
            om att ge regeringen denna möjlighet ligger alltså listan färdig.
            Och då skall vi tro på regeringens försäkringar att inget farligt,
            inget oroväckande, inget principbrott över huvud taget kan vara
            i faggorna.
          </note>
          <note>
            Fru talman! Regeringen får ursäkta om vi inte tror den på dess
            ord. Eftersom orden har visat sig vara falska redan i propositionen
            tror vi inte på försäkringar om att regeringen inte tänker utnyttja
            den rätt den nu anser sig behöva. Vi tror den inte när den säger
            att detta nog gäller ett litet antal evenemang av exklusiv karaktär.
            Vi tror den inte när den försöker försäkra oss om att de rättigheter
            den vill ha inte kommer att användas.
          </note>
          <note>
            Det är därför, fru talman, jag yrkar bifall till reservationerna
            3, 4 och 8 och hoppas att en god majoritet av riksdagens ledamöter
            är beredda att följa dessa förslag.
          </note>
          <note type="speaker">
            Anf. 2 KENNETH KVIST (v):
          </note>
          <note>
            Fru talman! Jag kommer i detta inlägg i likhet med Per Unckel
            att koncentrera mig på den s.k. idrottslistan. Mats Einarsson
            kommer kort att beröra övriga frågor som Vänsterpartiet har i
            anledning av det här betänkandet.
          </note>
          <note>
            Idrotten har ett utomordentligt brett intresse och står i väldigt
            många människors intressefokus. Det är bra. I Sverige har vi en
            idrottsrörelse som är organiserad som en folkrörelse, en självständig,
            demokratisk folkrörelse. Det är också utomordentligt bra. Det
            är en svensk modell för idrottsrörelsen som vi skall slå vakt
            om och värna.
          </note>
          <note>
            I denna fråga kan jag hålla med om ganska mycket av det Per Unckel
            har sagt, med några reservationer.
          </note>
          <note>
            Det ena är anmärkningarna kring EU, där vi naturligt har helt
            olika uppfattningar. Enligt min mening är EU ett maktfullkomlighetens
            organ där det inte är en tillfällighet att så dumma beslut fattas
            som detta med ett TV-direktiv. Det är snarare något institutionellt
            i denna elitorganism. Icke desto mindre delar jag mycket av Per
            Unckels kritik mot det hela, även om man inte har tänkt att det
            skall vara alldeles gratis att disponera idrottsarrangemang.
          </note>
          <note>
            Vad det handlar om är idrottsarrangörernas rätt att råda över
            eller disponera sina arrangemang. Populärt men kanske något juridiskt
            oegentligt kan vi säga att idrottsrörelsen äger sina arrangemang,
            fastän ägandet brukar gälla saker som man kan ta i.
          </note>
          <note>
            Det betyder, som Per Unckel varit inne på, att det inte är en
            allmän mänsklig rättighet att gå på idrott.
          </note>
          <note>
            Det är inte så att någon utestängs, utom de som inte har biljett
            när det är ett avgiftsbelagt arrangemang, om de inte lyckas planka
            in.
          </note>
          <note>
            Man måste alltså för att komma i åtnjutande av en idrottstävling,
            en match eller liknande betala entré.
          </note>
          <note>
            Vore någonting annat förhållandet skulle man ta bort alla stängel
            kring idrottsplatser och säga att det är fritt för alla att gå
            in, och så är det inte.
          </note>
          <note>
            Det är ingen allmän mänsklig rättighet i den meningen att se
            idrott, även om självfallet idrotten inte diskriminerar människor
            som vill gå in och är beredda att betala sin biljett. Det är likadant
            med kulturarrangemang. Antalet platser är begränsat, och man måste
            betala sin entré.
          </note>
          <note>
            TV gör den fantastiska insatsen att den vidgar publikkretsen.
            Detta är idrottsrörelsen oerhört intresserad av. Det ökar intresset
            för idrotten och får fler ungdomar att bli intresserade av idrotten,
            välja en idrottsaktivitet som sitt fritidsintresse och sedan engagera
            sig i idrottsrörelsen i träning, spelande, tävlande och kanske
            så småningom i en ledargärning.
          </note>
          <note>
            Idrotten har allt intresse av en bred spegling av sina arrangemang.
          </note>
          <note>
            Idrotten råder över sina arrangemang. Idrotten har alltså rätt
            att kunna sälja sina sändningsrätter till dem som vill betala
            för dem när det är attraktiva arrangemang. Det är i sig några
            få arrangemang som det gäller. Den har rätt till detta.
          </note>
          <note>
            Det är i enlighet med principerna bakom såväl vår regeringsform
            som principerna i annan lagstiftning.
          </note>
          <note>
            Det är egentligen emot dessa principer och denna andemening om
            man skall kunna göra undantag, att regeringen skall kunna gå in
            i enskilda fall och sätta den ordinarie lagen, rättsförhållandena
            och rättstraditionen på området ur spel. Det kan göras utan begränsningar
            vare sig vad gäller tid eller vad gäller evenemangens storlek,
            intressegrad eller något liknande.
          </note>
          <note>
            Det finns inga objektiva mått enligt vilka regeringen skall gå
            enligt de här förslagen. Regeringen skall avgöra om ett engagemang
            bedöms som av
          </note>
          <note>
            "särskild vikt för det svenska samhället". Jag kan naturligtvis
            med all rätt kritiseras för att vara idrottshullu, som man skulle
            sagt på finska, dvs. idrottsfantast. Men särskild vikt för det
            svenska samhället i den meningen som står i lagen har knappast
            ett enskilt idrottsarrangemang.
          </note>
          <note>
            Om räntan går upp eller ned eller arbetslösheten stiger är av
            särskild vikt för det svenska samhället.
          </note>
          <note>
            Men när det gäller en enskild match, en landskamp eller något,
            kan man nog diskutera om det är av särskild vikt. Det är många
            som är intresserade av det.
          </note>
          <note>
            Det är givet. Men då ser faktiskt idrotten i allmänhet till att
            så många som möjligt får se det.
          </note>
          <note>
            Fru talman! Om vi tar ett litet exempel från kulturens område
            för att göra detta klart. En konstnär håller på att måla en mycket
            vacker tavla. Han blir erbjuden en mycket stor summa pengar för
            denna vackra bild. Då skall staten kunna gå in och säga: Nej,
            den här tavlan blev så vacker att den är av särskild vikt för
            det svenska samhället, så den måste hängas ut på ett museum, och
            du måste acceptera det pris museet har råd att betala.
          </note>
          <note>
            Om jag får tro kulturministern skall det i varje fall bli en
            rättegång där rätten skall kunna hävda detta för konstnären. Resultatet
            kan bli att konstnären avstår från att måla sin tavla. Skall då
            staten gå in och tala om för konstnären: Nej, du måste måla din
            tavla, eftersom den är av särskild vikt för det svenska samhället.
          </note>
          <note>
            Så där går det inte till, säger någon. Nej, men om idrotten skall
            det gå till så. Idrottsrörelsen skall alltid vara någonting som
            man skall komma med sina pekpinnar mot, trots att man i teorin
            säger att det är viktigt att vi har en svensk modell för idrottsrörelsen
            som en självständig demokratisk folkrörelse. Men det skall alltid
            vara just den folkrörelsen som man har pekpinnar mot.
          </note>
          <note>
            Någon gång har jag hört argumentet: Det är ju så många statsbidrag
            och kommunala bidrag till idrotten. Men de politiska partierna
            är inte själva helt utan sådan bidrag. Tänk om man skulle ha den
            graden av inblandning i deras interna verksamhet som idrottsrörelsen
            får. Då skulle vi säkert reagera, och med all rätt.
          </note>
          <note>
            Vi måste lära oss att idrotten skall och bör vara en självständig
            demokratisk folkrörelse. Det är klart att samhället kan ställa
            upp med önskemål när samhället gör investeringar. Samhället skall
            i samförstånd med idrottsrörelsen, för att det inte skall vara
            några motsättningar, se till att vi skapar detta fina intresse
            hos så breda skikt som möjligt av våra ungdomar. Där har idrottsrörelsen
            inga andra intressen. Men vi måste om vi anser att idrottsrörelsen
            är en självständig folkrörelse acceptera att den fritt får förfoga
            över sina egna arrangemang.
          </note>
          <note>
            Fru talman! Är det över huvud taget ett problem som ligger bakom
            TV-listan? Skulle idrottsrörelsen vara så tokig att den genom
            val av TV-kanaler medvetet går in för att utestänga en så stor
            del av befolkningen som möjligt från dessa arrangemang eller ser
            till kortsiktig ekonomisk vinning när det gäller dess relationer
            till TV-bolagen? Då vore det möjligen ett problem. Trots idrottens
            självständighet skulle man i så fall kunna diskutera och försöka
            påverka idrotten till ett klokare tänkande. Men förhåller det
            sig på det viset?
          </note>
          <note>
            År 1993 - om jag inte minns årtalet fel - arrangerade Sverige
            Europamästerskapen i fotboll. Det sändes i SVT. Svenska Fotbollförbundet
            fick bra ekonomi. År 1995 arrangerades VM i fotboll för damer.
          </note>
          <note>
            Allmäntelevisionen vägrade först att sända detta arrangemang
            eftersom det inte var publikt intressant.
          </note>
          <note>
            Fotbollförbundet hade då en någorlunda bra kassa och betalade
            5 miljoner kronor till Sveriges Television för att man skulle
            sända dam-VM i fotboll. Tog då inte Fotbollförbundet ett ansvar
            för att den breda allmänheten skulle kunna se en del av idrottsverksamheten
            som dessutom är diskriminerad? Dessutom blev det höga tittarsiffror.
          </note>
          <note>
            Svenska Fotbollförbundet har ett avtal med en tysk firma på området
            som heter ISPR. Det ger Fotbollförbundet ca 100 miljoner kronor
            om året brutto.
          </note>
          <note>
            Sedan försöker ISPR sälja olika sändningsrätter för att på det
            sättet göra en vinst. Det är deras affärsidé.
          </note>
          <note>
            Fotbollförbundet får en tryggad inkomst och fördelar ut de här
            pengarna till idrottsverksamheten.
          </note>
          <note>
            Allsvensk fotboll har ett brett intresse i det här landet. Av
            de pengar som Svenska Fotbollförbundet får av ISPR använder man
            15-17 miljoner för att betala SVT för att sända Fotbollskväll
            på måndagarna. Detta gör man för att sporten skall speglas brett
            och ges ett brett publikt intresse.
          </note>
          <note>
            Fru talman! Detta är unikt. I alla andra länder betalar TV-bolagen
            för liknande program till idrottsrörelsen. Sedan kräver många
            att vi t.ex. skall ha ett fotbollslandslag och en fotbollsallsvenska
            med en massa attraktiva spelare och stora begåvningar. Men vi
            har relationer som gör att idrotten trots allt, såsom realiteterna
            ser ut, är i ekonomisk strykklass.
          </note>
          <note>
            Man kan alltså säga att diskussionen om en sådan här TV-lista
            bl.a. gäller frågan om dispositionsrätt och om man råder över
            sina egna arrangemang. Jag tycker inte att det kan råda någon
            oklarhet om det.
          </note>
          <note>
            Det kan inte heller göras några undantag på några som helst icke-precisa
            eller icke-objektiva allmänna grunder. Man kan inte ge dessa maktmedel
            åt någon, inte ens till en regering.
          </note>
          <note>
            Dessutom handlar det om principen om idrottsrörelsens självständighet.
            Idrottsrörelsen som en självständig demokratisk organisation äger
            sina egna beslut. Även om vi inte tycker om vissa av de här besluten,
            måste vi acceptera dem om vi accepterar att vi har en självständig
            demokratisk folkrörelse, eftersom det är de som äger rätten till
            sina beslut. De äger också rätten att besluta om sina arrangemang
            och var dessa arrangemang skall visas. De äger att besluta om
            publikavgifter och tillträde till arenorna. De äger faktiskt att
            besluta om ackreditering av journalister, och de äger att besluta
            om sin sändningsrätt.
          </note>
          <note>
            Svensk idrottsrörelse har skött detta hittills på ett utomordentligt
            ansvarsfullt sätt för att en så bred allmänhet som möjligt skall
            se idrott. Det finns förvisso enskilda tävlingar eller enskilda
            arrangemang där det kanske snävas in av ekonomiska skäl, men det
            finns inga problem med detta. Listan behövs inte.
          </note>
          <note>
            Den skapar däremot ingrepp i principer som jag tycker att det
            är nödvändigt att denna riksdag värnar.
          </note>
          <note>
            Fru talman! Därför yrkar jag bifall till reservationerna 3 och
            4.
          </note>
          <note type="speaker">
            Anf. 3 BIRGITTA SELLÉN (c):
          </note>
          <note>
            Fru talman! Jag tänker också ägna mig åt idrottslistan i dag.
          </note>
          <note>
            Frågan om Sverige skall upprätta en lista över evenemang som
            allmänheten bör kunna se kostnadsfritt i TV har onekligen handlagts
            på ett mycket intressant sätt.
          </note>
          <note>
            Det var med stor glädje som jag kunde konstatera att kulturutskottet
            i sak ställde sig bakom en motion från Centerpartiet om att en
            sådan TV-lista skulle upprättas. Det var onekligen med viss besvikelse
            som jag kunde konstatera att konstitutionsutskottet delvis backade
            från den linjen.
          </note>
          <note>
            Jag tycker att konstitutionsutskottets skrivning, att en lista
            skall upprättas först när det finns behov för att säkerställa
            att de aktuella evenemangen blir tillgängliga i allmäntelevisionen,
            är ganska luddigt formulerad. Det kan betyda att en TV-lista inte
            kommer att skrivas nu, utan skjuts på framtiden. Men det kan ju
            också tolkas så att en lista kommer att göras omgående, eftersom
            vi vet att TV 3 har köpt upp evenemang för flera år framåt. Den
            enda möjligheten att få se
          </note>
          <note>
            VM-finalen i fotboll 2002 i direktsändning är att en lista görs
            nu.
          </note>
          <note>
            Många idrotter har en mycket stark förankring hos svenska folket.
            Det märks inte minst då kommersiella kanaler med liten täckning
            hotat att inte låta alla se t.ex. VM-finaler. Ett sådant agerande
            är lätt att förstå ur kommersiell synvinkel, men det är lika lätt
            att förstå ilskan hos de människor som inte får möjlighet att
            följa sitt landslags matcher i allmän-TV.
          </note>
          <note>
            Min och Centerpartiets ambition är att idrotten skall ha en fortsatt
            stark förankring hos alla människor och uppmuntra många att aktivt
            utöva idrotter.
          </note>
          <note>
            Ett led i detta är rimligen att underlätta för så många människor
            som möjligt att odla ett idrottsintresse och ge dem möjlighet
            att se förebilderna inom många idrotter. Det måste också innefatta
            de största evenemangen i de största idrotterna.
          </note>
          <note>
            Av den anledningen yrkar jag redan nu bifall till reservation
            5.
          </note>
          <note>
            Fru talman! Centerpartiet har, som jag sade inledningsvis, lagt
            en motion om upprättande av en TV-
          </note>
          <note>
            lista med anledning av propositionen om ändringar i radio- och
            TV-lagen. Det är alltså inte den s.k. Bulgarienmatchen som är
            orsak till att listan har aktualiserats, som medierna vill göra
            gällande. Däremot ställde jag en fråga här i riksdagen till kulturministern
            om regeringens ställningstagande till att upprätta en lista, och
            det råkade bli dagen efter Bulgarienmatchen.
          </note>
          <note>
            Jag är tacksam för det svar som jag då fick från kulturministern
            på min fråga. Men nu undrar jag lite grann vilken inställning
            regeringen har till att upprätta den här listan. I propositionen
            står det nämligen:
          </note>
          <note>
            Regeringen anser inte att det för närvarande finns behov att
            upprätta en lista över skyddade sportevenemang.
          </note>
          <note>
            I svaret på min fråga sade kulturministern att en lista skall
            tas fram nu. Det innebär att regeringen uppenbarligen har bytt
            åsikt i frågan. Mot den bakgrunden kan det inte vara fel att riksdagen
            pekar ut färdriktningen vad avser framtida hantering i ärendet.
          </note>
          <note>
            Sedan skulle jag också vilja ha ett klarläggande av kulturministern.
            Det rör frågan om vilken täckning de kanaler som vill sända listade
            evenemang skall ha.
          </note>
          <note>
            Direktivet från EU syftar till att säkerställa att en väsentlig
            del av befolkningen i en medlemsstat har möjlighet att följa de
            evenemang som finns på listan i fri TV. I propositionen säger
            regeringen att det bör krävas att minst 95 % av den bofasta befolkningen
            faktiskt kan ta emot programmen för att detta skall vara uppfyllt.
          </note>
          <note>
            Därför var det förbluffande att läsa en intervju i veckan där
            ministern hävdar att listan alls inte är en garanti för rikstäckning,
            utan endast handlar om att pressa ned priserna på sändningsrättigheterna.
            Är det inte så att ett bolag med rikstäckning som kan matcha ett
            skäligt pris också skall få ha rätten att sända evenemanget?
          </note>
          <note>
            Mycket av debatten kring listan har kommit att handla om konsekvenserna
            för idrottsrörelsen. Därför vill jag först klarlägga att en lista
            skall ge TV-tittarna möjlighet att i direktsändning och i rikstäckande
            kanaler kunna se nationella och kulturhistoriskt viktiga händelser.
          </note>
          <note>
            Det handlar alltså inte om att lista vilka idrottsevenemang av
            allmänt intresse som folk skall få se.
          </note>
          <note>
            Det handlar om speciella evenemang. I motionen från
          </note>
          <note>
            Centerpartiet har vi bl.a. föreslagit OS, VM- och EM-
          </note>
          <note>
            finaler i fotboll och hockey, Vasaloppet, Finnkampen och Elitloppet
            - alltså även inom svenska sporter.
          </note>
          <note>
            Det är säkert riktigt att vissa av de högsta ersättningarna för
            TV-rättigheter kan utebli, och att det får negativa konsekvenser
            för idrottsrörelsen. Självfallet kan man spekulera i hur stora
            förlusterna blir - det är inte utan att man får intrycket att
            den befarade förlusten blir större för varje dag som går.
          </note>
          <note>
            Man kan också fundera vidare på de mer långsiktiga effekterna
            för idrottsrörelsen. Idrotten är - det borde inte behöva sägas
            - beroende av att ungdomar tidigt engagerar sig och sedan fortsätter
            med sin idrott. Det är också ett samhällsintresse att ungdomar
            kommer in i idrottsrörelsen och regelbundet motionerar, något
            som aktualiserats de senaste dagarna på grund av att många i landet
            är överviktiga och riskerar att dö i förtid.
          </note>
          <note>
            Exponering i TV av stora idrottshändelser, främst med nationella
            framgångar, leder också till ökat intresse för idrotten och ger
            fler utövare. Kan det kanske vara så att en smalare exponering
            i form av att sändningarna begränsas till betal-TV-kanaler också
            kan få långsiktiga negativa återverkningar för hela idrottsrörelsen
            i Sverige? Det är en fråga som vi inte kan få svar på i dag.
          </note>
          <note>
            Det är också viktigt att minnas för vem sporten egentligen finns
            och på vilka villkor storklubbarna verkar. Basen är alla de föräldrar
            som skjutsar sina barn till och från träningar, alla ungdomar
            som jobbar som ledare för yngre och alla tränare som ställer upp
            för minimala ersättningar. Den basen tycker jag är värd att värna,
            och jag tycker att det är rimligt att de också skall kunna ta
            del av topprestationer utan betal-
          </note>
          <note>
            TV eller dyra specialkanaler.
          </note>
          <note>
            Så här skriver en förälder i LO-tidningen med anledning av "listdiskussionerna":
          </note>
          <note>
            Vilka är det som bär upp fotbollen och annan idrott på ett basplan?
            Det är vi föräldrar som skjutsar och ställer upp i alla möjliga
            sammanhang. Det är oavlönade ledare och tränare som lotsar barn
            och ungdom framåt och som ibland lägger grunden till en framtida
            landslagsplats. Då vill vi åtminstone, som en sorts bonus, kunna
            ta del av de högtidsstunder som erbjuds i toppen av sportens hierarki.
            Vi vill inte bli utköpta, berövade den belöningen av kapitalstarka
            direktörer, utan andra intressen för sporten än att
          </note>
          <note>
            "förfeta" sina bankkonton.
          </note>
          <note>
            Är det några som äger idrotten i Sverige så är det alla dessa
            föräldrar och ambitiösa ledare och tränare som har rätt att få
            se intressanta idrottsarrangemang i allmän TV.
          </note>
          <note>
            Fru talman! Med detta vill jag yrka bifall till reservation 5.
          </note>
          <note type="speaker">
            Anf. 4 KENNETH KVIST (v) replik:
          </note>
          <note>
            Fru talman! Birgitta Sellén för ett något märkligt resonemang.
            Om man visar mer idrott men idrotten får mindre pengar blir det
            mer idrottsaktivitet.
          </note>
          <note>
            Nu är det tyvärr så, Birgitta Sellén, att idrottsarrangemang
            kostar pengar. Inte heller ungdomsidrott är gratis, det kan jag
            tala om.
          </note>
          <note>
            Det är också så att idrotten inte vill ha någon smal exponering.
            Det är en direkt oförskämdhet mot svensk idrott, fru talman, att
            hävda något sådant.
          </note>
          <note>
            Men det är klart att idrottsrörelsen skall ha betalt för vad
            det innebär att matcher eller tävlingar sänds i
          </note>
          <note>
            TV. Idrotten har intresse av att t.ex. kunna sluta långsiktiga
            avtal för att ha en säker inkomst av sina arrangemang. Men om
            man ger en regering rätt att åsidosätta de avtalen närhelst den
            önskar och tycker att ett arrangemang är tillräckligt attraktivt
            så får inte idrotten långsiktiga avtal om TV-rättigheterna till
            sina arrangemang. Då är det inte någon som vågar ingå sådana avtal
            med idrotten, och därmed faller pengar bort för idrotten.
          </note>
          <note>
            Fru talman! Centerpartiets åsikt är egentligen extremt idrottsfientlig,
            skulle jag vilja påstå.
          </note>
          <note type="speaker">
            Anf. 5 BIRGITTA SELLÉN (c) replik:
          </note>
          <note>
            Fru talman! Som svar till Kenneth Kvist vill jag säga att jag
            ser medborgarnas rättigheter att få ta del av intressanta idrottsarrangemang.
            Jag är alltså inte idrottsfientlig utan tycker att det är viktigt
            att idrotten finns.
          </note>
          <note>
            Sedan är det självklart, som jag också sade i mitt anförande,
            att det kan påverka idrotten på ett negativt sätt om intäkterna
            minskar. Men man får väl se över hur den biten kan ordnas. Jag
            har inte sagt att all idrott skall visas i allmän TV. Det är de
            arrangemang som har speciellt stort intresse.
          </note>
          <note>
            Jag är rädd för att tittarantalet minskar på grund av att alla
            inte har betal-TV. Det kan alltså i förlängningen ge minskat intresse
            från dagens ungdom. Jag glömmer själv aldrig den tiden då Stenmark
            åkte och jag såg det i direktsändning. Hade inte alla de ungdomar
            som jag själv hade i mina skolklasser då fått se det, trots att
            det var skoltid, tror jag inte att de hade blivit slalomåkare,
            som väldigt många blev.
          </note>
          <note type="speaker">
            Anf. 6 KENNETH KVIST (v) replik:
          </note>
          <note>
            Fru talman! Det är naturligtvis utomordentligt viktigt - det
            anser väl alla som är verksamma inom idrotten - att idrotten skall
            ses brett och att man skall se god idrott.
          </note>
          <note>
            Men låt oss säga att vi t.ex. tar bort en stor del av de ekonomiska
            resurserna för fotbollsallsvenskan, samtidigt som ligor i andra
            länder och lagen i dessa ligor har stora TV-intäkter. Vart tror
            då Birgitta Sellén att de svenska begåvade fotbollsspelarna tar
            vägen? Vilket intresse blir det till slut för fotbollsallsvenskan
            om den dräneras på alla skickliga spelare därför att de på grund
            av ekonomiska förhållanden kan erbjudas helt andra villkor i andra
            länder? Det ni företräder är en motsägelse i sig självt.
          </note>
          <note>
            Detta är inget problem. Svensk idrottsrörelse vill exponera sina
            idrotter brett. Samtidigt skall också svensk idrott naturligtvis
            bevaka sina intressen och se till att man får så god ekonomi som
            möjligt. Man skall även ha rätt att själv avgöra när man kanske
            kan mjölka ut lite mer pengar och visa arrangemang snävare, och
            när det skall visas bredare.
          </note>
          <note>
            Det är idrotten som råder över sina arrangemang, och det är idrotten
            som äger att fatta de beslut man behöver som självständig demokratisk
            folkrörelse.
          </note>
          <note>
            Idrotten skall inte ha någon förmyndarmakt över sig.
          </note>
          <note>
            Vi skall överlåta idrotten åt idrotten. Det är min åsikt.
          </note>
          <note type="speaker">
            Anf. 7 BIRGITTA SELLÉN (c) replik:
          </note>
          <note>
            Fru talman! Kenneth Kvist säger att idrotten råder över sina
            arrangemang, och det är väl med rätta. Men får man inga intresserade
            ungdomar i framtiden har det väl också sina nackdelar.
          </note>
          <note>
            Jag tror fortfarande, som jag sade tidigare, att om ungdomar
            får se bra fotboll och hockey i TV så skapas intresse, och de
            vill syssla med någonting aktivt på fritiden. Om skolan och inte
            minst föräldrar pushar dem och skjutsar dem till olika aktiviteter
            tror jag att vi får fram duktiga fotbollsspelare i alla fall.
          </note>
          <note type="speaker">
            Anf. 8 PER UNCKEL (m) replik:
          </note>
          <note>
            Fru talman! Jag nöjer mig med att be Birgitta
          </note>
          <note>
            Sellén om en kommentar på en punkt och ett svar på en fråga på
            en annan.
          </note>
          <note>
            Jag tar frågan först: Anser Birgitta Sellén att regeringen skall
            ges rätt att ta rättigheten från arrangörerna av Kristina från
            Duvemåla? Ja eller nej?
          </note>
          <note>
            Så till kommentaren som jag skulle vilja ha från
          </note>
          <note>
            Birgitta Sellén: Låt oss säga att Birgitta Sellén medger att
            pengarna till idrotten minskar, med det beslut som riksdagen -
            vilket Gud förbjude - om en stund kanske fattar, och att dessa
            pengar i stället övergår till
          </note>
          <note>
            TV 4, dvs. det Bonnier-Mariebergsdominerade TV-
          </note>
          <note>
            företag som uppfyller alla spridningskrav som man rimligen kan
            ställa. Hur ser då den centerpartistiska moralen ut vid iakttagandet
            av detta fenomen, dvs. att pengarna bokstavligen flyttar från
            idrotten, som Birgitta Sellén just medgav, till att i stället
            subventionera sändningskostnaden för TV 4? Om jag skulle använda
            en jargong som normalt är mig främmande är det att berika de stora
            kapitalägarna.
          </note>
          <note type="speaker">
            Anf. 9 BIRGITTA SELLÉN (c) replik:
          </note>
          <note>
            Fru talman! Jag tycker att Per Unckel hårdrar frågan om ekonomin
            och får det att låta som om jag vill att alla pengarna skall gå
            till TV-sändningar. Då har
          </note>
          <note>
            Per Unckel totalt missuppfattat mitt inlägg. Jag kan ge Per Unckel
            en kopia så att han kan läsa mitt inlägg.
          </note>
          <note>
            När det gäller frågan om regeringen skall lägga sig i flyttningen
            av Kristina från Duvemåla, vill jag säga att det inte är det det
            handlar om. Det handlar inte om att vi skall flytta matcher hit
            eller dit. Jag förstår inte riktigt jämförelsen.
          </note>
          <note type="speaker">
            Anf. 10 PER UNCKEL (m) replik:
          </note>
          <note>
            Fru talman! Jag fruktade det. Vad jag försöker göra är nämligen
            att dissekera vad Centerpartiet är berett att ställa sig bakom.
            Centerpartiet är berett att ställa sig bakom att pengar flyttar
            från idrotten -
          </note>
          <note>
            Birgitta Sellén medgav att de får mindre - till dem som i stället
            har sändningsrättigheterna, t.ex. TV 4.
          </note>
          <note>
            De behöver inte, enligt den ordning regeringen föreslår, betala
            den fulla kostnaden.
          </note>
          <note>
            Det innebär att pengar flyttas från punkt A till punkt B, från
            folkrörelse till sändningsföretag. Jag var nyfiken att få veta
            hur Centerpartiet ser på den moralen.
          </note>
          <note>
            Om svaret på Kristina från Duvemåla-frågan är att
          </note>
          <note>
            Centerpartiet inte anser att detta bör ske, är det säkrast att
            Centerpartiet röstar nej till regeringens förslag, eftersom man
            är på väg att ge sig själv rätt att ta ifrån innehavarna av produktionen
            Kristina från Duvemåla deras rättigheter, om den finner att detta
            är av vikt för det svenska samhället.
          </note>
          <note type="speaker">
            Anf. 11 BIRGITTA SELLÉN (c) replik:
          </note>
          <note>
            Fru talman! Lägg märke till att jag talade om enstaka idrottsarrangemang.
            Kristina från Duvemåla har inte visats bara en gång. Den visas
            hur många gånger som helst. Det är alltså ingen möjlig jämförelse.
          </note>
          <note type="speaker">
            Anf. 12 HELENA BARGHOLTZ (fp):
          </note>
          <note>
            Fru talman! Debatten i dag skall ju handla om hela förslaget
            om ändringar i radio- och TV-lagen, inte bara om TV-listan.
          </note>
          <note>
            Folkpartiet strävar efter ökad mångfald och högre kvalitet i
            medierna. Kvalitet och alternativ skall garanteras genom en stark
            och kvalitetsinriktad public service-verksamhet. Mångfalden och
            det demokratiska meningsutbudet gynnas av goda etableringsmöjligheter
            för nya medieaktörer och av ett stort och varierat utbud. Den
            främsta metoden för att uppnå detta mål är att erbjuda största
            möjliga frihet för såväl konsumenter som distributörer och producenter.
          </note>
          <note>
            Därför är Folkpartiet för att det frekvensutrymme i etern som
            staten förfogar över ställs till TV-tittarnas och TV-företagens
            förfogande. Med markbunden digital-TV skapas möjligheter till
            ökad mångfald.
          </note>
          <note>
            Fler TV-program kan nå hushållen via en ny distributionsform,
            om konsumenter och företag vill utnyttja den möjligheten.
          </note>
          <note>
            Tyvärr har regeringen på ett antal punkter valt en politik som
            begränsar friheten och mångfalden i stället för att öka den. Ett
            sådant beslut är fördelningen av tillstånd att sända markbunden
            digital-TV. I stället för att konsumenternas val får styra, t.ex.
            vilken av de sökande betal-TV-kanalerna som skulle få tillståndet,
            lät regeringen politiska önskemål fälla avgörandet.
          </note>
          <note>
            Canal+ vann över TV 1000 på politiska grunder.
          </note>
          <note>
            Propositionen om ändringar i radio- och TV-lagen innebär tyvärr
            att mångfalden i massmedierna hämmas ytterligare. Förslaget att
            i praktiken utvidga det antal TV-program som kabel-TV-företagen
            är skyldiga att distribuera vidare utan kostnad för hushållen
            snedvrider konkurrensen och motverkar tillkomsten av nya TV-kanaler.
          </note>
          <note>
            Därför föreslår Folkpartiet att plikten att vidarebefordra TV-program
            bara skall omfatta de två etablerade programkanaler som finansieras
            med TV-
          </note>
          <note>
            avgifter, nämligen SVT 1 och SVT 2.
          </note>
          <note>
            Det finns en rad invändningar mot förslaget om ändringar i radio-
            och TV-lagen.
          </note>
          <note>
            För det första motverkar regeringens förslag mångfalden genom
            att ett visst reklamfinansierat TV-
          </note>
          <note>
            företag ges en mer gynnad ställning än dess konkurrenter. I samband
            med teknikskiftet från analog- till digital-TV bör den statliga
            favoriseringen av TV 4
          </note>
          <note>
            upphöra. Det finns ingen anledning att gynna ett företag framför
            andra som uppfyller samma villkor.
          </note>
          <note>
            För det andra motverkar regeringens förslag mångfalden genom
            att ytterligare en avgiftsfinansierad programkanal ges en gynnad
            ställning genom vidarebefordringsplikten. Därigenom försämras
            förutsättningarna för privata alternativ att starta en egen nyhetskanal.
          </note>
          <note>
            För det tredje kan regeringens förslag motverka mångfalden genom
            att kabel-TV-företag tvingas att fritt distribuera vissa TV-program
            till hushåll som redan kan ta emot detta utbud med en enkel inomhusantenn.
            Om så sker tas värdefull distributionskapacitet i anspråk för
            att sända samma utbud på två olika sätt. Det är slöseri, inte
            bara med kabelföretagens egendom utan också med hushållens möjligheter
            att ta emot ett brett utbud av TV-program.
          </note>
          <note>
            Det är oklart vad man i propositionen avser med
          </note>
          <note>
            "alla boende" när man säger att alla boende skall ha möjlighet
            att ta emot de marksända programmen för att kabel-TV-företaget
            inte skall vara skyldigt att vidarebefordra dem gratis.
          </note>
          <note>
            I många hus kommer det att gå bra att ta emot de marksända digital-TV-signalerna
            i vissa lägenheter, men inte i andra. I vissa lägenheter kommer
            det att gå bra i vissa rum, men inte i andra. Var gränsen går
            när det gäller vidarebefordringsplikten klargörs inte i propositionen.
          </note>
          <note>
            För det fjärde är det omöjligt för allmänhet och berörda företag
            att förutse konsekvenserna av regeringens förslag. Det ges betydande
            utrymme för att på politiska eller andra grunder gynna vissa företag
            och intressen.
          </note>
          <note>
            Om den här propositionen bifalls innebär det i praktiken att
            regeringen har rätt att avgöra vilka TV-
          </note>
          <note>
            kanaler som skall ha fördelen av att vara behäftade med vidarebefordringsplikt.
            Det står regeringen fritt att bestämma vilka krav som skall ingå
            i tillstånden för att sända digital-TV.
          </note>
          <note>
            Genom att låta de i lagtexten avgörande orden opartiskhet, saklighet
            och mångsidigt programutbud där nyheter ingår, ingå eller inte
            ingå i tillstånden, kan regeringen således bestämma vilken av
            två eller flera likvärdiga kanaler som kommer att gynnas. En kanal
            kan ha ett innehåll som väl motsvarar statens kvalitetsambitioner,
            utan att kanalens tillstånd har formulerats på det sätt som kvalificerar
            till status som vidaresändningspliktig.
          </note>
          <note>
            Om regeringen i stället väljer att ge flera kanaler tillstånd
            som förenas med de aktuella villkoren, dvs.
          </note>
          <note>
            opartiskhet, saklighet och mångsidigt programutbud där nyheter
            ingår, uppstår också frågan vem som skall välja bland de kvalificerade
            kanalerna.
          </note>
          <note>
            Om det handlar om kabeloperatörerna innebär det att allmänheten
            på olika orter kan ha olika pliktkanaler, vilket i och för sig
            kan skapa viss konkurrens. För oss i Folkpartiet är det således
            väldigt angeläget att vidarebefordringsplikten begränsas för kabel-TV-
          </note>
          <note>
            företag.
          </note>
          <note>
            Fru talman! Också jag vill säga några ord om den beramade TV-listan.
            Jag menar att den grundläggande fråga som måste ställas är varför
            staten över huvud taget skall bestämma att vissa idrottsevenemang
            eller tillställningar skall sändas just i vissa kanaler. Åtskilliga
            mänskliga rättigheter är faktiskt ganska dåligt tillogodosedda
            också i vårt land. Till dem hör rimligen inte detta med att inte
            få se vissa matcher.
          </note>
          <note>
            Mycket har sagts här i dag, och hittills har det ju varit en
            mycket engagerad debatt om TV-listorna. Jag vill instämma i den
            starka kritik som har kommit från både vänster och höger, och
            sedan har jag ett tillägg till som jag tycker att vi måste ha
            med oss, nämligen att hela förslaget egentligen är väldigt gammmalmodigt.
            Vi har nämligen en konkurrent i medierna. Vi är ju på väg att
            via Internet kunna se allting, varifrån det än kommer.
          </note>
          <note>
            För närvarande är det bara enstaka TV-program som ligger ute
            på nätet men om en kort tid, om bara några år, kommer de allra
            flesta säkert att finnas parallellt på Internet. Med den nya digitaltekniken
            kommer kvaliteten på Internetprogram, som man kan se på sin vanliga
            TV, nästan att vara i klass med vanliga TV-sändningar. Det är
            alltså ingen skillnad.
          </note>
          <note>
            I ett sådant läge kan man tack vare Internet välja mellan att
            se på svensk TV eller att se på TV från något annat land. Då kommer
            hela det här systemet med knepiga och speciella listor inte att
            fungera.
          </note>
          <note>
            Jag tycker att idrottsrörelsen har all rätt att tala om expropriation.
            Man har hittills kunnat sälja sändningsrätten till högstbjudande.
            När TV 3 lanserades var ett av försäljningsargumenten att den
            nya kanalen köpt ensamrätten till en del idrottsarrangemang. Det
            gav kanalen en flygande start och bidrog till att bryta monopolet.
            Nu fråntas idrottsrörelsen genom statliga dekret rätten att fritt
            sälja sina arrangemang; detta på mycket svaga grunder.
          </note>
          <note>
            Fru talman! Jag yrkar bifall till reservationerna 3,
          </note>
          <note>
            4 och 6.
          </note>
          <note type="speaker">
            Anf. 13 BIRGITTA SELLÉN (c) replik:
          </note>
          <note>
            Fru talman! Jag skulle vilja kommentera det som
          </note>
          <note>
            Helena Bargholtz sade om att förslaget är gammalmodigt. Det ligger
            mycket i det hon säger, nämligen att när det digitala kommer behövs
            inte det här. Just därför är det angeläget att listan kommer nu.
            Då har vi ju täckning för medborgarna fram till dess att de digitala
            sändningarna fungerar.
          </note>
          <note type="speaker">
            Anf. 14 HELENA BARGHOLTZ (fp) replik:
          </note>
          <note>
            Fru talman! Menar Birgitta Sellén att vi under en kort tid skall
            ha de här listorna, med allt besvär och all oro som det skapar
            hos idrottsrörelsen, för att sedan konstatera att läget är ett
            helt annat? Som jag sade handlar det om en kort tid. Det här kan
            komma om ett par år.
          </note>
          <note type="speaker">
            Anf. 15 BIRGITTA SELLÉN (c) replik:
          </note>
          <note>
            Fru talman! Det är önsketänkande att det kommer om ett par år.
            Det är mycket som vi tror skall komma snabbt men det kommer ändå
            inte tillräckligt snabbt, åtminstone inte i hela landet. Om man
            bor på vissa orter är det kanske möjligt. Jag anser dock att det
            är väldigt viktigt att hela landet täcks, att alla människor
          </note>
          <note>
            - även de som bor längst upp i norr, i Nikkaluokta eller var
            det nu kan vara - skall på vanlig TV kunna se sådana här arrangemang;
            detta för att behålla intresset bland medborgarna.
          </note>
          <note>
            Det är inte att begära att man i dag skall betala för paraboler
            och få ett helt knippe, utan möjlighet att sortera ut vissa kanaler.
            Man får betala mer än 200 kr i månaden för att kunna se de här
            betalkanalerna men det är många människor i Sverige i dag som
            inte har råd att lägga pengar på det. Fram till dess att det hela
            är digitalt utbyggt och vi inte längre behöver listor tycker jag
            att det är alldeles utmärkt att ha listor.
          </note>
          <note type="speaker">
            Anf. 16 HELENA BARGHOLTZ (fp) replik:
          </note>
          <note>
            Fru talman! Man har Internet även i norra Sverige.
          </note>
          <note>
            Det här växer fram väldigt snabbt. Därmed, menar jag, kommer
            möjligheten att se de här matcherna via
          </note>
          <note>
            Internet att spridas. Vi är helt överens om att det är en självklarhet
            att det skall finnas möjligheter för alla i detta avseende. I
            dagens läge har praktiskt taget vartenda bibliotek Internet, så
            om man inte har Internet hemma kan man gå till biblioteket och
            se matcherna.
          </note>
          <note>
            Jag vidhåller vad jag tidigare har sagt. Det är dumt att nu fatta
            sådana här beslut. Vi ser ju att de om några år kommer att vara
            obsoleta.
          </note>
          <note type="speaker">
            Anf. 17 GÖRAN MAGNUSSON (s):
          </note>
          <note>
            Fru talman! Med hänsyn till debattomständigheterna - jag skall
            strax återkomma till dem - skall jag begränsa mitt inlägg här
            till att vara mycket formellt.
          </note>
          <note>
            Inledningsvis yrkar jag bifall till hemställan i konstitutionsutskottets
            betänkande och avslag på de reservationer som är fogade till betänkandet.
          </note>
          <note>
            En majoritet av oss i konstitutionsutskottet har funnit att det
            finns starka och bärande skäl för riksdagen att göra den ändring
            i radio- och TV-lagen som fordras för att man senare vid behov,
            som utskottet uttrycker sig, skall kunna upprätta en lista över
            aktuella evenemang.
          </note>
          <note>
            Eftersom debatten, tycker jag, har varit väldigt generaliserande
            när det gäller vilka arrangemang som kan komma i fråga vill jag
            peka på den del av utskottsbetänkandet där man räknar upp fyra
            olika kriterier som faktiskt skall vara uppfyllda; åtminstone
            två av dem, enligt kommissionens uppfattning. För att vinna tid
            skall jag inte här rekapitulera dem. Både i propositionen och
            i betänkandet finns det här att läsa.
          </note>
          <note>
            Det skulle naturligtvis vara frestande att något kommentera det
            radarpar som nu har uppstått i konstitutionsutskottet - Per Unckel
            och Kenneth Kvist, med helt disparata utgångspunkter vad gäller
            Sveriges medlemskap i EU och EU så att säga. Men elegant spelar
            man nu, i varje fall enligt egen uppfattning, spelar de nu på
            samma planhalva och i samma centerkoalition, eller ving eller
            vad det nu kan vara. Jag skall dock avstå från det. Eftersom debatten
            så mycket har fokuserats på TV-listan och TV-listan är en fråga
            för regeringen är det angeläget att statsrådet
          </note>
          <note>
            Ulvskog får tillfälle att så snabbt som möjligt delta i debatten;
            detta av hänsyn till att hon senare har engagemang som kan försvåra
            här. Jag begränsar således mitt inlägg precis till det som jag
            här har sagt.
          </note>
          <note>
            Avslutningsvis, skulle jag vilja säga, undanber jag mig repliker.
            Det finns ju inte särskilt mycket att replikera på. För att vinna
            tid vore det, tycker jag, bra om vi kunde avvika från det normala
            mönstret. De repliker och de debatter som jag som majoritetsföreträdare
            skulle kunna tänkas ha med andra i utskottet kan vi kanske ta
            något senare i debatten. Det finns ju möjligheter till det. Annars
            kan vi ta det vid ett annat tillfälle.
          </note>
          <note type="speaker">
            Anf. 18 KENNETH KVIST (v) replik:
          </note>
          <note>
            Fru talman! Jag ber om fru talmannens tillåtelse att göra en
            liten, allmän kommentar kring debatten.
          </note>
          <note>
            Jag uppskattar mycket att berörda statsråd närvar i kammaren
            och deltar i kammarens debatt. Det borde ske fler gånger.
          </note>
          <note>
            Göran Magnusson, det är faktiskt riksdagen och riksdagens utskott
            som har att diskutera och ta ställning till regeringens förslag.
            Då förväntar vi oss nog egentligen lite mer av konstitutionsutskottets
            vice ordförande och tillika främste majoritetsföreträdare, t.ex.
            att åtminstone det betonas som finns i konstitutionsutskottets
            skrivning men som inte finns med vare sig i lagförslaget eller
            hos regeringen. Det gäller då att man i varje fall skall beakta
            de ekonomiska konsekvenserna för idrottsrörelsen av att man tar
            arrangemang från den.
          </note>
          <note>
            Kanske är det viktigt att utskottsmajoriteten har en självständig
            bedömning över sin nyans som man vill skall vara gällande och
            inte så att säga bara passivt spelar över bollen till ett engagerat
            statsråd, som glädjande nog är närvarande i kammaren.
          </note>
          <note>
            Sedan vill jag säga om passningen att Per Unckel och jag är ett
            radarpar att det må så vara. Vi tycker kanske båda i den här saken
            att ibland hittar också blinda hönor korn.
          </note>
          <note type="speaker">
            Anf. 19 GÖRAN MAGNUSSON (s) replik:
          </note>
          <note>
            Fru talman! Jag tycker att det ligger väldigt mycket i det Kenneth
            Kvist säger. Jag har förberett mig för ett längre inlägg, men
            jag känner till hur arbetsprogrammet är och dessutom har jag mycket
            noga lyssnat på både Unckels och Kvists inlägg där de hela tiden
            vänt sig till statsrådet Ulvskog. Utskottets vice ordförande har
            inte apostroferats särskilt.
          </note>
          <note>
            Därför tycker jag att jag gör rätt när jag försöker medverka
            till att statsrådet Ulvskog på ett aktivt sätt kan delta i den
            här debatten.
          </note>
          <note type="speaker">
            Anf. 20 KENNETH KVIST (v) replik:
          </note>
          <note>
            Fru talman! I den allmänna debatten har statsrådet
          </note>
          <note>
            Ulvskog varit ute och fällt ett och annat uttalande i frågan,
            vilket utskottsmajoritetens främste företrädare inte har gjort
            på samma påfallande sätt. Det är likväl utskottets betänkande,
            med den nyans som utskottet anger i sitt betänkande, som riksdagen
            har att besluta om. Det är faktiskt inte till 100 % regeringens
            proposition. Då är det utskottets majoritetsföreträdares sak att
            argumentera för utskottets ståndpunkt. Man kan inte överlåta detta
            av några tids- eller arbetsmässiga skäl till regeringens företrädare.
            Det är att devalvera värdet av riksdagen.
          </note>
          <note type="speaker">
            Anf. 21 GÖRAN MAGNUSSON (s) replik:
          </note>
          <note>
            Fru talman! Det handlar inte om att devalvera värdet av riksdagen.
            Det handlar om att se till att vi får en allsidig debatt. Det
            är någonting jag värnar och uppskattar i alla sammanhang. Jag
            har redan yrkat bifall till utskottets hemställan, som ingår i
            den nyans som Kvist talade om. Jag rekommenderar Kvist att överväga
            om inte utskottets betänkande är ganska klokt.
          </note>
          <note type="speaker">
            Anf. 22 PER UNCKEL (m) replik:
          </note>
          <note>
            Fru talman! Jag hade inte tänkt begära ordet förrän Göran Magnusson
            började argumentera. Låt mig gärna säga att vi är bekymrade när
            vi i en av de centrala debatterna under hösten, som har djupa
            principiella konsekvenser, plötslig får höra att den socialdemokratiska
            gruppen inte ens är beredd att debattara utan överlåter detta
            till statsrådet. Jag har ingenting emot att möta statsrådet i
            en diskussion. Men jag har faktiskt inte heller varit så rasande
            intresserad av det ens i mitt inledningsanförande.
          </note>
          <note type="speaker">
            Anf. 23 GÖRAN MAGNUSSON (s) replik:
          </note>
          <note>
            Fru talman! Den socialdemokratiska utskottsgruppen och gruppen
            i sin helhet är naturligtvis beredd att debattera det här. Det
            jag har försökt medverka till är att vi skall ha en allsidig belysning
            av frågan.
          </note>
          <note>
            Låt mig få säga, fru talman, att jag har deltagit i en annan
            debatt där det mycket kraftigt kritiserades att vederbörande statsråd
            inte var med. Då fick jag ta ansvaret för det. Nu har jag försökt
            att medverka till att närvarande statsråd skall kunna delta i
            debatten, men nu öder vi tiden på att diskutera formalia.
          </note>
          <note type="speaker">
            Anf. 24 PER UNCKEL (m) replik:
          </note>
          <note>
            Fru talman! Nej, det är faktiskt inte det vi gör. Det är inte
            vilken dussindebatt som helst, inte vilket dussinutskott som helst
            som ägnar sig åt att analysera konsekvenserna ur författningssynpunkt
            av ett viktigt
          </note>
          <note>
            EU-direktiv. Jag tycker uppriktigt och ärligt att det är skräp
            av den socialdemokratiska gruppen, inklusive statsrådet, att inte
            avsätta tillräckligt mycket tid så att kammaren kan få diskutera
            detta allsidigt med er allihop.
          </note>
          <note type="speaker">
            Anf. 25 INGVAR SVENSSON (kd):
          </note>
          <note>
            Fru talman! De frågor som upptas i betänkandet
          </note>
          <note>
            KU6 behandlar lite olika delar av förändringar i radio- och TV-lagen.
            Här finns t.ex. frågan om signaler vid vissa påträngande program.
            Det handlar om vidaresändning och digital-TV, Utbildningsradions
            sändningstillstånd, etc. Det är glädjande att det har skapats
            en bred majoritet bakom detta att Utbildningsradions sändningstillstånd
            kan parallelläggas med de övriga programföretagens.
          </note>
          <note>
            Det som väckt viss medial uppmärksamhet och även uppmärksammats
            mest i den här kammardebatten är diskussionen kring den s.k. TV-listan.
            Både här och i övrigt har det förekommit en hel del övertoner,
            t.ex. om detta med äganderätt eller inte. Den diskussionen är
            i och för sig intressant, och det är förstås bra att ha klart
            för sig grundfakta. Därför förvånar det mig när Kenneth Kvist
            och Per Unckel tar upp en konstnärs tavla respektive Kristina
            från Duvemåla.
          </note>
          <note>
            Det finns en skillnad, kanske inte moraliskt men väl lagstiftningsmässigt
            mellan de här två sakerna. Tavlan och Kristina från Duvemåla är
            skyddade av upphovsrätten. Det är inte ett idrottsevenemang. Det
            är viktigt att veta att det inte finns någon sådan upphovsrätt
            där. Men även om ett sådant upphovsskydd inte existerar i dag
            föreligger ändå en skärningspunkt, en konfliktpunkt, mellan allmänhetens
            intresse av tillgång till program av särskild och unik vikt och
            t.ex. idrottsrörelsens - lyssna nu, Kenneth Kvist -
          </note>
          <note>
            berättigade ekonomiska intresse att kunna kommersiellt utnyttja
            vad vi kan kalla för en förfoganderätt, som det står i reservation
            3, eller, som Kenneth Kvist sade, en dispositionsrätt, dvs. en
            möjlighet att avtala om ett TV-bolags sändningsrätt. Möjligen
            får vi i en framtid diskutera om man inte skall införa en upphovsrätt
            också. Det är jag för min del beredd att åtminstone titta på.
            Men den finns inte i dag.
          </note>
          <note>
            Jag skall inte dra hela bakgrunden till EG-
          </note>
          <note>
            direktivet, men vi kan konstatera att vi kan tillförsäkra att
            en väsentlig del av allmänheten i vår stat inte utestängs från
            sådana evenemang som är av unik vikt.
          </note>
          <note>
            För sådana fall kan vi upprätta en lista, men vi behöver inte
            upprätta en lista över evenemang av nationell eller icke-nationell
            karaktär.
          </note>
          <note>
            Direktivet är tvingande i så måtto att om andra medlemsstater
            upprättar en sådan lista måste staten se till att listorna respekteras.
          </note>
          <note>
            I förslaget hävdas också att om någon för att uppfylla sina skyldigheter
            erbjuder någon annan att sända evenemanget skall det ske på skäliga
            villkor. De evenemang som kan komma i fråga är sådana som inträffar
            högst en gång om året och som intresserar en bred allmänhet i
            Sverige.
          </note>
          <note>
            I propositionen heter det: Enligt regeringens uppfattning saknas
            det för närvarande behov av en svensk lista. Regeringen konstaterar
            härvid att det finns få exempel på sportevenemang som har undanhållits
            allmänheten i Sverige. För flera av de sportevenemang, som skulle
            vara aktuella att föra upp på en svensk lista, är rättigheterna
            redan upplåtna för flera år framöver och till programföretag som
            kan sända evenemangen till en väsentlig del av allmänheten i
          </note>
          <note>
            Sverige.
          </note>
          <note>
            Mot denna bakgrund anser regeringen, enligt propositionen, att
            det för närvarande inte finns behov av att upprätta en lista över
            skyddade sportevenemang.
          </note>
          <note>
            I propositionen konstateras att det emellertid är svårt att bedöma
            den framtida utvecklingen, och det är ju helt korrekt. Därför
            avser regeringen att noga följa utvecklingen och är beredd att
            upprätta en lista om förutsättningarna skulle ändras och ett behov
            av en lista skulle uppstå.
          </note>
          <note>
            Grunderna för att ett evenemang skulle hamna på en sådan lista
            skall vara av särskild vikt för det svenska samhället. Enligt
            punkt 21 i ingressen till
          </note>
          <note>
            EG-direktivet skall det vara fråga om unika evenemang som är
            av allmänt intresse.
          </note>
          <note>
            För att lagens krav skall vara uppfyllt bör minst
          </note>
          <note>
            95 % av den fast bosatta befolkningen i Sverige faktiskt kunna
            ta emot programmen.
          </note>
          <note>
            Fru talman! Konstitutionsutskottets majoritet konstaterar för
            egen del att den föreslagna konstruktionen av den aktuella bestämmelsen
            innebär att det ankommer på regeringen att besluta om en svensk
            lista skall upprättas och att fastställa dess innehåll. I enlighet
            med vad som anförs i propositionen utgår utskottet ifrån att en
            sådan lista upprättas först när det finns ett behov av att på
            detta sätt säkerställa att de aktuella evenemangen blir tillgängliga
            i allmäntelevisionen.
          </note>
          <note>
            Här har det kommit ett viktigt tillägg i KU, som
          </note>
          <note>
            Kenneth Kvist påpekade. Härvid förutsätter utskottet att - i
            den mån en svensk lista skall innehålla evenemang arrangerade
            i Sverige - regeringen också beaktar de effekter som ett uppförande
            på listan kan få för den verksamhet som evenemanget ingår i. Det
            är en väldigt viktig formulering.
          </note>
          <note>
            Det finns med andra ord ett antal restriktiva synsätt inför det
            bemyndigande som regeringen får genom utskottsmajoritetens förslag.
          </note>
          <note>
            Det är alltså viktigt att de ekonomiska villkoren för t.ex. berörda
            idrotter inte försämras genom användandet av en sådan lista. Jag
            blir därför något oroad över en del intervjuer och uttalande i
            pressen från kulturministerns sida på den punkten. Nu vet jag
            av egen lång erfarenhet att man inte alltid kan lita på intervjuuttalanden.
            Man felciteras många gånger, och det kan uppstå missförstånd.
            Det vore dock bra med ett klargörande på den här punkten.
          </note>
          <note>
            Fru talman! På sportsidan i Svenska Dagbladet i tisdags fanns
            en artikel med bl.a. en intervju med kulturministern. Av texten
            i den artikeln kunde man få den uppfattningen att det viktiga
            med listan inte är att tillförsäkra sändningar till minst 95 %
            av befolkningen utan att den skulle ses som ett arbetsredskap
            för att få ned priset på TV-rättigheterna till en mer rimlig nivå.
            Jag vill gärna höra ett avståndstagande från den slutsatsen här
            och nu från kulturministern.
          </note>
          <note>
            Att möjligheten till en TV-lista främst skulle ses som ett sådant
            arbetsverktyg är - som jag ser det - i strid med det syfte som
            betänkandet anger. Det är det syfte som anges i betänkandet som
            vi är beredda att stödja, inget annat.
          </note>
          <note>
            Fru talman! Jag vill betona att svaret på denna fråga är centralt
            för min partigrupps ställningstagande. Om jag anser att svaret
            inte är tillräckligt tydligt på denna punkt avser jag att yrka
            återremiss till utskottet, för att justera instruktionerna till
            regeringen.
          </note>
          <note>
            Jag vill också betona att om regeringen skulle missbruka möjligheten
            till en sådan här lista och inte iaktta den restriktivitet som
            både EG-direktivet och majoritetsbetänkandet anger, och om den
            allvarligt skulle skada t.ex. idrottsrörelsen ekonomiska möjligheter,
            är vi beredda att ompröva vårt ställningstagande i den här frågan.
            Jag vill bara erinra om att kristdemokraterna på denna punkt -
            åtminstone så länge den oheliga alliansen mellan Moderaterna,
            Folkpartiet och Vänsterpartiet består - är majoritetsavgörande,
            både i kammaren och i utskottet. Ett utskottsinitiativ kan alltså
            tas när som helst under den tid som riksdagen är samlad. Jag skall,
            fru talman, be att få påminna om Damokles svärd.
          </note>
          <note>
            Det har förekommit uppgifter i medierna om att regeringen redan
            har en färdig lista. I så fall har regeringen ändrat uppfattning
            sedan propositionen skrevs och då finns det väl förmodligen tungt
            vägande skäl för detta. Min fråga till kulturministern är alltså:
            Existerar det en sådan färdig lista på departementet? I så fall
            skulle jag gärna vilja höra skälen för denna. Och vad innebär
            den i praktiken? För att använda propositionstexten: Vilka förutsättningar
            har i så fall ändrats och vilka nya behov har uppstått?
          </note>
          <note>
            Fru talman! Av propositionen får man intrycket att regeringen
            är beredd att respektera redan ingångna avtal. Gäller fortfarande
            den inställningen, kulturministern?
          </note>
          <note>
            Om en lista är på gång skulle jag också vilja veta på vilket
            sätt som regeringen är beredd att kompensera t.ex. idrottsrörelsen
            för uteblivna intäkter? Jag vill erinra om vad jag nyss sade om
            att vi inte kan acceptera att regeringens agerande allvarligt
            skulle skada t.ex. idrottsrörelsens ekonomiska möjligheter.
          </note>
          <note>
            Fru talman! Jag avvaktar ministerns svar och framställer därför
            inget yrkande nu.
          </note>
          <note type="speaker">
            Anf. 26 PER UNCKEL (m) replik:
          </note>
          <note>
            Fru talman! Jag har två frågor som jag skulle vilja få klarlagda.
          </note>
          <note>
            Den första frågan förbryllade mig något. Om jag inte förstod
            Ingvar Svensson fel medgav han att det inte finns någon moralisk
            skillnad mellan idrotten, tavlan och teaterföreställningen. Det
            enda som finns är en legal skillnad när det gäller dessa tre företeelsers
            skydd. Men då blir min fråga i all uppriktighet till Ingvar Svensson:
            Spelar moralen ingen roll? Spelar moralen och etiken i bedömningen
            av vad vi skall göra ingen som helst roll?
          </note>
          <note>
            Det som riksdagen nu har att ta ställning till kan mycket väl
            formuleras i moraliska termer, nämligen:
          </note>
          <note>
            Med vilken rätt tar riksdagen rättigheter ifrån idrottsrörelsen?
          </note>
          <note>
            Min andra kommentar har att göra med ett annat påpekande av Ingvar
            Svensson. Hans förutsättning var att idrotten inte lider ekonomiska
            förluster. Hela poängen med det betänkande som vi nu diskuterar
            är ju - såsom statsrådet många gånger har framhållit -
          </note>
          <note>
            att pressa ned priserna på evenemangen, dvs. att idrottsrörelsen
            inte skall få de pengar som den kan få vid en vanlig försäljning,
            medan de som skall köpa sändningsrättigheterna inte behöver betala
            så mycket som de annars skulle få göra.
          </note>
          <note>
            Enkel matematik säger oss att om den ene får kommer den andre
            att förlora. Eller hur, Ingvar
          </note>
          <note>
            Svensson?
          </note>
          <note type="speaker">
            Anf. 27 INGVAR SVENSSON (kd) replik:
          </note>
          <note>
            Fru talman! Per Unckel undrade om det finns en skillnad mellan
            moral och lag. Ja, det gör det verkligen. Det finns ju avsevärda
            skillnader. Jag skulle kunna hålla på att prata om dem i timmar.
            Här i kammaren har vi ett begränsat kompetensområde att röra oss
            inom. Vi sysslar med lagstiftning, fördelar resurser, beslutar
            om skatter osv. Så visst finns det skillnader.
          </note>
          <note>
            Jag påpekade också att det fanns, inte en upphovsrätt men väl
            en dispositionsrätt eller en förfoganderätt. På den punkten är
            vi eniga. Det handlar även om en balans mellan olika intressen,
            vilket jag också påpekade i mitt anförande. Det gäller allmänhetens
            intresse och t.ex. idrottsrörelsens ekonomiska intresse. Det är
            viktigt att hitta den nödvändiga balansen.
          </note>
          <note>
            Det förekommer väldigt mycket av överord i debatten om de ekonomiska
            resurserna. Ingen vet hur det blir, men man kan ha en ambition
            och ge denna mycket tydliga instruktion som ges implicit i KU:s
            majoritetsbetänkande, att regeringen måste beakta de ekonomiska
            konsekvenserna innan den vidtar åtgärder beträffande en eventuell
            lista.
          </note>
          <note type="speaker">
            Anf. 28 PER UNCKEL (m) replik:
          </note>
          <note>
            Fru talman! Politiken innehåller många försök att både ha kvar
            och äta kakan samtidigt. Det går aldrig speciellt bra.
          </note>
          <note>
            Propositionens syfte är ju uttryckligen - och Marita Ulvskog
            har upprepat det i den offentliga debatten många gånger - att
            sänka priset på evenemangen.
          </note>
          <note>
            Om man sänker priset på evenemangen är det någon som får mindre
            betalt. Denna någon som i det här fallet får mindre betalt är
            de idrottsorganisationer som arrangerar, och de som får ett lägre
            pris är de sändande TV-bolagen.
          </note>
          <note>
            Då frågar jag mig: Varför skall Kristdemokraterna medverka till
            detta? TV 4 kan köpa rättigheterna.
          </note>
          <note>
            Ingen inom idrottsrörelsen skulle någonsin komma på idén att
            inte sälja evenemang till en kanal med bred spridning. Problemet
            är bara att regeringen vill i dag säga att TV 4 inte skall behöva
            betala priset för den rättigheten. I stället är det idrottsrörelsen
            som skall betala. Det är det som vi med en viss moralisk indignation
            vänder oss emot.
          </note>
          <note>
            När det gäller moralen i övrigt har Ingvar Svensson en möjlighet
            att här i kammaren om ett par timmar följa sin moraliska ledstjärna
            och rösta enligt denna. Många av oss kommer att göra det och trycka
            på rätt knapp. Vi hoppas att Ingvar Svensson kommer att tillhöra
            samma gruppering.
          </note>
          <note type="speaker">
            Anf. 29 INGVAR SVENSSON (kd) replik:
          </note>
          <note>
            Fru talman! Jag har inte ifrågasatt idrottsrörelsens moraliska
            rätt. Jag har talat om dispositionsrätt, men jag har inte sagt
            att den är allenarådande, för då skulle vi kanske få orimliga
            situationer om någons enskilda intresse hela tiden skulle vara
            gällande. Per Unckel vet mycket väl att det finns balanspunkter
            när det gäller fri- och rättigheter. Det är inte bara en enda
            frioch rättighet som skall gälla.
          </note>
          <note>
            Om Per Unckel hade lyssnat ordentligt på mig hade han också fått
            klart för sig att om den här frågan inte blir nöjaktigt besvarad
            kommer vi att yrka på återremiss, och det är väldigt viktigt.
            Samtidigt är det bra att inse att det inte är säkert att en lista
            leder till prissänkningar, men en sådan kan kanske förhindra extrema
            prishöjningar, och det är en helt annan sak,
          </note>
          <note>
            Per Unckel.
          </note>
          <note type="speaker">
            Anf. 30 KENNETH KVIST (v) replik:
          </note>
          <note>
            Fru talman! Det är tre saker som jag till att börja med vill
            anföra när det gäller Ingvar Svenssons anförande.
          </note>
          <note>
            Ingvar Svensson säger att det är balansen mellan intresset hos
            en bred allmänhet att få se idrottsarrangemang och idrottsrörelsens
            intresse av att tjäna pengar på sina arrangemang som fäller avgörandet.
          </note>
          <note>
            Ja, men har vi en demokratisk och självständig idrottsrörelse
            är det dess beslut och ingen annans som skall vara avgörande.
            Den behöver ingen förmyndare över sig, för då har vi ju tagit
            bort självständigheten.
          </note>
          <note>
            Vad händer om man arrangerar en tävling och ser att en stor TV-intäkt
            är förutsättningen för att tävlingen skall kunna arrangeras och
            om staten sedan går in med en lista och sänker intäkten för idrotten?
            Jo, då säger man från idrottsrörelsens sida att man inte kan genomföra
            arrangemanget. Skall vi då också se till att kulturministeriet
            eller någon annan går in och tar över själva arrangerandet av
            tävlingen också? Annars går ju folket miste om det här ändå just
            därför att idrottsrörelsen misshandlas ekonomiskt.
          </note>
          <note>
            Ingvar Svensson säger att om vi ser det strikt juridiskt så har
            kulturen ett upphovsrättsskydd och det har inte idrotten. Men
            om rättsskyddet är svagare för idrotten än för kulturen, varför
            skall vi då göra idrotten än mer rättslös genom att ge staten
            befogenhet att gå in och ta ifrån den förfoganderätten över sina
            egna arrangemang? Det är ju en logik som inte hänger ihop, herr
            Svensson.
          </note>
          <note>
            Idrottsrörelsen är ju inte intresserad av att visa arrangemang
            för så få som möjligt. Ju bredare spegling, ju bättre publik,
            ju bättre ungdomsrekrytering, desto fler sponsorer får idrotten.
            Därför har man inom idrotten allt intresse i världen av att dess
            arrangemang visas så brett som möjligt.
          </note>
          <note>
            Låt säga att svensk TV eller TV 4 betalar en krona över marknadsvärdet,
            så får de sändningsrätten. Det är ju en självklarhet.
          </note>
          <note>
            Som Per Unckel säger i det här fallet är själva logiken att man
            skall sänka priserna på TV-
          </note>
          <note>
            rättigheterna och därmed ge idrotten sämre ekonomiska möjligheter.
            Det är detta som blir konsekvensen, vad ministern än svarar på
            den redigerade frågan.
          </note>
          <note type="speaker">
            Anf. 31 INGVAR SVENSSON (kd) replik:
          </note>
          <note>
            Fru talman! Det är intressant att höra bandyordföranden tala.
            Det är också intressant att höra vänsterpartisten Kenneth Kvist
            tala om en fri marknad och om vilket hot det innebär att ta ifrån
            folk förfoganderätten.
          </note>
          <note>
            Det finns ett annat intresse som inte har tagits upp i den här
            debatten, nämligen möjligheten för Sverige att hävda svenska intressen
            gentemot andra stater inom EES-området. Den möjligheten har inte
            alls belysts här. Jag tror att jag har tagit exempel på detta
            från Svenska Dagbladet för någon vecka sedan.
          </note>
          <note>
            Om t.ex. ett brittiskt bolag skulle köpa rättigheterna att sända
            nobelfestligheterna bara i Storbritannien, skulle det naturligtvis
            upplevas som mycket konstigt i
          </note>
          <note>
            Sverige. Det kanske inte är något bra exempel, men jag vill bara
            peka på att den möjligheten skulle kunna finnas om man inte skyddar
            den här typen av evenemang.
          </note>
          <note type="speaker">
            Anf. 32 KENNETH KVIST (v) replik:
          </note>
          <note>
            Fru talman! Ingvar Svensson kan göra sig lustig.
          </note>
          <note>
            Jag har nog inte så stort problem med min ideologi.
          </note>
          <note>
            Jag hör till dem som har kritiserat t.ex. äganderätten i grundlagen.
            Men vi har de lagar som vi har, och vi har det ekonomiska system
            som vi har. Varför skall vi ha en sådan ordning att vi på ett
            område tar ifrån en folkrörelse dess möjligheter att verka inom
            detta ekonomiska system? Varför skall vi göra undantag för idrottsrörelsen
            men inte i övrigt göra några insatser där ekonomin kanske har
            en helt annan karaktär och betyder makt över människor på ett
            helt annat sätt? Det är nämligen logiken i det som Ingvar
          </note>
          <note>
            Svensson säger.
          </note>
          <note>
            När det gäller detta med nobelfesten är nog inte
          </note>
          <note>
            Nobelkommittén så begränsad i sitt synsätt att man skulle sälja
            TV-rättigheterna till England. I så fall skulle nog inte nobelfesten
            bli mycket av det svenska folkets angelägenhet. Då skulle festligheterna
            säkert bli helt annorlunda. Det skulle nog vara mindre intressant
            för svenska kändisar att gå dit osv. Intresset skulle klinga av.
            Jag tror inte att Nobelkommittén har så dåligt omdöme. Men det
            är trots allt Nobelkommitténs arrangemang, och de har t.o.m. att
            bestämma om de vill inbjuda partiledare eller inte.
          </note>
          <note>
            Det är likadant när det gäller idrottsrörelsens arrangemang.
            Vi kan inte gå in från statens sida och förestava att idrottsrörelsen
            skall visa sina arrangemang här eller där.
          </note>
          <note>
            Konsekvenserna av detta är ju vittgående. Skall staten eller
            kommunerna sedan gå in och diktera vilka entréavgifter idrottsklubbarna
            skall ta? Detta öppnar för en princip mot en självständig folkrörelse
            som jag menar är förkastlig.
          </note>
          <note type="speaker">
            Anf. 33 INGVAR SVENSSON (kd) replik:
          </note>
          <note>
            Fru talman! Det är ingen ände på det myckna talet från Kenneth
            Kvist. Vi står inför en ekonomisk katastrof för idrottsrörelsen.
            Det är väldigt allvarligt om det blir så. Nu vet vi inte hur vi
            kommer att ställa oss i slutänden, beroende på det svar vi får
            från kulturministern. Jag tror inte att det blir en ekonomisk
            katastrof för idrottsrörelsen.
          </note>
          <note>
            Nog borde väl Kenneth Kvisth ha tagit den utsträckta hand som
            jag räckte fram, nämligen att vi genom vårt agerande kan se till
            att sådant här missbruk inte uppstår i framtiden om regeringen
            inte kan sköta sitt bemyndigande på ett riktigt sätt.
          </note>
          <note type="speaker">
            Anf. 34 EWA LARSSON (mp):
          </note>
          <note>
            Fru talman! Jag vill börja med att yrka bifall till hemställan
            i KU:s betänkande.
          </note>
          <note>
            Det gamla EEG-direktivet från 1989 har EU-
          </note>
          <note>
            parlamentet dammat av och mer anpassat efter dagens mediala verklighet.
            Men det är ju egentligen inte det som vi diskuterar här i dag,
            utan det är ju balans och demokrati, som en del av anförarna av
            tal har tagit upp.
          </note>
          <note>
            Från Miljöpartiets sida tycker vi att det är viktigt med tillgänglighet
            vad avser en del evenemang. Det innebär att vi stöder uppfattningen
            att en del väsentliga arrangemang skall vara tillgängliga för
            allmänheten, t.ex. större idrottsarrangemang men även kulturarrangemang,
            som kulturutskottet har lyft in.
          </note>
          <note>
            Med en väsentlig del av allmänheten menar vi minst 90-95 %. De
            hushåll som har tillgång till satellit- och/eller kabel-TV utgör
            i Sverige i dag endast ungefär 50 % av alla hushåll, medan ungefär
            95 %
          </note>
          <note>
            har tillgång till allmäntelevisionen. Det är egentligen det som
            är cloun i dagens debatt.
          </note>
          <note>
            I kulturutskottet konstaterar vi också att många hushåll endast
            har tillgång till tre kanaler i dag: ettan, tvåan och fyran. Vi
            konstaterar att allmänhetens tillgång till den aktuella programtyp
            som vi nu diskuterar inte får riskera att begränsas.
          </note>
          <note>
            Därför stöder Miljöpartiet den möjlighet som riksdagen nu har
            att ta ställning till vad avser att upprätta en s.k. TV-lista
            på just dessa s.k. värdefulla program. Vi ser det som en demokratisk
            fråga att ge denna möjlighet till regeringen, så att alla fortsättningsvis
            kan känna sig trygga med att de kan få se OS
          </note>
          <note>
            utan att köpa parabol eller installera kabel. Penningpungen skall
            inte vara avgörande. Vi anser att det är en rättvis politik.
          </note>
          <note>
            Jag är helt övertygad om att regeringen kommer att agera representativt
            när det gäller gradering av vad som kan anses vara värdefullt
            att sända, om en lista över huvud taget kommer att upprättas.
          </note>
          <note>
            Att moderat politik även i detta avseende hävdar att den köpstarkas
            rätt skall gälla är inte förvånande.
          </note>
          <note>
            Men att Vänsterpartiet tycker att det är helt okej att idrottsarrangörernas
            rätt underställs tillgängligheten kan jag inte riktigt förstå.
            Det borde ligga också i
          </note>
          <note>
            Vänsterns intresse att inte bara högstbjudande skall ha rätt,
            att det inte endast är det råa kapitalet som skall gälla.
          </note>
          <note>
            Sedan delar jag Kenneth Kvists uppfattning att förbunden i de
            flesta avseenden tar - och har tagit -
          </note>
          <note>
            ett stort ansvar för dagens tillgänglighet. Där är vi helt överrens.
            Men medge att det inte är förenligt med yttrandefriheten att man
            inte ens får sända nyheter om ett idrottsarrangemang innan spelet
            är avslutat! Köpt är köpt så att säga. Är det verkligen Vänsterns
            enade ställningstagande att gå på Kenneth Kvists linje? I
          </note>
          <note>
            kulturutskottet hade vi en annan majoritet i den här frågan.
          </note>
          <note>
            Jag måste faktiskt också säga en sak till Per
          </note>
          <note>
            Unckel. Jag tycker att det är lite patetiskt när Per
          </note>
          <note>
            Unckel talar om likställighet mellan dels Kristina från Duvemåla,
            vars föreställningar har varit tillgängliga för allmänheten under
            flera år, och dels en
          </note>
          <note>
            VM-final. Mon dieu! skulle jag vilja säga.
          </note>
          <note>
            Till Folkpartiet skulle jag vilja säga att man visserligen nu
            kan plocka hem flera olika typer sändningar till sin dator. Men
            alla har inte datorer som är
          </note>
          <note>
            Internetuppkopplade. Det var ju den här tillgängligheten och
            demokratin som vi pratade om.
          </note>
          <note>
            Fru talman! Miljöpartiet har i flera sammanhang propagerat för
            konsumentmakt i mediesammanhang.
          </note>
          <note>
            Och nu går jag vidare till en del andra frågor som ligger i det
            här betänkandet. Vi har pratat om konsumentmakt och om att man
            som TV-tittare t.ex. skall kunna veta innan man ser ett program
            vad det är som kommer att visas. Vi tycker att det är ett fall
            framåt att regeringen nu föreslår att du som tittare skall kunna
            få en varning inför ett program som innehåller våld och pornografi.
            Även inför våldsamma nyhetsinslag bör varningar ges och vite kunna
            utdömas vid eventuellt brott. Vi föräldrar behöver hjälp, skulle
            jag vilja säga eftersom jag själv också är förälder, med att uppmärksamma
            när inslag kommer som inte är lämpliga för de små att se.
          </note>
          <note>
            När det gäller must carry-principen vill jag säga att riksdagen
            med dagens beslut äntligen kommer att skingra de rökridåer som
            bl.a. Folkpartiet har lagt ut.
          </note>
          <note>
            Konkurrensneutraliteten vid urval av program har tillgodosetts.
            Endast tre program från TV-
          </note>
          <note>
            avgiftsfinansierade TV-företag och ett program från övriga TV-företag
            omfattas av vidaresändningsplikten. Miljöpartiet delar utskottets
            bedömning att förslaget har en rimlig omfattning nu när de digitala
            sändningarna i marknätet kommer att inledas.
          </note>
          <note>
            Så måste jag återigen påminna Folkpartiet om att ni faktiskt
            är med och skall utvärdera den här introduktionen av marksänd
            digital TV. Konsekvenserna av dagens beslut kommer ni alltså själva
            att kunna vara med och analysera när den tiden kommer och vi har
            några sändningar att dra slutsatser av.
          </note>
          <note>
            Avslutningsvis vill jag gratulera Utbildningsradion. Nu blir
            den efter dagens riksdagsbeslut återigen likställd med de två
            övriga avgiftsfinansierade programbolagen SVT och SR, alltså Sveriges
            Television och Sveriges Radio. Den bortre parentesen kommer att
            försvinna. Det blir inget oprecist bemyndigande med allt vad det
            innebär för program- och personalplanering. Så grattis, UR!
          </note>
          <note type="speaker">
            Anf. 35 KENNETH KVIST (v) replik:
          </note>
          <note>
            Fru talman! Alla vi som är idrottsintresserade är nog angelägna
            om att kunna följa OS-tävlingar, fotbolls-VM om vi gillar fotboll
            osv. Men nu råkar problemet vara att inte alla dessa tävlingar
            arrangeras i
          </note>
          <note>
            Sverige. Fotbolls-VM kommer att gå i Korea. Till vem det internationella
            fotbollsförbundet och det koreanska fotbollsförbundet kommer att
            sälja TV-
          </note>
          <note>
            rättigheterna vet inte jag. Det kanske blir till någon kabelkanal.
            Den kabelkanalen kanske vill ha ut ett visst pris av svensk TV
            för att det skall få sändas i
          </note>
          <note>
            Sverige. Då hjälper ingen lista. Det kan t.o.m. bli så att en
            lista leder till att det erbjuds så lågt pris att man inte är
            intresserad av sända programmen i Sverige över huvud taget. Det
            kan bli precis motsatt effekt jämfört med vad ni som vill ha mer
            tillgänglighet säger.
          </note>
          <note>
            När det gäller de svenska arrangemangen är detta inte ett problem.
            Låt oss ta den största idrotten igen som exempel. Inte en enda
            svensk fotbollslandskamp som har spelats i Sverige har gått i
            annan kanal - i så fall dubbelt naturligtvis - än i SVT. De har
            alltid erbjudits SVT och sänts i SVT i efterhand eller direkt.
          </note>
          <note>
            Det är fakta. Det här har aldrig varit ett problem.
          </note>
          <note>
            Varför skall vi då ge regeringen makt att vara förmyndare över
            idrottsrörelsen?
          </note>
          <note>
            Sedan antyddes det i debatten, både från Centerpartiets representant
            här tidigare och från Miljöpartiet, att det skulle ha en betydelse
            att arrangemanget är enstaka, att det är en enda fotbollsmatch.
            Ja men ta en jazzkonsert då, med improviserad musik. Den förekommer
            bara vid ett enda tillfälle. Skall vi kunna ha allmän tillgänglighet
            också till den?
          </note>
          <note type="speaker">
            Anf. 36 EWA LARSSON (mp) replik:
          </note>
          <note>
            Fru talman! Jo, samarbete är bra, Kenneth Kvist.
          </note>
          <note>
            Det tycker vi också. Varje ny lag är egentligen ett nederlag,
            eller hur? Där kan vi nog dela uppfattning.
          </note>
          <note>
            Men nu pratar vi om demokrati. Vi pratar om möjligheter för många
            i Sverige, över 95 %, att kunna se t.ex. OS.
          </note>
          <note>
            Sverige råder inte allena - nej, så är det ju. Ökat samarbete
            är alltså ännu bättre och mer eftersträvansvärt. Men jag måste
            ställa en fråga till Kenneth Kvist:
          </note>
          <note>
            Är det inte en partsinlaga som Kenneth Kvist ger uttryck för
            nu? Är detta verkligen en enad vänsterpolitik?
          </note>
          <note type="speaker">
            Anf. 37 KENNETH KVIST (v) replik:
          </note>
          <note>
            Fru talman! I alla partier förekommer det diskussioner. I Vänsterpartiet
            har vi kommit fram till en i huvudsak enad ståndpunkt omkring
            den linje som jag företräder. En företrädare i kulturutskottet
            kommer senare att redogöra för sin uppfattning. Det är inget märkligt
            i detta, för det är komplicerade frågor.
          </note>
          <note>
            Självklart vill vi att så många som möjligt skall ha tillgång
            till intressanta arrangemang. Men det är idrottsrörelsens arrangemang.
            Det hävdar jag envist och bestämt. Idrottsrörelsen har som demokratisk
            folkrörelse omdöme och rätt att fatta beslut om sina egna arrangemang.
            Den har omdömet att t.o.m.
          </note>
          <note>
            skicka in pengar i Sveriges radio och TV för att se till att
            så många som möjligt kommer att få chansen att ta del av idrotten
            och idrottsverksamheten.
          </note>
          <note>
            Detta är ju fakta. Det här med att man skulle vilja visa det
            snävt och så är inget problem. Det här är bara en sorts byråkratisk
            klåfingrighet som EU har hittat på och som vi nu plötsligt skall
            föra in i Sverige.
          </note>
          <note>
            Detta stämmer inte överens med våra traditioner på området där
            vi har en självständig folkrörelse väl kompetent, väl skickad
            att fatta beslut i sina egna angelägenheter och om sina egna arrangemang.
          </note>
          <note type="speaker">
            Anf. 38 EWA LARSSON (mp) replik:
          </note>
          <note>
            Fru talman! Först måste jag återigen betona det som jag sade
            i talarstolen om att jag delar Kenneth
          </note>
          <note>
            Kvists uppfattning att idrottsrörelsen, de olika förbunden, har
            visat stort ansvar redan tidigare och fram till i dag. Så där
            är vi helt överens. Men borde det inte ha varit så när man nu
            är oenig i partiet, och när Kenneth Kvist representerar idrottsrörelsen,
            att någon annan hade företrätt er i den här debatten? Det är bara
            en stilla undran från min sida.
          </note>
          <note>
            I kulturutskottet poängterade vi de demokratiska rättigheterna.
            Vi poängterade hur viktigt det är att man även fortsättningsvis
            skall kunna känna sig trygg för att i princip hela svenska befolkningen
            kan få se på ett OS utan satellit och utan att introducera kabel-
          </note>
          <note>
            TV hemma. Det är en trygghet som vi står för.
          </note>
          <note type="speaker">
            Anf. 39 PER UNCKEL (m) replik:
          </note>
          <note>
            Fru talman! Politiska debatter är ändå klargörande i den meningen
            att flera företrädare för en majoritetslinje plötsligt står upp
            och talar. Ewa Larssons anförande gav det intryck som jag misstänkte
            att det skulle göra, nämligen att nu fladdrar det ännu mer i kanterna
            när det gäller vad majoriteten egentligen vill.
          </note>
          <note>
            Jag skulle vilja ta upp två saker alldeles speciellt.
          </note>
          <note>
            Det första är en sak som har gått igenom hela diskussionen och
            som Ewa Larsson understryker särskilt, nämligen att idrottsrörelsen
            har visat stort ansvar.
          </note>
          <note>
            Gott!
          </note>
          <note>
            Vad är då problemet? Vilket problem har vi om alla nu plötsligt
            står upp och hyllar idrottsrörelsen för det ansvar som den har
            tagit? Om idrottsrörelsen har skött sig, vad är det då ni är ute
            efter?
          </note>
          <note>
            Innan man föreslår djupgående inskränkningar i någonting som
            ligger äganderätten mycket nära måste man väl ha ett skäl för
            saken. Det skäl ni nu anför är att idrottsrörelsen tar stort ansvar.
            Goddag, yxskaft!
          </note>
          <note>
            Min andra kommentar handlar om någonting som
          </note>
          <note>
            Ewa Larsson uppenbarligen inte till fullo har förstått konsekvenserna
            av. Hon säger att det är som moderater alltid brukar göra, man
            vill låta de köpstarka gå före. Men titta på vad det här handlar
            om! Vad ser vi att det handlar om när vi tittar närmare på konsekvenserna
            av det ingrepp som regeringen och riksdagsmajoriteten vill göra?
            Jo, närmare bestämt att det är den köpsvaga idrottsrörelsen som
            skall betala fiolerna till de stora TV-bolag som kommer att tillerkännas
            rätten att sända till underpris genom en juridisk process.
          </note>
          <note>
            Det som ibland synes passa in i retoriken passar inte alltid
            in när man granskar argumenten i sak. Det jag, fru talman, börjar
            stärkas i min övertygelse om är att en god del av riksdagen inte
            vet vad innebörden av det förslag som ligger på riksdagens bord
            faktiskt är.
          </note>
          <note>
            Det oroar mig mycket med tanke på förslagets principiella djup.
          </note>
          <note type="speaker">
            Anf. 40 EWA LARSSON (mp) replik:
          </note>
          <note>
            Fru talman! Man kan inte anklaga moderaterna för att fladdra.
            Det är som vanligt att demokrati underställs penningpungen.
          </note>
          <note>
            Det beslut som riksdagen har att ta ställning till eller som
            riksdagen kommer att återremittera ger regeringen en möjlighet
            att upprätta en lista. Det är ingen revolution vi talar om.
          </note>
          <note type="speaker">
            Anf. 41 HELENA BARGHOLTZ (fp) replik:
          </note>
          <note>
            Fru talman! Det är bra att Ewa Larsson också påminner om att
            förslaget inte bara handlar om TV-
          </note>
          <note>
            listan. Jag är kanske litet besviken över att debatten hittills
            - även om vi talar om att det skall vara en bred debatt i denna
            jätteviktiga radio-TV-fråga - har handlat om den i och för sig
            intressanta och viktiga frågan om TV-listan. Det finns andra aspekter.
          </note>
          <note>
            Ewa Larsson talade om att Folkpartiet är representerat i en utvärderingsgrupp,
            och det är ju bra att man tittar närmare på det här. Men det räcker
            inte.
          </note>
          <note>
            Det här förslaget har, precis som jag påpekade i mitt anförande,
            så pass många oklarheter när det gäller vidarebefordringsplikten
            att man borde ha skapat klarhet i det. Det är väldigt besvärligt
            för dem som sedan skall tillämpa lagen om man inte i förväg kan
            bedöma konsekvenserna av den.
          </note>
          <note type="speaker">
            Anf. 42 EWA LARSSON (mp) replik:
          </note>
          <note>
            Fru talman! Jag skulle bara önska att Folkpartiet kunde precisera
            de oklarheter Folkpartiet talar om.
          </note>
          <note type="speaker">
            Anf. 43 HELENA BARGHOLTZ (fp) replik:
          </note>
          <note>
            Fru talman! Det gör jag så gärna. Jag pekar framför allt på att
            det t.ex. finns ett begrepp i propositionen som talar om att "alla
            boende" skall ha möjlighet att ta emot de marksända programmen,
            för att kabelföretagen inte skall vara skyldiga att vidarebefordra
            dem gratis. I det fallet är det väldigt knepigt att tyda vad som
            menas med "alla boende".
          </note>
          <note>
            Ibland kan man ta emot marksända digitala TV-
          </note>
          <note>
            signaler i vissa lägenheter, inte i andra. Ibland går det t.o.m.
            så långt att det går bra i vissa rum, men inte i andra. Här finns
            alltså en oklar gräns för vad som menas med vidarebefordringsplikten.
          </note>
          <note>
            Jag talade också om de avgörande orden opartiskhet, saklighet
            och mångsidigt programutbud, där nyheter ingår. Det skall finnas
            med i ett tillstånd när det gäller vem som skall få sända sådana
            program.
          </note>
          <note>
            Här är det också mycket oklart vad det egentligen innebär.
          </note>
          <note type="speaker">
            Anf. 44 EWA LARSSON (mp) replik:
          </note>
          <note>
            Fru talman! Det är precis de här frågorna som gruppen kommer
            att utvärdera. Det handlar om en ny teknik och hur den kommer
            att fungera. Hur kan den fungera bättre? Hur kan den bli mer demokratisk?
          </note>
          <note>
            Hur kan den bli mer tillgänglig? Är den bra? Det är precis detta
            som gruppen har att utvärdera.
          </note>
          <note>
            De digitala sändningarna har tyvärr inte kommit i gång ännu,
            så än så länge finns ingenting att utvärdera. Men vore allting
            kristallklart behövdes inte utvärderingsgruppen.
          </note>
          <note>
            (forts. 7 §)
          </note>
          <note>
            Ajournering
          </note>
          <note>
            Kammaren beslutade kl. 13.54 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            6 § Frågestund
          </note>
          <note type="speaker">
            Anf. 45 FÖRSTE VICE TALMANNEN:
          </note>
          <note>
            Då följer frågestund. Får jag be regeringens ledamöter komma
            fram och ta plats vid talmansbordet.
          </note>
          <note>
            Följande statsråd kommer att delta: Statsminister
          </note>
          <note>
            Göran Persson, finansminister Erik Åsbrink, statsrådet Mona Sahlin,
            statsrådet Maj-Inger Klingvall, statsrådet Leif Pagrotsky, statsrådet
            Ingegerd Wärnersson och statsrådet Britta Lejon.
          </note>
          <note>
            Statsministern besvarar allmänpolitiska frågor.
          </note>
          <note>
            Frågorna till övriga statsråd förutsätts beröra deras ansvarsområden
            inom regeringen.
          </note>
          <note>
            Kommunismen
          </note>
          <note type="speaker">
            Anf. 46 BEATRICE ASK (m):
          </note>
          <note>
            Herr talman! I TV 4 i morse diskuterades olika frågor med anledning
            av IB-affären och de undersökningar som har gjorts. Från Socialdemokraterna
            deltog i diskussionen Ingvar Carlsson. Han sade bl.a. att mot
            bakgrund av den diskussion som nu förs ansåg han att det är dags
            att tillsätta en utredning om de oförrätter och de oerhörda brott
            som kommunisterna har begått under 1900-talet.
          </note>
          <note>
            Jag tycker att det var ett klokt uttalande. Jag skulle därför
            vilja veta om statsministern delar Ingvar
          </note>
          <note>
            Carlssons uppfattning om behovet och i så fall vilka initiativ
            regeringen kommer att ta.
          </note>
          <note>
            Anf. 47 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Ja, jag delar Ingvar Carlssons uppfattning, och
            jag har tidigare gett uttryck åt det i kammaren och har anledning
            att understryka det återigen. Kommunismens brott mot mänskligheten
            är svåra att överskatta. Det är tragiskt att se att det fortfarande
            lockar människor att sluta upp bakom denna våldsideologi. Vi har
            anledning att i Sverige sprida ljus över vad som har hänt, inte
            minst i vår absoluta närhet i grannstater, och på så sätt medverka
            till att försvara demokrati och öppenhet också i framtiden.
          </note>
          <note>
            Jag har också tidigare meddelat att jag kommer att ta upp detta
            i en partiledaröverläggning. En sådan partiledaröverläggning kommer
            att ske i början av nästa år. Inför den överläggningen bereder
            regeringen frågan.
          </note>
          <note type="speaker">
            Anf. 48 BEATRICE ASK (m):
          </note>
          <note>
            Herr talman! Jag vill tacka för beskedet. Jag ser fram emot sådana
            överläggningar. Det är kommunisterna i dag i de forna öststaterna
            som står för grogrunden till den antisemitism som fortfarande
            finns och ibland växer. Skall vi slå vakt om de demokratiska värdena
            är det oerhört viktigt med klara entydiga kunskaper i frågorna.
            Det är därför jag ser fram emot konkreta initiativ från regeringens
            sida.
          </note>
          <note>
            Anf. 49 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Jag har ingen anledning att på något sätt polemisera
            mot vad som sägs nu. Men den antisemitism vi ser i Europa och
            i övriga världen är inte enbart kopplad till gamla kommunister.
            Också andra grupper i samhället uttrycker sig alltmer öppet antisemitiskt.
            Det är ett ansvar för oss att också i sådana sammanhang vara tydliga
            och stå upp för människovärdet.
          </note>
          <note>
            Inte minst mot den bakgrunden kommer jag att i samband med att
            vi uppmärksammar FN:s 50-
          </note>
          <note>
            årsjubileum kring de mänskliga rättigheterna att vid toppmötet
            i Wien, om några veckor, försöka att få de övriga med mig på skrivningar
            om vårt ansvar i vår tid för att bekämpa rasism, främlingsfientlighet
            och inte minst antisemitism.
          </note>
          <note>
            Handelshinder på den tyska marknaden
          </note>
          <note type="speaker">
            Anf. 50 ULLA-BRITT HAGSTRÖM (kd):
          </note>
          <note>
            Herr talman! Jag vill ställa en fråga till statsrådet
          </note>
          <note>
            Leif Pagrotsky.
          </note>
          <note>
            Det är viktigt att främja såväl export som möjligheter att idka
            företagande i andra EU-länder. Flera svenska småhusföretag är
            i dag beroende av den tyska byggmarknaden. Det finns en tysk särlag
            som enbart gäller utländska byggarbetare som tvingar de svenska
            företagen att också betala ut ersättning till den tyska semesterkassan.
            Vad gör statsrådet Leif Pagrotsky för att förhindra att tyska
            myndigheter begär utmätning av småhusföretagarnas personliga tillgångar?
          </note>
          <note type="speaker">
            Anf. 51 Statsrådet LEIF PAGROTSKY (s):
          </note>
          <note>
            Herr talman! Jag är väl bekant med de svårigheter som svenska
            småhusfabrikanter möter på den tyska marknaden. Det beror på en
            protektionistisk grundinställning i Tyskland, där det finns handelshindrande
            ordningar för att hålla småländska och andra svenska trähusfabrikörer
            och byggföretag borta från den tyska marknaden. Det är den enda
            tolkning jag kan göra.
          </note>
          <note>
            Vi har jobbat mycket intensivt för att få bort reglerna. Vi har
            påpekat för våra tyska kolleger vad vi tycker om detta, och även
            EU-institutionerna - kommissionen och domstolen - har processer
            på gång för att försöka upphäva de tyska reglerna. Jag tror att
            de kommer att lyckas, men vi jobbar samtidigt med att den nya
            tyska regeringen skall veta vad vi tycker. Jag har begärt ett
            möte med min nye tyska kollega i Bryssel på måndag i anslutning
            till Inremarknadsrådets möte för att på nytt framföra den svenska
            regeringens starka missnöje med dagens orimliga handelshinder
            på den tyska marknaden.
          </note>
          <note type="speaker">
            Anf. 52 ULLA-BRITT HAGSTRÖM (kd):
          </note>
          <note>
            Herr talman! Jag vill tacka statsrådet Leif Pagrotsky.
          </note>
          <note>
            Detta är oerhört angeläget. Det handlar om minst ett tjugotal
            företag som inte vågar arbeta längre i
          </note>
          <note>
            Tyskland. Den svenska småhusindustrin exporterar varje år monteringsfärdiga
            småhus till Tyskland för omkring en halv miljard kronor. Det är
            drygt 20 % av branschens omsättning.
          </note>
          <note>
            När tror statsrådet att vi kan få besked? Jag förstår att statsrådet
            Leif Pagrotsky förväntar sig ett positivt besked.
          </note>
          <note type="speaker">
            Anf. 53 Statsrådet LEIF PAGROTSKY (s):
          </note>
          <note>
            Herr talman! Jag är tyvärr ganska pessimistisk om
          </note>
          <note>
            Tysklands vilja att självt ändra på reglerna. Vi tjatar och tjatar
            och hoppas att vi något skall kunna balansera den inhemska protektionistiska
            opinionen i Tyskland. Men de kontakter vi har haft hittills har
            inte varit särskilt uppmuntrande.
          </note>
          <note>
            Jag hoppas på att i första hand EG-domstolen och kommissionen
            skall förklara de tyska handelshindren olagliga och tvinga Tyskland
            att ändra dem. Under tiden jobbar vi på olika metoder för att
            underlätta för de svenska företagen att leva med detta orimliga
            system. Det kan möjligen gå lite fortare.
          </note>
          <note>
            EG:s kvarnar mal tyvärr ganska långsamt i frågan.
          </note>
          <note>
            Det kan ta ett år eller två innan de är färdiga.
          </note>
          <note>
            Det handlar i första hand om ett allvarligt byråkratiproblem,
            dvs. byråkratiska trakasserier, och därutöver likviditetsproblem.
            Men det är mycket sällsynt och skall egentligen aldrig behöva
            inträffa att företagen skall behöva betala dubbla semesteravgifter
            på det sätt som ibland nämns i debatten. Det tror jag att vi skall
            kunna undvika helt och hållet.
          </note>
          <note>
            Tyvärr blir det svårt att undvika krånglet, trakasserierna och
            likviditetsproblemen under perioden. Vi kommer att göra en del
            insatser den kommande tiden för att lindra problemen.
          </note>
          <note>
            Våldet mot kvinnor
          </note>
          <note type="speaker">
            Anf. 54 CHRISTINA AXELSSON (s):
          </note>
          <note>
            Herr talman! Jag vill vända mig till statsministern.
          </note>
          <note>
            Vi har alla märkt under den senaste tiden att antalet misshandels-
            och sexualbrott ökat. Mot bakgrund av den senare tidens händelser
            har debatten kommit att fokuseras kring unga kvinnors utsatthet
            och deras sexualvanor.
          </note>
          <note>
            Vad gör regeringen och vad har regeringen gjort för att stoppa
            våld och sexuella övergrepp mot kvinnor?
          </note>
          <note>
            Anf. 55 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Jag är glad att frågan tas upp och riktas till statsministern.
            Det är en fråga av yttersta vikt för hela samhället.
          </note>
          <note>
            Först våra insatser: Vi har lagt fram en proposition om ökad
            kvinnofrid, dvs. ökade möjligheter att beivra brott som riktas
            mot kvinnor. Vi har lagt fram förslag till ett helt paket om förbättrad
            statistik, stöd till kvinnojourer, och andra insatser ingår i
            samma typ av politiska ansträngningar. Det finns en lång rad insatser
            från regeringens sida.
          </note>
          <note>
            Därutöver finns en debatt som inte handlar om anslag utan om
            opinionsbildning och samhällsbild. Där är det viktigt att vi gör
            klart att det våld som riktas mot kvinnor inte handlar om ett
            våld där det är offret som har framkallat våldet. Detta är ett
            problem för män. Det är männen som begår brotten, och det är männen
            som måste ändra sitt beteende. Det är kvinnorna som är utsatta
            och det är de som är offren. Det är det första som är viktigt
            att lägga fast. Här finns inte något som helst utrymme att tveka
            vari problemet består.
          </note>
          <note>
            Det andra som är viktigt att lägga fast är att det är ett ansvar
            för oss alla att i alla sammanhang ta upp en diskussion, inte
            minst med unga människor och speciellt unga män, om kvinnosyn,
            våld och värderingar.
          </note>
          <note>
            I det avseendet deltar regeringen i opinionsbildningen precis
            som alla andra, och vår jämställdhetsminister har tagit initiativ
            som jag tycker är goda. Sedan bär jag ett vitt band på min kavaj
            i dag, och jag ser att några ledamöter i riksdagen gör det också.
            Det är ett sätt för oss män att visa var vi står i dessa frågor
            om våld och förtryck av kvinnor. Jag önskar att hela riksdagens
            manliga del bar sådana band.
          </note>
          <note type="speaker">
            Anf. 56 CHRISTINA AXELSSON (s):
          </note>
          <note>
            Herr talman! Jag vill tacka statsministern för det svaret, och
            jag kan bara säga att jag delar statsministerns uppfattning och
            hoppas att alla män här i riksdagen kommer att bära det vita bandet.
          </note>
          <note>
            Avhopp från gymnasieskolan
          </note>
          <note type="speaker">
            Anf. 57 ULF NILSSON (fp):
          </note>
          <note>
            Herr talman! Jag har en fråga till skolminister
          </note>
          <note>
            Ingegerd Wärnersson.
          </note>
          <note>
            Trots att i stort sett alla ungdomar går vidare till gymnasiet
            i dag är det ett förvånansvärt stort antal som inte fullföljer
            sina gymnasiestudier. Avhoppen är fler än någonsin. I Sverige
            som helhet är det bara
          </note>
          <note>
            81 % som går ut med riktiga gymnasiebetyg. I Stockholm, Malmö
            och Göteborg är det upp till 30 % som hoppar av. Det är de höga
            teoretiska kraven i gymnasieutbildningarna som har skapat stora
            svårigheter för framför allt elever på de yrkesinriktade programmen.
          </note>
          <note>
            Det är mycket som talar för att dessa misslyckanden beror på
            att många kommer till gymnasiet utan tillräckliga kunskaper från
            grundskolan.
          </note>
          <note>
            Min fråga till skolministern gäller om skolministern har några
            planer på att förändra eller skärpa reglerna för intagning i gymnasieskolan
            och därmed betona grundskolans ansvar att göra insatser tidigare,
            och att eventuellt också föreslå ett tionde år för de elever som
            inte lämnar grundskolan med tillräckliga kunskaper.
          </note>
          <note>
            Anf. 58 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Först vill jag slå fast att Sveriges gymnasieskola
            är unik. Inget annat land kan visa upp en gymnasieskola som lämnar
            möjlighet för alla ungdomar att komma till gymnasiet. Och nästan
            alla ungdomar börjar på gymnasiet.
          </note>
          <note>
            Med det ingångsläget skall vi inte förvåna oss över att det i
            dag finns ett antal som fortfarande inte klarar sin gymnasieskola.
            Vi har nyss infört möjligheten för alla elever att komma in på
            gymnasiet, men nu är vi vid nästa fas, nämligen att dels göra
            grundskolan bättre, dels göra en gymnasieskola som passar alla
            ungdomar så att vi om några år i stället kan se resultatet att
            alla klarar sina gymnasiestudier.
          </note>
          <note>
            Man får börja på grundskolan, och det är viktigt att man ger
            det stöd som eleverna behöver alldeles från början. Redan i förskolan
            och i första klass skall stödundervisningen sättas in till de
            elever som har de största behoven. Det ges också möjlighet i dag
            till ett tionde år.
          </note>
          <note>
            Det finns olika situationer för den enskilde eleven.
          </note>
          <note>
            En del elever har helt enkelt blivit skoltrötta under grundskoletiden
            och vill därför gå över i gymnasieskolan och där fullfölja de
            ämnen som de inte har fått sin grundskolekompetens inom. Därför
            är det lämpligt för dem att helt enkelt byta skolmiljö. Andra
            kanske har känt sig ängsliga under grundskoletiden och har nått
            en trygghet under de senare åren. För dem är det bättre att fullfölja
            grundskolan genom att gå där en längre tid. Det är viktigt för
            de här eleverna att använda den individuella studieplanen med
            dess möjligheter, så att de kanske med ett ytterligare gymnasieår
            kan nå sin gymnasiekompetens.
          </note>
          <note type="speaker">
            Anf. 59 ULF NILSSON (fp):
          </note>
          <note>
            Herr talman! Jag noterar tacksamt att skolministern tycker att
            det behövs fler insatser tidigare i grundskolan, men jag vill
            nog ändå betona att problemet trots allt är att nästan 100 % börjar
            i gymnasieskolan fast bara 80 % är väl förberedda. Jag undrar
            om inte skolministern ännu mer skulle reflektera över vilken otjänst
            man gör elever som lotsas vidare till en högre utbildning utan
            att ha förutsättningar för det.
          </note>
          <note>
            Jag uppfattade det som att skolministern tydligen inte är negativ
            till ett tionde år i grundskolan för eleverna. Är det rätt uppfattat?
          </note>
          <note>
            Anf. 60 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Jag uttryckte mig så att den möjligheten finns för
            vissa elever redan i dag, men jag har ingen avsikt att permanenta
            en tioårig grundskola med det svaret. Möjligheten finns alltså
            för de elever som har de största behoven och som behöver ha längre
            tid på sig.
          </note>
          <note>
            Jag tror också att det är viktigt att komma ihåg att det skolsystem
            som vi nu har, med målrelaterade betyg och målrelaterade kursplaner,
            ger en tydlighet som vi har saknat tidigare i skolan. Det kommer
            nog att ta några år innan även det här systemet så att säga sätter
            sig, men det måste ständigt vara vår ambition att vi inte skall
            ha några elever som inte går godkända från grundskolan. Vi ser
            i dag också en möjlighet genom att vi redan i årskurs 2 har de
            diagnostiska proven och att vi har nationella prov i årskurs 5
            och årskurs 9. Följer vi upp detta tillsammans med utvecklingsplaner
            och utvecklingssamtal skapar vi alltså större möjligheter för
            dessa grundskoleelever.
          </note>
          <note>
            Också möjligheten att på gymnasiet läsa färdigt inom vissa ämnen
            gör att man kan befinna sig på grundskolenivå inom vissa ämnen
            men också läsa andra ämnen redan på nationella programmet i gymnasieskolan.
          </note>
          <note>
            Vi kommer också att utveckla lärlingsprogrammet. Vi kommer att
            utveckla en del av gymnasieskolans individuella program som vi
            kallar för PRIV-
          </note>
          <note>
            programmet. Alla dessa åtgärder syftar till just att stärka alla
            elevers möjlighet.
          </note>
          <note>
            Kvinnligt företagande
          </note>
          <note type="speaker">
            Anf. 61 LENA EK (c):
          </note>
          <note>
            Herr talman! Jag skulle vilja ställa en fråga till statsrådet
            Mona Sahlin som handlar om kvinnligt företagande.
          </note>
          <note>
            Centerkvinnorna genomförde för drygt två månader sedan en enkät
            med landets alla länsstyrelser. Den gav två resultat. Det första
            var att de regionalpolitiska anslagen till stöd till företagsutveckling
            användes väldigt snett om man tittar i ett manligt-kvinnligt perspektiv.
            På många håll var det 80-90 % som användes till manligt företagande
            och väldigt lite till nystartat kvinnligt företagande. Samtidigt
            vet vi att på andra håll i världen där tillväxten är god är det
            kvinnligt företagande som står för mycket av tillväxten.
          </note>
          <note>
            Det andra resultatet var att statistiken på vissa länsstyrelser
            i det här fallet är mycket dålig och egentligen inte existerar
            alls.
          </note>
          <note>
            Min fråga är: Finns det några planer på att dels se över hur
            länsstyrelsen använder sina anslag på det här området, dels fundera
            över länsstyrelsernas statistik när det gäller kvinnligt-manligt
            företagande?
          </note>
          <note type="speaker">
            Anf. 62 Statsrådet MONA SAHLIN (s):
          </note>
          <note>
            Herr talman! Som Lena Ek påpekade var det en mycket bra undersökning
            som Centerkvinnorna gjorde. Vi lägger nu också ett jämställdhetsperspektiv
            på de här frågorna i det nya Näringsdepartementet, och det kommer
            att beröra t.ex. hur man jobbar med tillväxtavtalen ute i regionerna,
            i vilken mån man också tar hänsyn till den kompetens och den bank
            av kunnande som kvinnor står för när det gäller nyföretagandet
            och även, som Lena Ek påpekar, statistiken.
          </note>
          <note>
            Vi ser över den här frågan nu och lägger väldigt stor vikt vid
            den.
          </note>
          <note>
            Men det är också viktigt att se att av det nyföretagande som
            sker nu är det flera nya företag som just nu startas av kvinnor
            i Sverige. Detta är en resurs som är på stark framväxt, och vi
            i vårt departement skall göra allt vi kan för att skynda på den
            utvecklingen.
          </note>
          <note type="speaker">
            Anf. 63 LENA EK (c):
          </note>
          <note>
            Herr talman! Det var väldigt bra att få de här beskeden.
          </note>
          <note>
            Det finns också en konstighet i hur de här anslagen får användas
            som rör tjänsteföretag. Finns det också en diskussion runt reglerna
            för länsstyrelsernas anslag, eller har man inte kommit in på det
            ämnet än?
          </note>
          <note type="speaker">
            Anf. 64 Statsrådet MONA SAHLIN (s):
          </note>
          <note>
            Herr talman! Just nu ser vi över hela frågan om stöd till småföretagande,
            både när det gäller ALMI
          </note>
          <note>
            och andra, så vi behöver utvärdera detta för att se om reglerna
            behöver förändras mellan olika typer av företag och vilken roll
            som statens institutioner kan ha i detta arbete. Jag hoppas att
            vi kan återkomma med det till våren.
          </note>
          <note>
            FUNKIS-utredningen
          </note>
          <note type="speaker">
            Anf. 65 STEN TOLGFORS (m):
          </note>
          <note>
            Herr talman! Ekeskolan är en högkvalitativ specialskola för blinda
            barn med multihandikapp, t.ex.
          </note>
          <note>
            hörselskada, autism, utvecklingsstörning eller rörelsehinder.
            Skolministern ville som ordförande i den kontroversiella FUNKIS-utredningen
            lägga ned
          </note>
          <note>
            Ekeskolans fasta skola till många barns och föräldrars förtvivlan.
          </note>
          <note>
            Nu har utredningen varit ute på remiss. Den något ovanliga situationen
            uppstår att skolministern skall hantera remissen och ta ställning
            till kritiken av det egna arbetet. Detta oroar många.
          </note>
          <note>
            Jag vill fråga skolministern vilken poängen är med att Sverige
            är världsledande i att utveckla undervisning för barn med svåra
            funktionshinder om dessa barn sedan, som på Ekeskolan, vägras
            att få del av kunnandet.
          </note>
          <note>
            Anf. 66 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Jag var ordförande i FUNKIS-
          </note>
          <note>
            utredningen. Den utredningen har varit ute på remiss.
          </note>
          <note>
            Nu sker en sammanställning på departementet. Jag har sedan jag
            lämnade ifrån mig utredningen hela tiden haft en konsekvent linje.
            Jag vill inte uttala mig om enskilda delar i utredningen, utan
            jag vill se hela
          </note>
          <note>
            FUNKIS-utredningen som en helhet. Jag tänker inte göra det heller
            i denna frågestund.
          </note>
          <note>
            Nu kommer jag att få se sammanfattningen av remissvaren. Vi kommer
            därefter att göra ett ställningstagande när det gäller hur vi
            kommer att lägga fram propositionen.
          </note>
          <note type="speaker">
            Anf. 67 STEN TOLGFORS (m):
          </note>
          <note>
            Herr talman! Det smärtar mig att behöva säga att jag inte tycker
            att skolministern hanterat FUNKIS-
          </note>
          <note>
            remissen på ett tillfredsställande sätt. Det var länge oklart
            vem som skulle hantera remissen på departementet. När Ekeskolans
            föräldraförening uppvaktade skolministern sade hon enligt tidningsuppgifter
            att hon ännu inte visste om de pratade med rätt person.
          </note>
          <note>
            Hon sade vidare att ärendet kanske skulle hamna hos en annan
            minister. Denna oklarhet bekräftades när det moderata riksdagskansliet
            försökte efterfråga besked från departementet.
          </note>
          <note>
            Jag menar att det borde vara en demokratisk självklarhet att
            det från början är tydligt vem som ansvarar för en remiss och
            för en proposition. Det är ju innan propositionen skrivs och läggs
            fram som det går att påverka och som viktiga synpunkter kan beaktas.
          </note>
          <note>
            Jag vill därför tydligt fråga skolministern om vi och föräldraföreningen
            på Ekeskolan kan vara förvissade om att utgången inte är på förhand
            given, utan att alla remissvarens synpunkter verkligen kommer
            att beaktas.
          </note>
          <note>
            Anf. 68 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Det är ju så här i livet att vi inte alla gånger
            kan förutse var vi kommer att befinna oss i nästa stund. Det var
            just det som hände mig när jag hade förmånen att få bli skolminister.
            Därför ville jag när jag mötte föräldraföreningen några veckor
            efter mitt tillträde vara så ödmjuk att jag talade om för föräldrarna
            att jag, för att förvissa mig om att jag inte skulle komma i någon
            form av jävssituation just för att jag hade varit ordförande,
            hade bett rättsenheten på departementet att undersöka frågan.
            Jag kunde ha tigit med det och redan från början givit intrycket
            att det var jag som skolminister som skulle vara ansvarig. Det
            ligger inte för mig att vara på det sättet, utan jag föredrog
            att vara ödmjuk och erkänna att jag den dagen inte kunde ge ett
            svar på frågan.
          </note>
          <note>
            Vi har tagit reda på det. Jag vet också att den frågande har
            fått reda på vad vi har kommit fram till.
          </note>
          <note>
            Det finns inget jävsförhållande. Jag har alltså möjligheten -
            och jag skall göra det - att fullfölja mitt uppdrag som skolminister
            och bereda FUNKIS-
          </note>
          <note>
            utredningen. Givetvis skall jag uppträda på alla de formella
            grunder som man skall uppträda på som minister och inte avge någon
            partsinlaga när det gäller den propositionen.
          </note>
          <note>
            Ungdomsarbetslösheten
          </note>
          <note type="speaker">
            Anf. 69 PETER PEDERSEN (v):
          </note>
          <note>
            Herr talman! Jag har en fråga till statsminister Göran Persson.
            "Massfattigdom hotar de unga" - det är den drastiska rubriken
            över en artikel skriven av Joachim Vogel och Gunvall Grip i DN
            Debatt den 21
          </note>
          <note>
            november. Det handlar om svenska ungdomar.
          </note>
          <note>
            Ungdomsarbetslösheten är fortfarande mycket hög i Sverige. Ungdomar
            har alltså svårt att komma in på den ordinarie arbetsmarknaden.
            Man söker förtvivlat högskoleplatser men får ofta avslag, även
            om vi har byggt ut högskolornas intagning.
          </note>
          <note>
            Detta leder till att många vuxna ungdomar - ungdomar över 18
            år - inte får jobb. De kommer inte in på önskad utbildning. Det
            innebär ett fortsatt beroende av föräldrarna.
          </note>
          <note>
            Man kan erbjuda s.k. KPU ute i kommunerna, vilket ger 1 967 kr
            efter skatt, vilket av någon märklig anledning ungefär är detsamma
            som ungdomsnormen för socialbidrag. Detta gör att man inte kan
            skaffa egen bostad. Regeringsrätten har sagt att det inte är ett
            rimligt krav att ungdomar i 20-årsåldern skall ha egen bostad.
            De får bo hemma hos föräldrarna.
          </note>
          <note>
            Författarna till artikeln skriver att detta leder till en senare
            etablering i vuxenvärlden och skapar dåligt självförtroende för
            framtiden.
          </note>
          <note>
            Min fråga gäller om regeringen har några konkreta förslag för
            att komma till rätta med detta och ge en möjlighet för vuxna ungdomar
            att leva ett eget självständigt liv.
          </note>
          <note>
            Anf. 70 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Svaret är egentligen ganska enkelt.
          </note>
          <note>
            Samtidigt beskriver det någonting som är väldigt svårt att göra.
            Att gå bidragsvägen och ytterligare bättra på de bidrag som vänder
            sig till ungdomar som är arbetslösa är inte möjligt, inte rimligt
            och inte riktigt. Det finns bara ett verksamt sätt, och det är
            att ekonomin växer på ett sådant sätt att dessa ungdomar får ett
            arbete.
          </note>
          <note>
            För att förbereda dem för ett sådant arbete kan vi bygga ut såväl
            högskolan som gymnasieskolan, och det har vi gjort med starkt
            och stort engagemang. Vi kan också se hur den öppna ungdomsarbetslösheten
            har fallit kraftigt. Det är den arbetslöshet på arbetsmarknaden
            som sjunker snabbast.
          </note>
          <note>
            Klarar vi att hålla uppe tillväxten, sköta ekonomin och bygga
            ut högskolan på det sätt som vi har bestämt oss för är det en
            god prognos för de unga om man ser framåt i tiden. Det är värre
            för dem som är medelålders och bor inte minst i Bergslagen. Vi
            har stora problem framför oss när det gäller att se till så att
            också de kommer in på arbetsmarknaden. När det gäller de unga
            är jag mer optimistisk.
          </note>
          <note>
            Men misslyckas vi med tillväxtpolitiken sitter vi i en diskussion
            om hur en krympande kaka skall fördelas alltmer rättvist. Det
            är en väldigt svår diskussion. Tillväxt och sysselsättning är
            det bästa sättet att möta fattigdom bland unga människor.
          </note>
          <note type="speaker">
            Anf. 71 PETER PEDERSEN (v):
          </note>
          <note>
            Herr talman! Jag vill tacka statsministern för svaret. Jag håller
            med om att det är bra om man kan ge även de unga ett arbete eller
            en utbildning, men det får man göra på väldigt lång sikt. Ett
            konkret förslag som författarna tar upp är att man ger kommunerna
            möjlighet att tillskjuta egna pengar - förutom de statliga medel
            som tillförs kommunerna för KPU -
          </note>
          <note>
            för att göra nivån något högre. Som systemet fungerar i dag innebär
            det att staten då drar tillbaka alla sina pengar.
          </note>
          <note>
            Jag kräver inga underverk, men vi borde vara överens om att 1
            950 kr efter skatt är en ganska usel ersättning. Ungdomarna gör
            faktiskt ganska mycket nytta ute på skolor, dagis osv. Litet större
            belöning skulle man kanske kunna bjuda på utan att det skulle
            kosta alltför mycket för statskassan i form av bidrag.
          </note>
          <note>
            Anf. 72 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det är möjligt att lösningen skulle kunna hanteras
            på så sätt, men vilka signaler skulle vi då skicka i en uppåtgående
            konjunktur där vi ser arbetskraftsbrist framför oss på andra sidan
            sekelskiftet? Ta exempelvis de jättelika rekryteringsbehov vi
            har i vården och i omsorgen. Vi är nu i ett läge då det finns
            anledning att skicka signalen till ungdomar att det lönar sig
            att skaffa sig utbildning och att röra på sig på den svenska arbetsmarknaden.
            Det lönar sig att ha ett jobb även om det är dåligt betalt.
          </note>
          <note>
            Jag är den förste att vilja förbättra med hjälp av ytterligare
            offentliga medel i ett läge då tillväxten eller arbetslöshetsnedgången
            inte står till buds. Men jag vet att vi inte har några offentliga
            medel att tillskjuta i en sådan situation. Nu sitter de partier
            som skall försöka ta ansvar för den svenska ekonomin i ett läge
            då vi har att se till så att vi slutar lova ut nya bidragsförbättringar
            och i stället satsar på att göra allt som står i vår makt för
            att öka tillväxten för att därigenom ge unga människor jobb. Där
            delar vi numera ansvaret.
          </note>
          <note>
            Det kommunala självstyret
          </note>
          <note type="speaker">
            Anf. 73 MARIA LARSSON (kd):
          </note>
          <note>
            Herr talman! Jag har en bakgrund som kommunpolitiker i Gnosjö
            kommun och har upplevt att det kommunala självstyrets utrymme
            inte är så särskilt stort. Det är trots allt där som demokratins
            växthus finns. Jag har därmed en fråga till statsrådet Britta
          </note>
          <note>
            Lejon.
          </note>
          <note>
            Min uppfattning är att det kommunala självstyret måste vidgas
            så mycket som möjligt. Jag tycker att det även i de avseenden
            som staten överlåter uppgifter på kommunen måste finnas möjlighet
            för ett lokalt handlingsutrymme när det gäller att utforma verksamheter
            efter medborgarnas önskemål.
          </note>
          <note>
            Jag tänker på de statliga pengar som kommer till kommunerna när
            det gäller barnomsorg. De kommer i en påse. Denna påse får dock
            inte användas efter fritt önskemål. Man får t.ex. inte använda
            den till att ge stöd till de föräldrar som vårdar egna barn, trots
            att många av Sveriges småbarnsföräldrar skulle önska detta. De
            får inte heller användas till att ge stöd åt föräldrar som köper
            sin barnomsorg privat eller till dem som bildar ett föräldrakooperativ.
            Stödet får bara ges till dem som använder sig av barnomsorg i
            offentlig regi. För mig är det självklart att valet av barnomsorg
            måste grundas på familjens och barnens behov. Stat och kommun
            skall underlätta detta val och inte styra det.
          </note>
          <note>
            Min fråga till Britta Lejon är: Är statsrådet beredd att ge kommunerna
            utrymme att lokalt besluta om barnomsorgens utformning, just för
            att kunna ta hänsyn till föräldrarnas val?
          </note>
          <note type="speaker">
            Anf. 74 Statsrådet BRITTA LEJON (s):
          </note>
          <note>
            Herr talman! Jag tycker att det finns flera olika frågeställningar
            i frågan. Den fråga som Maria Larsson väljer att avsluta med är
            jag inte nu beredd att ge några konkreta och detaljerade svar
            på.
          </note>
          <note>
            Däremot håller jag med Maria Larsson, om jag tolkar henne rätt,
            om att det finns anledning för oss att fundera över hur ansvars-
            och resursförhållandena ser ut när det gäller de offentliga verksamheternas
            utformning totalt i Sverige. Det inbegriper alla nivåer
          </note>
          <note>
            - statligt, regionalt och lokalt. Här har det hänt mycket under
            de senaste åren, och vi kommer att se oerhört stora förändringar
            framöver. Därför tror jag att det nu är dags för oss att sätta
            ned foten, stanna upp och fundera lite grann över åt vilket håll
            vi bör gå i framtiden.
          </note>
          <note>
            Men på Maria Larssons direkta fråga är jag inte beredd att ge
            något svar just för ögonblicket.
          </note>
          <note type="speaker">
            Anf. 75 MARIA LARSSON (kd):
          </note>
          <note>
            Herr talman! Jag tackar för den öppning som ändå finns i statsrådets
            svar.
          </note>
          <note>
            Jag tycker nog att man skulle våga sig på en viss försöksverksamhet
            i det här avseendet i den konkreta fråga som jag var inne på.
            Det finns ett intresse från väldigt många kommuner som har ansökt
            om att få bli försökskommuner, just för att använda barnomsorgspåsen
            på ett friare sätt.
          </note>
          <note>
            Då är min följdfråga: Är statsrådet beredd att åtminstone ge
            kommuner möjlighet att bli försökskommuner i det här avseendet?
            Det kan ju inte skada något. Jag tror att det skulle vara spännande
            för oss alla att se vilka konsekvenserna skulle bli om man släppte
            loss medborgarnas val på ett tydligare sätt.
          </note>
          <note type="speaker">
            Anf. 76 Statsrådet BRITTA LEJON (s):
          </note>
          <note>
            Herr talman! Nej, det är jag inte för dagen. Frågeställaren tog
            upp just barnomsorgsfrågorna, och de är väl egentligen mer en
            fråga för statsrådet Wärnersson än för mig. Men från den här regeringens
            sida är vi inte beredda att skjuta till några statliga pengar
            till vårdnadsbidrag, om det nu är det som frågeställaren är ute
            efter att få klartecken för.
          </note>
          <note>
            Däremot tycker jag att själva de övergripande frågeställningarna
            om den kommunala självstyrelsen i framtiden är mycket intressanta
            frågor som vi måste fördjupa oss i framöver.
          </note>
          <note>
            Äldreomsorgen
          </note>
          <note>
            Anf. 77 MARIANNE
          </note>
          <note type="speaker">
            SAMUELSSON (mp):
          </note>
          <note>
            Herr talman! I veckan som gick har Socialstyrelsens rapport över
            äldreomsorgen kommit. När man tittar i den kan man upptäcka dels
            en svidande kritik mot dagens äldreomsorg, där alltfler av våra
            äldre tvingas förlita sig till anhöriga som kan ställa upp och
            hjälpa dem därför att resurserna inte räcker till, dels -
          </note>
          <note>
            kanske mest alarmerande - ett stort varningstecken inför framtiden
            då man räknar med att behovet av hjälp ökar. Det blir fler äldre,
            och de blir mer vårdkrävande.
          </note>
          <note>
            Med anledning av den här rapporten skulle jag vilja höra vad
            regeringen ämnar vidta för åtgärder.
          </note>
          <note>
            Anf. 78 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! När det gäller frågorna som rör våra äldre har riksdagen
            under året tagit ställning till regeringens proposition om äldrepolitiken
            och handlingsplanen för framtiden. Naturligtvis är det ett viktigt
            steg att utveckla äldrevården, eftersom den tar sikte på flera
            viktiga områden - inte minst tillgång till personal, kompetens,
            boendeformer osv.
          </note>
          <note>
            När det konkret gäller frågan om personal har vi en kommission,
            som för övrigt statsrådet Mona Sahlin leder, där det finns en
            särskild grupp som också tittar på kompetensfrågorna inom äldreomsorgen.
          </note>
          <note>
            Nästa viktiga steg för regeringen är den äldreberedning vars
            direktiv nu förbereds i Socialdepartementet, med utgångspunkten
            att regeringen tar ställning till dem innan året är slut. Det
            här blir en parlamentarisk äldreberedning som jag tror kommer
            att få stor betydelse för utvecklingen av äldrevården.
          </note>
          <note>
            Anf. 79 MARIANNE
          </note>
          <note type="speaker">
            SAMUELSSON (mp):
          </note>
          <note>
            Herr talman! Jag tackar för svaret. Det är bra att något är på
            gång när det gäller att se över och fundera kring de här frågorna.
            Men det här är ett väldigt akut behov. Det är många äldre som
            i dag inte får den hjälp och inte har de anhöriga i sin närhet
            som de behöver. Det är också många anhöriga som går på knäna på
            grund av att de inte orkar med sin situation.
          </note>
          <note>
            Här är det väldigt brådskande att vi får till en förändring,
            så att de äldre får den omsorg de behöver.
          </note>
          <note>
            Det Socialstyrelsen tar upp, och som jag tycker är intressant
            att fundera över, är om nuvarande organisations struktur och finansiering
            är tillräckliga för att klara de framtida behoven samt hur snart
            det annars kan ske en förändring så att man klarar av det här.
          </note>
          <note>
            Anf. 80 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Låt mig komplettera mitt förra svar med att säga
            att en viktig del förstås är resurstillskotten till kommunerna.
            Där kommer vi att se en fortsatt ökning av medlen.
          </note>
          <note>
            När det sedan gäller att agera lite snabbare kommer socialministern
            i regleringsbrevet till Socialstyrelsen att ta upp frågan om läkarkompetensen,
            men också detta med hur vi organiserar bäst, dvs. att kommunerna
            och landstingen tecknar avtal. I dag har
          </note>
          <note>
            13 landsting tecknat avtal med kommunerna, och naturligtvis finns
            det en önskan att fler landsting och kommuner tar den här ställningen.
            Jag tror att det också har stor betydelse för möjligheten att
            klara både tillgången och kvaliteten inom äldreomsorgen.
          </note>
          <note>
            Försvarets ekonomi
          </note>
          <note type="speaker">
            Anf. 81 HENRIK LANDERHOLM (m):
          </note>
          <note>
            Herr talman! Jag har en fråga till finansministern.
          </note>
          <note>
            Riksdagen har vid två tillfällen, 1996 och 1998, enhälligt beslutat
            att en övergång från ett sätt att betala försvarsmateriel till
            ett annat skulle vara verksamhetsneutral. Det skulle alltså inte
            bli några omavvägningar på grund av övergången.
          </note>
          <note>
            Så har inte blivit fallet. Regeringen har i budgetpropositionen
            redovisat att man avser att bedöma konsekvenserna av detta först
            år 2002 och i avvaktan på detta tillgripa den mest tillfälliga
            av alla lösningar, nämligen anslagskrediter.
          </note>
          <note>
            Jag vill fråga finansministern om han anser det acceptabelt att
            försvaret nu tvingas betala samma fartyg, stridsvagnar och flygplan
            två gånger, dvs. att riksdagen anslagit medel vid två tillfällen
            för samma sak.
          </note>
          <note>
            Anf. 82 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Henrik Landerholm har fel. Försvarsmakten betalar
            inte två gånger. Det är en fullständigt felaktig beskrivning.
          </note>
          <note>
            Vi har en anslagsteknisk omläggning. Vi har förbundit oss i budgetpropositionen
            att efter försvarsperiodens utgång säkerställa att denna omläggning
            är verksamhetsmässigt och statsfinansiellt neutral.
          </note>
          <note>
            Självfallet skall vi leva upp till den utfästelsen. Det går inte
            i dag att uttala sig om huruvida detta kommer att leda till att
            försvaret skall få ökad kompensation eller om det tvärtom skall
            ske en överföring i motsatt riktning. Det går inte att dra några
            sådana slutsatser.
          </note>
          <note>
            Vad vi säkert kan uttala oss om i dag är att försvaret har blivit
            överkompenserat när det gäller räntekompensationen, eftersom denna
            fastställdes på basis av en högre räntenivå än den som nu råder
            till följd av en framgångsrik ekonomisk politik. Allt detta måste
            slutligen sammanvägas efter försvarsperiodens utgång, och vi skall
            självfallet leva upp till våra utfästelser.
          </note>
          <note type="speaker">
            Anf. 83 HENRIK LANDERHOLM (m):
          </note>
          <note>
            Herr talman! Jag tackar finansministern för svaret.
          </note>
          <note>
            Problemet är bara att år 2002 kommer begreppet verksamhetsneutralitet
            att vara helt innehållslöst, eftersom patienten - försvarsmaterielsplaneringen
            -
          </note>
          <note>
            kommer att ha hunnit avlida under tiden och operationen att kompensera
            Försvarsmakten med de här medlen i efterhand kommer att ha misslyckats.
            Alltså kommer inte regeringen att ha klarat att uppnå målet om
            verksamhetsneutralitet i försvarsplaneringen.
          </note>
          <note>
            I går kunde finansministern ge ett helt annat besked i den här
            frågan, som enligt dagens uttalande skall avdömas i samband med
            budgetpropositionen år
          </note>
          <note>
            2002. Han gjorde klart att försvarets ekonomiska problem inte
            har något med det här att göra - det kan han bedöma redan nu -
            utan sammanhänger med överplaneringar, ständiga fördyringar och
            överskridanden.
          </note>
          <note>
            Vilket av dessa två uttalanden som har gjorts i riksdagen under
            loppet av 24 timmar svarar mot finansministerns egentliga uppfattning?
            Skall Försvarsmakten kompenseras, eller är det inträffade dess
            eget fel?
          </note>
          <note>
            Anf. 84 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Jag beklagar den djupa okunnighet som präglar Henrik
            Landerholms inlägg. Bägge uttalandena har gjorts, och jag står
            för dem båda. De är fullt förenliga med varandra. Det är ett faktum
            att
          </note>
          <note>
            Försvarsmakten överplanerat genom att beställa i storleksordningen
            25-30 % över anvisade medel.
          </note>
          <note>
            Tidigare har man klarat detta tack vare stora leveransförseningar
            från försvarsindustrin men har under senare tid hamnat i svårigheter
            på grund av att dessa förseningar har minskat. Det leder till
            merkostnader i storleksordningen 2 miljarder kronor om året.
          </note>
          <note>
            Till detta kommer olika typer av fördyringar och överskridanden
            till följd av bristande ekonomisk styrning och kontroll inom Försvarsmakten.
            De beror inte på den anslagstekniska omläggningen. I det avseendet
            skall vi leva upp just till de utfästelser som vi har uttalat
            tidigare.
          </note>
          <note>
            Det måste dock vara på precis samma sätt för Försvarsmakten som
            för alla andra statliga verksamhetsområden, att man respekterar
            beslut som har fattats i demokratisk ordning av regering och riksdag.
            Man måste följa de ramar och direktiv som fastställts av riksdagen.
            På samma sätt som vi tillämpar det på alla andra områden måste
            vi göra det också inom Försvarsmakten.
          </note>
          <note>
            Småföretagandet
          </note>
          <note type="speaker">
            Anf. 85 ÅKE SANDSTRÖM (c):
          </note>
          <note>
            Herr talman! Jag har en fråga till statsrådet Mona
          </note>
          <note>
            Sahlin. Det gäller Småföretagsdelegationens rapport med många
            förslag till åtgärder för att stimulera småföretagandet i vårt
            land. Vi har tidigare under året fått höra många positiva synpunkter
            från statsrådet på den här rapporten. Min enkla fråga är: När
            kommer förslag i den riktning som har angivits av Småföretagsdelegationen?
          </note>
          <note type="speaker">
            Anf. 86 Statsrådet MONA SAHLIN (s):
          </note>
          <note>
            Herr talman! Åke Sandström kommer inte bara att få höra positiva
            saker, utan regeringen kommer också att göra sådana för småföretagarklimatet,
            precis som den förra socialdemokratiska regeringen gjorde.
          </note>
          <note>
            Ibland låter det i debatten som om ingenting hade hänt när det
            gäller att förenkla och göra det bättre för små företagare i vårt
            land. Vi kommer att fortsätta arbetet på detta, och jag hoppas
            att redan före jul kunna återkomma med några av de förslag som
            Småföretagsdelegationen har lagt fram. Sedan kommer detta att
            prägla allt det arbete som regeringen utför under fyraårsperioden.
          </note>
          <note type="speaker">
            Anf. 87 ÅKE SANDSTRÖM (c):
          </note>
          <note>
            Herr talman! Jag tackar för svaret.
          </note>
          <note>
            Idrott och hälsa på skolschemat
          </note>
          <note type="speaker">
            Anf. 88 YVONNE ÅNGSTRÖM (fp):
          </note>
          <note>
            Herr talman! Jag vill ställa en fråga till statsrådet
          </note>
          <note>
            Wärnersson. Enligt Stephan Rössner, professor vid
          </note>
          <note>
            Karolinska institutet, i ett inslag på TV i går kväll är över
            45 % av svenskarna överviktiga eller feta. En halv miljon har
            en övervikt som rent av är farlig för hälsan. Ökningen är framför
            allt markant bland ungdomar i åldern 18-24 år.
          </note>
          <note>
            Vi rör oss för litet, och det behöver göras någonting åt detta.
            Jag vill därför fråga statsrådet: Är statsrådet beredd att verka
            för att antalet timmar i ämnet idrott och hälsa ökas så snart
            som möjligt på alla stadier i skolan?
          </note>
          <note>
            Anf. 89 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Riksdagen har i våras beslutat att öka antalet timmar
            i ämnet idrott och hälsa.
          </note>
          <note type="speaker">
            Anf. 90 YVONNE ÅNGSTRÖM (fp):
          </note>
          <note>
            Herr talman! Jag hoppas att det räcker. Jag återkommer om det
            visar sig att problemen kvarstår.
          </note>
          <note>
            Grundläggande utbildning för vuxna med särskilda behov
          </note>
          <note type="speaker">
            Anf. 91 YVONNE ANDERSSON (kd):
          </note>
          <note>
            Herr talman! Också jag har en fråga till skolministern. Kunskapslyftet
            har debatterats mycket i vårt land. Alla har rätt att få en grundläggande
            vuxenutbildning, och det tycker jag är bra. Motsvarande rättighet
            finns dock inte i form av särvux för dem som har särskilda behov.
            Det är naturligtvis mindre bra och rimmar rätt dåligt med den
            utbildningspolicy som vi har haft i vårt land.
          </note>
          <note>
            Min fråga är: Varför är det så, och tänker skolministern göra
            något åt detta?
          </note>
          <note>
            Anf. 92 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Det är en riktig beskrivning som här har lämnats,
            och vi har också uppmärksammat möjligheterna just för den berörda
            gruppen, som särvux är avsedd för. Vuxna med funktionshinder har
            haft tydligt sämre möjligheter såväl att få en skolgång som att
            få läromedel som är anpassade till dem. Det har därför gjorts
            ett tilläggsdirektiv till Kunskapslyftskommittén i vilket beaktas
            möjligheten till vuxenutbildning för denna grupp.
          </note>
          <note type="speaker">
            Anf. 93 YVONNE ANDERSSON (kd):
          </note>
          <note>
            Herr talman! Jag tackar för det svaret. Jag vill samtidigt fråga
            inom vilken tid en sådan förändring är möjlig.
          </note>
          <note>
            Anf. 94 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Det kan jag inte svara på. Jag får återkomma i den
            frågan.
          </note>
          <note>
            Förmögenhetsskatten
          </note>
          <note type="speaker">
            Anf. 95 CARL FREDRIK GRAF (m):
          </note>
          <note>
            Herr talman! Utfallet av årets taxering börjar nu bli känt, och
            inte överraskande är det så att de rikaste svenskarna slipper
            betala förmögenhetsskatt medan ungefär 500 000 svenskar måste
            betala förmögenhetsskatt. Orsaken härtill är en socialdemokratisk
            konstruktion av lagstiftningen. Tycker finansministern att detta
            är rättvist, och när avser han att lägga fram förslag så att det
            blir lika för alla, dvs. noll i förmögenhetsskatt?
          </note>
          <note>
            Anf. 96 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Vi har gjort olika ingrepp i förmögenhetsskattesystemet.
            Det gjorde även den borgerliga regeringen, som skapade stora spänningar
            i systemet. Man befriade vissa kategorier helt från förmögenhetsskatt,
            beroende på vilken lista deras aktier är noterade på, medan andra
            får betala full förmögenhetsskatt. Det är inte den socialdemokratiska
            regeringen som har skapat detta system. Det skapades av den tidigare
            borgerliga regeringen.
          </note>
          <note>
            Detta innebär att jag inte är övertygad om att den nuvarande
            utformningen långsiktigt är den bästa tänkbara. Däremot är det
            så att förmögenhetsskatten ger inkomster och utgör ett viktigt
            fördelningspolitiskt inslag i vårt skattesystem.
          </note>
          <note>
            Jag har bjudit in andra partiers företrädare till skatteöverläggningar
            nästa vecka, och det kommer då att vara i princip möjligt att
            ta upp alla skattefrågor till diskussion. Vi får väl se vad de
            diskussionerna leder till och om det går att uppnå en stabil majoritet
            bakom en framtida skattereform. Att se vad detta leder till blir
            en senare fråga. Jag vill dock understryka att förmögenhetsskatten
            är ett viktigt led i vår fördelningspolitik. Den svarar för skatteinkomster
            som kommer till god användning i vår budget.
          </note>
          <note type="speaker">
            Anf. 97 CARL FREDRIK GRAF (m):
          </note>
          <note>
            Herr talman! Den borgerliga regeringen avskaffade förmögenhetsskatten,
            och det var Thomas Östros som sedan införde tricksandet med listorna.
            Jag är efter mina sju år i skatteutskottet ganska säker på att
            det är på det sättet.
          </note>
          <note>
            Jag fick inte svar på frågan om finansministern tycker att det
            är rättvist att bara de rikaste skall slippa förmögenhetsbeskattningen
            medan ungefär 500 000
          </note>
          <note>
            andra svenskar skall tvingas betala förmögenhetsskatt.
          </note>
          <note>
            Anf. 98 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Nästa gång Carl Fredrik Graf ställer frågor tycker
            jag att han skall läsa på bättre. Den borgerliga regeringen avskaffade
            inte alls förmögenhetsskatten, men den gjorde ingrepp som innebar
            precis det som jag sagt. Ägare av en viss typ av aktier befriades
            från förmögenhetsskatt, medan ägare av en annan typ av aktier
            fick fortsätta att betala.
          </note>
          <note>
            Skaka inte på huvudet! Det är så som jag säger, och det är lätt
            att kontrollera. Det är inte bra att gräva ned sig djupare i en
            felaktig position. Det var inte vi som skapade den här situationen,
            utan den skapades av den borgerliga regeringen. Förmögenhetsskatten
            avskaffades inte av den borgerliga regeringen. Den fanns kvar,
            och den finns fortfarande kvar.
          </note>
          <note>
            Jag håller med om att vi inte har något perfekt system. Det finns
            anledning att framöver se efter om vi skall göra justeringar i
            det rådande systemet.
          </note>
          <note>
            Försvarsindustrin
          </note>
          <note type="speaker">
            Anf. 99 HELENA FRISK (s):
          </note>
          <note>
            Herr talman! Min fråga riktar sig till statsrådet
          </note>
          <note>
            Mona Sahlin. Bofors spelar en viktig roll för den höga tekniska
            kompetensen i Karlskoga, som i sin tur har lett till många nya
            jobb och till optimism i kommunen. Vi känner därför med all rätt
            stor oro för kommunens utveckling om försvaret minskar sina beställningar
            av materiel.
          </note>
          <note>
            Jag vill fråga statsrådet Sahlin vilka insatser regeringen är
            beredd att göra för att säkra att den positiva utvecklingen av
            näringslivet i Karlskoga inte bryts.
          </note>
          <note type="speaker">
            Anf. 100 Statsrådet MONA SAHLIN (s):
          </note>
          <note>
            Herr talman! Det är utan tvivel så som Helena
          </note>
          <note>
            Frisk säger, att de nödvändiga omstruktureringarna inom försvarsindustrin
            har lett till och kommer att leda till stor oro bland många individer
            och på många orter. Det är också så att regeringen känner ett
            stort ansvar för att bidra till att framtidshopp och framtidstro
            skall finnas inte bara i storstäderna utan också på de här orterna.
          </note>
          <note>
            Som näringsministern och försvarsministern redan har meddelat,
            har det påbörjats ett arbete i Regeringskansliet för att tillsammans
            med de berörda orterna se hur vi kan bidra med ersättning och
            möjligheter i fråga om närings-, arbetsmarknads- och regionalpolitiken.
            Regeringen kommer att mycket noga följa detta och tillsammans
            med de här orterna se till att framtidstron finns kvar också i
            Karlskoga.
          </note>
          <note>
            Gasledning genom Sverige
          </note>
          <note type="speaker">
            Anf. 101 HARALD BERGSTRÖM (kd):
          </note>
          <note>
            Herr talman! Jag vill gärna ställa en fråga till statsrådet Mona
            Sahlin.
          </note>
          <note>
            När president Boris Jeltsin gästade Sverige för något år sedan
            gjorde han ett utspel om att vi i Sverige borde köpa rysk naturgas.
            Nu har det presenterats ett förslag om en gasledning genom Sverige,
            en transitledning, inte med några avtappningskranar till
          </note>
          <note>
            Sverige utan en ren transportledning. Det här har väckt en hel
            del oro på många olika håll, inte minst i mina hemtrakter.
          </note>
          <note>
            Min fråga är nu om statsrådet anser att det här är ett projekt
            av riksintresse.
          </note>
          <note type="speaker">
            Anf. 102 Statsrådet MONA SAHLIN (s):
          </note>
          <note>
            Herr talman! Statsrådet i fråga, som Harald Bergström ställer
            frågan till, kan inte denna frågeställning tillräckligt mycket
            för att våga sig på att ge ett rättvisande svar till den högt
            värderade församling som riksdagen är. Jag skulle vilja be frågeställaren
            att ställa en fråga eller en interpellation till berört statsråd,
            så att frågans svar blir ordentligt behandlat.
          </note>
          <note type="speaker">
            Anf. 103 HARALD BERGSTRÖM (kd):
          </note>
          <note>
            Herr talman! Tack!
          </note>
          <note>
            Sanningskommission
          </note>
          <note type="speaker">
            Anf. 104 SIV HOLMA (v):
          </note>
          <note>
            Herr talman! Med anledning av den rapport som
          </note>
          <note>
            Underrättelsenämnden presenterade i går skulle jag vilja ställa
            en fråga till statsministern.
          </note>
          <note>
            Under andra världskriget internerades människor i interneringsläger,
            bl.a. i Storsien. Jag har haft tillfälle att intervjua några av
            dessa med anledning av ett arbetarspel som jag var med om att
            framföra 1984 på
          </note>
          <note>
            Seskarö. Min fråga är: Avser statsministern att agera så att
            oskyldiga människor som blev internerade som presumtiva landsförrädare
            får en upprättelse?
          </note>
          <note>
            Anf. 105 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det är första gången som jag kommer i kontakt med
            den frågan. Jag har aldrig förut hört den diskuteras här i kammaren
            eller att den har varit föremål för beredning i Regeringskansliet.
            Jag känner väl till historien om Storsien och också de spänningar
            som fanns under andra världskriget och därefter, naturligtvis
            med den rädsla som fanns för kommunismen. Det vet också Siv Holma.
          </note>
          <note>
            Det skedde naturligtvis en del från det svenska samhällets sida
            som avsåg att skydda vitala svenska intressen. Hur det sedan har
            utförts och med vilken laglig rätt det har genomförts har jag
            ingen möjlighet att nu kommentera. Jag har därför heller ingen
            anledning att kommentera den fråga som Siv Holma ställer om eventuell
            upprättelse eller skadestånd. Jag vill avstå från att svara på
            detta, därför att frågan är över huvud taget inte beredd i Regeringskansliet.
          </note>
          <note type="speaker">
            Anf. 106 SIV HOLMA (v):
          </note>
          <note>
            Herr talman! Jag skulle då vilja ställa en annan fråga som har
            med ämnet att göra och som kanske skulle kunna vara en möjlighet
            att lösa den första frågan. Det är frågan om behovet av en sanningskommission.
            Under regeringsförhandlingarna kunde vi ta del av uppgifter från
            både Birger Schlaug och
          </note>
          <note>
            Gudrun Schyman om att en sådan var på gång. Samma sak har Johan
            Lönnroth sagt i förra veckan.
          </note>
          <note>
            Jag undrar då: Avser regeringen att agera i fråga om en sanningskommission?
          </note>
          <note>
            Anf. 107 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det är varken Schlaug, Schyman eller Lönnroth som
            uttolkar eller auktoritativt ger uttryck för regeringens uppfattning.
            Det gör regeringen själv. Jag har för regeringens del under hela
            valrörelsen sagt, och jag säger det igen, att vi valde linje förra
            hösten: en granskning i Underrättelsenämnden och i
          </note>
          <note>
            Registernämnden och dessutom ett omfattande forskningsprogram.
          </note>
          <note>
            Om det visar sig att den linje som då valdes, med stöd av Moderaterna,
            Centerpartiet och Socialdemokraterna i denna kammare, inte är
            hållbar och att de utredningar som nu har gjorts och kommer att
            presenteras resulterar i ytterligare krav på granskning är jag
            öppen för att gå vidare. Men låt oss först se vad detta resulterar
            i. I går fick vi en av rapporterna.
          </note>
          <note>
            Nästa kommer i januari. Det här ligger alltså i närtid.
          </note>
          <note>
            Till dess ber jag att få avvakta med svaret.
          </note>
          <note>
            Kvalitet i skolan
          </note>
          <note type="speaker">
            Anf. 108 SOFIA JONSSON (c):
          </note>
          <note>
            Herr talman! Jag skulle vilja ställa min fråga till skolminister
            Wärnersson, och det handlar om kvaliteten i skolan. Det är en
            fråga som jag ser som den absolut viktigaste att diskutera.
          </note>
          <note>
            Vi har sett vad regeringen har gjort tidigare. Det gäller de
            nationella skolinspektörerna. Vidare har vi kunnat läsa i propositionen
            att man vill utöka uppdraget till inspektörerna och till en inspektionsnämnd.
          </note>
          <note>
            Som skolministern säkert vet har Centerpartiet varit kritiskt
            till det här, och i likhet med flera andra partier har vi i stället
            velat införa ett nationellt kvalitetsinstitut.
          </note>
          <note>
            Hur vill skolministern arbeta på den lokala nivån för att stärka
            skolornas egen kvalitetsutveckling?
          </note>
          <note>
            Anf. 109 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Det är en uppgift för kommunerna att nu själva ta
            fram planer för just kvalitetsgranskning och titta på det både
            i nutid och i framtid. Jag har inte kunnat följa upp det i samtliga
            kommuner i
          </note>
          <note>
            Sverige, men jag följer en del kommuner och deras utvecklingsarbete.
            Här finns också med att de skall genomgå olika kurser för att
            hitta formerna för att göra kvalitetsgranskningen, och det är
            inte helt lätt att genomföra den.
          </note>
          <note>
            Jag tror att just detta att ha kvalitetsgranskning i en kommun
            är någonting som vi generellt har varit dåliga på i kommunerna.
            I de kommuner som vi nu har följt upp visar det sig just att skolan
            är på väg att bli en föregångare i fråga om att hitta bra kriterier
            och normer för att ta upp planer som också kan användas i det
            framtida utvecklingsarbetet. Jag kommer inom en vecka att besöka
            en sådan kommun för att få ytterligare exempel på hur man kommunalt
            kan lägga upp det här arbetet.
          </note>
          <note type="speaker">
            Anf. 110 SOFIA JONSSON (c):
          </note>
          <note>
            Herr talman! Precis som Wärnersson har jag följt det här med
            stort intresse, och jag tycker att det är viktigt att skolorna
            lokalt får en möjlighet att arbeta med kvaliteten. Jag ser det
            också som en demokratifråga, t.ex. att både personalen i skolan
            och de lokala skolstyrelserna får möjlighet att arbeta med utvecklingen
            av kvaliteten i skolan.
          </note>
          <note>
            Anf. 111 Statsrådet INGEGERD
          </note>
          <note type="speaker">
            WÄRNERSSON (s):
          </note>
          <note>
            Herr talman! Det är viktigt med kvalitetsgranskningen. I den
            nämnd som så småningom kommer att tillsättas under Skolverket
            ser jag det därför som angeläget att just ha med kommunrepresentanter
            och även företrädare för dem som är inne i yrkesverksamheten,
            för att denna nämnd skall kunna följa upp arbetet ute i kommunerna,
            ta initiativ till förbättringar och efter sitt granskningsarbete
            lämna in förslag. Där får jag en koppling, att även om det blir
            på en central bas är kommunföreträdarna med och även representanter
            från professionen.
          </note>
          <note type="speaker">
            Anf. 112 FÖRSTE VICE TALMANNEN:
          </note>
          <note>
            Därmed är frågestunden slut. Det är ytterligare många som har
            begärt ordet, men tiden medger inte att alla får komma till tals.
          </note>
          <note>
            Jag tackar regeringen och dess representanter för att de har
            velat komma hit och svara på kammarens frågor.
          </note>
          <note>
            Ajournering
          </note>
          <note>
            Kammaren beslutade kl. 14.59 på förslag av förste vice talmannen
            att ajournera förhandlingarna några minuter då ärendebehandlingen
            skulle fortsättas.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 15.02.
          </note>
          <note>
            7 § (forts. från 5 §) Ändringar i radio- och TV-
          </note>
          <note>
            lagen, m.m. (forts. KU6)
          </note>
          <note>
            Anf. 113 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Per Unckel inledde debatten med att tala om politisk-ideologiska
            ironier. Jag vill fylla på med de två mest uppenbara i den här
            debatten.
          </note>
          <note>
            Å ena sidan har vi Per Unckel själv, EU-entusiast som i praktiken
            talar för det marknadsliberala projektet, som nu går i taket över
            ett EU-direktiv som möjligen skulle kunna vara ett exempel på
            att vi kan hoppas på mer av ett medborgarnas Europa.
          </note>
          <note>
            Å andra sidan har vi Kenneth Kvist, EU-
          </note>
          <note>
            motståndare och vänsterpartist, som i sitt första uttalande om
            TV-listan förfasade sig över EU:s angrepp på äganderätten. I dag
            formulerade han sig i mer politiskt korrekta termer och sade att
            det handlar om demokrati och folkrörelser, men det är en ändring
            i orden och semantiken och inte i uppfattningen.
          </note>
          <note>
            Nu står alltså båda dessa herrar arm i arm, och det tycker jag
            är en intressant politisk ironi.
          </note>
          <note>
            Till saken. Vad handlar denna TV-lista om? Det har till att börja
            med påståtts att regeringen agerat med en irriterande brådska.
          </note>
          <note>
            Det som har hänt är följande. Listan är resultatet av ett EU-direktiv
            som beslutades för ett och ett halvt år sedan. Vi har inte skyndat,
            men vi har inte heller släpat benen efter oss. Efter ett år, i
            somras, presenterade regeringen en proposition om förändringar
            i radio- och TV-lagen. Det är alltså denna som i dag behandlas
            av riksdagen. Det tycker inte jag är någon brådskande hantering.
            Vi måste införliva detta EU-
          </note>
          <note>
            direktiv i svensk lagstiftning.
          </note>
          <note>
            När man kommer till själva punkten om TV-
          </note>
          <note>
            listan, som är en liten sak i de många förändringar som ingår
            i detta TV-direktiv, innebär den inget tvång att upprätta sådana
            TV-listor. Det är en möjlighet för
          </note>
          <note>
            EU:s medlemsländer att göra det.
          </note>
          <note>
            Som framgick av det citat som någon av de tidigare talarna läste
            upp här från talarstolen hade regeringen den 25 juni, dvs. när
            den lämnade ifrån sig propositionen, inga planer på att omedelbart
            framställa en
          </note>
          <note>
            TV-lista. Men vi sade också att vi noga skulle följa utvecklingen
            och om det av något skäl visade sig vara nödvändigt dra i gång
            arbetet med en sådan.
          </note>
          <note>
            Det som har hänt och som har fått regeringen att redan nu ärligt
            redovisa att vi vill göra en TV-lista är att vi sedan i somras,
            helt i enlighet med det som står i propositionen, noga har följt
            utvecklingen. Vi har då funnit att flertalet EU-medlemsländer,
            men också ett antal ansökarländer, dvs. sådana som ännu inte är
            medlemmar i EU, arbetar med eller redan har beslutat om TV-listor.
            Det är alltså det nya som har inträffat.
          </note>
          <note>
            Vi vill inte hamna i den situationen att ett svenskt
          </note>
          <note>
            TV-företag gör ett intressant evenemang tillgängligt för tittarna
            i ett annat land men att vi inte kan se till att vi själva får
            se detta intressanta evenemang. Vi måste nämligen respektera alla
            andra länders TV-
          </note>
          <note>
            listor, men de skulle inte behöva respektera någon från oss,
            eftersom vi inte skulle ha någon. Förlorarna skulle bli TV-tittarna
            och på lite sikt självfallet idrotten.
          </note>
          <note>
            Som exempel kan jag nämna ett land som är lätt att jämföra med,
            nämligen Danmark. Där har de ungefär samma TV-marknad som vi har
            och en idrottsrörelse av ungefär samma slag som vi har. De har
            duktiga fotbollsspelare, för att ta ett exempel. De har redan
            beslutat om sin TV-lista och har fått den godkänd av EU. Det är
            naturligtvis en lista som vi gärna tittar på för att se hur de
            har ställt samman den. I
          </note>
          <note>
            Danmark har det inte varit någon debatt om TV-
          </note>
          <note>
            listan. Det finns ingen där som har hävdat att idrotten skulle
            drabbas av katastrof eller av nedmontering.
          </note>
          <note>
            Missuppfattningar, förhoppningsvis inte medvetna sådana, om vad
            listan innebär har präglat debatten om
          </note>
          <note>
            TV-listan, när den nu äntligen kom i gång för någon vecka sedan.
          </note>
          <note>
            Av Per Unckels inlägg tidigare kunde man tro att en TV-lista
            innebär att Sveriges Television och TV 4
          </note>
          <note>
            skulle ha gratis och garanterad tillgång till de evenemang som
            listas. Vem skall betala? sade Per Unckel.
          </note>
          <note>
            Han oroade sig samtidigt över att riksdagsmajoriteten inte skulle
            ha fattat innebörden av listan. Jag oroar mig mer över att Per
            Unckel inte har fattat vad listan innebär.
          </note>
          <note>
            För det första innebär lagförslaget inte att de svenska allmän-TV-företagen
            skall erbjudas de listade evenemangen utan att betala för dem,
            utan det skall ske på skäliga villkor. Med skäligt pris menas
            det pris som normalt betalas för liknande evenemang i TV-sändningar
            som är tillgängliga utan krav på särskild betalning, dvs. marknadspriset
            på marknaden för s.k. fri television. Det är det första.
          </note>
          <note>
            Sedan sade Per Unckel någonting om att regeringen skulle kunna
            göra TV-listan efter eget tycke. Jag skulle vilja formulera det
            på följande sätt. Vi arbetar i
          </note>
          <note>
            Sverige mycket traditionellt. Vi ber TV-företagen, som står för
            ett intresse i den här saken, att komma in med sina önskningar.
            Sedan ber vi idrottsrörelsen att komma med sina önskningar. Efter
            det sätter vi i gång en vanlig beredning i Regeringskansliet.
            Den pågår fortfarande och är definitivt inte avslutad.
          </note>
          <note>
            Det kom en direkt fråga här under eftermiddagen som jag vill
            svara på. Det finns ingen TV-lista än. Det har inte beretts någon
            TV-lista i Regeringskansliet.
          </note>
          <note>
            Det pågår ett tjänstemannaarbete i Kulturdepartementet. Frågan
            har alltså inte hanterats av regeringen ännu.
          </note>
          <note>
            Efter att ha tittat på hur tjänstemännen har resonerat så här
            långt, bedömer jag att det inte föreligger så stora meningsskiljaktigheter
            om vad som bör stå på listan. Den fråga som fortfarande diskuteras
            gäller hur man skall behandla Sveriges kvalmatcher till VM och
          </note>
          <note>
            EM i fotboll.
          </note>
          <note>
            Problemet verkar inte främst vara om dessa matcher har sådan
            betydelse att de bör vara tillgängliga för den stora allmänheten
            utan hur fotbollens övriga avtal påverkas om Sveriges kvalmatcher
            på hemmaplan kommer med på en lista.
          </note>
          <note>
            Sveriges kvalmatcher utgör ju delar av VM och
          </note>
          <note>
            EM och bör självfallet vara tillgängliga för den stora publiken.
            Jag har förstått att Svenska Fotbollförbundet är helt ense med
            regeringen på den här punkten.
          </note>
          <note>
            Det målet kan naturligtvis uppnås på olika sätt, antingen genom
            att kvalmatcherna på hemmaplan förs upp på en TV-lista eller på
            något annat sätt. Det är självfallet något som kommer att finnas
            med i den fortsatta beredningen om vi får tillfälle att göra den
          </note>
          <note>
            TV-lista som så många andra länder har gjort och som vi kommer
            att tvingas följa.
          </note>
          <note>
            Låt mig sedan gå över till själva listan. Den existerar alltså
            inte. Men på en direkt fråga från Ingvar
          </note>
          <note>
            Svensson vill jag säga att det är klart att det är en kort lista
            det handlar om. Där är ju EU-direktivet mycket tydligt. Det är
            hårda restriktioner. Det handlar om
          </note>
          <note>
            OS, EM och VM. I vårt fall handlar det om tre idrotter, nämligen
            fotboll, ishockey och friidrott.
          </note>
          <note>
            När det gäller Ingvar Svenssons andra fråga skall jag också svara
            väldigt klart. Detta handlar självfallet om att den stora publiken,
            dvs. vanliga medborgare som inte är så specialintresserade av
            idrott att de skaffar sig ett betal-TV-abonnemang, skall ha tillgång
            till de stora, breda idrottsevenemangen.
          </note>
          <note>
            Vi tycker att detta är en mycket viktig fråga för idrottsrörelsen.
            Den bästa långsiktiga investering som man kan göra i idrotten
            är att se till att den kommer den breda publiken till godo.
          </note>
          <note>
            Jag kan alltså ta klart avstånd ifrån att det skulle handla om
            något annat, t.ex. att det skulle vara ett arbetsredskap för att
            få ned priserna på evenemangen.
          </note>
          <note>
            Det är EU-parlamentet som tog initiativet till att vi så småningom
            har fått denna lista i TV-direktivet. De talade om risken för
            att man skulle få extrema prishöjningar som ett resultat av att
            vi har stora mäklarfirmor som köper upp rättigheter från olika
            idrottsorganisationer. De befarande att det skulle ge en negativ
            utveckling på det här området.
          </note>
          <note>
            Från vår sida handlar det om att televisionen skall kunna erbjuda
            breda idrottsevenemang för den breda publiken genom en TV-lista
            som kommer att vara mycket kortfattad i enlighet med EU-direktivet.
          </note>
          <note>
            Om man förenklar det lite grann har vi två parter i det här fallet
            som jag tycker representerar några slags särintressen. Den ena
            är idrottsrörelsen. Den vill sälja sina rättigheter så dyrt som
            möjligt. Den andra parten är TV-företagen som vill köpa rättigheterna
            till så låga priser som möjligt.
          </note>
          <note>
            Jag tycker att den viktiga uppgiften för oss som har politiska
            uppdrag är att hävda allmänintresset. Det handlar om den stora,
            breda publikens möjligheter att ta del av de sporthändelser som
            lockar just den breda publiken. Det är detta som TV-listan handlar
            om för regeringens del.
          </note>
          <note type="speaker">
            Anf. 114 KENNETH KVIST (v) replik:
          </note>
          <note>
            Herr talman! Ministern säger att man har följt utvecklingen noggrant
            och att den bästa investeringen för idrotten är att den visas
            brett. Idrotten är mycket väl medveten om detta.
          </note>
          <note>
            I mitt inlägg kunde jag visa att idrotten t.o.m. betalar av sina
            relativt knappa resurser, i alla fall om vi jämför med förhållandena
            i andra länder, till svenska
          </note>
          <note>
            TV-kanaler för att de skall visa mer idrott. Det gäller t.ex.
            damfotbolls-VM eller Fotbollskväll. Idrotten tar sitt ansvar.
            Idrottsrörelsen i Sverige behöver inte skrivas detta på näsan.
          </note>
          <note>
            Nu återstår det att förklara hur det juridiskt skall gå till
            om vi har en lista i Sverige samtidigt som slutspelet i fotbolls-VM
            går i Korea nästa gång. Hur kan regeringen påverka till vilket
            företag det internationella fotbollsförbundet eller det koreanska
            fotbollsförbundet säljer denna rättighet?
          </note>
          <note>
            Vår jurisdiktion är väl rimligen bara det som gäller i det egna
            landet och det egna fotbollsförbundet, för att ta det exemplet,
            och de arrangemang det råder över. Då får det ju de här konsekvenserna.
            Varje motiv för en lista bortfaller ju fullständigt om det inte
            är så att man skall trissa ned priset för att vissa TV-
          </note>
          <note>
            kanaler skall kunna visa arrangemangen billigare. Då drabbar
            det idrotten precis på det sätt som idrottsrörelsen befarar.
          </note>
          <note>
            Anf. 115 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Jag har jämfört de krav som idrottsrörelsen ställer
            och den oro de har med de listor som andra länder har sammanställt
            och som vi förbereder oss för att förhoppningsvis få sammanställa.
            Och jag kan bara konstatera att det inte finns några skillnader,
            i alla fall inte av någon större grad. T.ex. anser både idrottsrörelsen
            och Regeringskansliet, så här långt, att en lista bör innebära
            att man försäkrar sig om arrangemangen på bortaplan. Det finns
            egentligen bara en punkt där vi inte är ense, nämligen när det
            gäller hemmamatcherna.
          </note>
          <note>
            Vi är självfallet beredda att inte ta med en sådan punkt på en
            TV-lista om det är så att idrottsrörelsen kan komma med någon
            typ av försäkring om att den breda publiken, precis som tidigare,
            inte skall gå miste om de evenemang som det kan handla om.
          </note>
          <note>
            Men världen är ju föränderlig. Det har kommit fram här i diskussionen
            att saker och ting skulle bli gammalmodiga. Vi har ju också en
            väldigt snabb utveckling på den här marknaden. Det finns stora
            ekonomiska aktörer. Vi har också en teknisk utveckling där digitaliseringen
            säkert kommer att innebära att vi får fler betal-TV-kanaler. Det
            kommer att bli en ökad konkurrens om de här evenemangen. Det kommer
            säkert också att påverka prisbilden.
          </note>
          <note>
            Jag tror att det är viktigt att vi skaffar oss en TV-
          </note>
          <note>
            lista när andra länder i vår omgivning skaffar sig TV-
          </note>
          <note>
            listor. Vi vill inte hamna i en situation där svensk television
            tvingas sända evenemang till t.ex. dansk television som man inte
            kan se om man bor i Sverige.
          </note>
          <note type="speaker">
            Anf. 116 KENNETH KVIST (v) replik:
          </note>
          <note>
            Herr talman! Om Sverige spelar en landskamp i ett annat land
            ägs sändningsrättigheterna till den landskampen antingen av det
            nationella hemmaförbundet eller av det internationella fotbollsförbundet.
          </note>
          <note>
            Ingen av dessa faller under svensk jurisdiktion. Om man väljer
            att sälja denna TV-rättighet till ett bolag och detta bolag inte
            vill sälja den till en svensk TV-
          </note>
          <note>
            kanal till den billiga penning som en lista skulle pressa ned
            priset till, kan bolaget avstå. Och då mister
          </note>
          <note>
            Sverige över huvud taget möjligheterna att se det. En lista ökar
            ju inte bredden eller möjligheten att se arrangemanget.
          </note>
          <note>
            Låt idrottsrörelsen försöka klara det. Det har gått alldeles
            utmärkt hittills, enligt min mening. Visst kan man ha synpunkter
            på mäklarfirmor och på att de försöker trissa upp priser. Men
            såvitt jag vet är det legal verksamhet och legitim affärsverksamhet.
          </note>
          <note>
            I Sverige råder det förhållandet att vi har ett s.k.
          </note>
          <note>
            ISPR-avtal som under en lång tid garanterar svensk fotboll ganska
            stora pengar med svenska mått mätt, men blygsamma pengar med internationella
            mått mätt. Detta ISPR-avtal riskerar att sägas upp om vi får en
            lista riktad mot matcher arrangerade av Svenska Fotbollförbundet.
          </note>
          <note>
            Då mister fotbollen i Sverige en massa pengar, vilket går ut
            över hela dess verksamhet. De pengarna är det ju ingen annan som
            fyller på någon annanstans ifrån. Det är pengar som går bort från
            förbundsverksamheten. Det är klart att det då blir nedskärningar.
          </note>
          <note>
            Det är mycket enkelt och mycket klart. Det betyder att en lista
            innebär minskade pengar för idrotten. Det är också onödigt med
            den typ av demokratisk folkrörelse som vi har i det här landet.
          </note>
          <note>
            Anf. 117 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Det konstaterades tidigare i debatten
          </note>
          <note>
            - och egentligen kommer nu Kenneth Kvist tillbaka till det -
            att det handlar om stora tal, att det handlar om att trissa ned
            priser i stället för att trissa upp priser. Någon konstaterade
            att det är väldigt oklart var det egentligen skulle innebära penningmässigt
            för idrottsrörelsen.
          </note>
          <note>
            Jag har tittat lite grann på den typ av beräkningar som Fotbollförbundet
            har gjort. Man har som alla goda lobbyister varit klok nog att
            fördela pengarna på en massa enskilda idrottsföreningar för att
            få dem att agera t.ex. i förhållande till riksdagens ledamöter.
            Jag kan inte förstå hur man har kunnat få ihop de summor som har
            redovisats okritiskt i en del medier och också, tycker jag, av
            en del politiker.
          </note>
          <note>
            Sedan upptäckte jag att man har räknat in idrottsevenemang som
            över huvud taget aldrig kommer att finnas med på några listor.
            Det är idrottsevenemang som kommer att betinga ett s.k. skäligt
            pris. Det faktum att TV 3 har köpt hockey-VM under lång tid har
            t.ex. satt ett pris på denna fri-TV-marknad. Jag har väldigt svårt
            att tänka mig att det kommer att betyda att det priset sjunker.
            Det handlar om att man har räknat in att nyhetsrätterna också
            skulle ingå i en sådan här TV-lista, och det skulle man då inte
            kunna ta betalt för. Börjar man räkna in sådant som inte finns
            med och som inte berörs av en TV-lista kan man komma upp i ganska
            ordentliga belopp.
          </note>
          <note>
            Men det är inte pengarna det handlar om, utan om att se till
            att ett mycket fåtal idrottsevenemang av speciell karaktär - eller
            kulturevenemang så småningom - får en så stor och bred publik
            som möjligt.
          </note>
          <note>
            Det är nämligen den bästa investering man kan göra i ett idrottsintresse
            som förhoppningsvis skall leva vidare sedan alla gråhåriga medelålders
            män har klivit åt sidan.
          </note>
          <note type="speaker">
            Anf. 118 PER UNCKEL (m) replik:
          </note>
          <note>
            Herr talman! Om kulturministern orkar med att höra det må det
            väl tillåtas mig att säga att argumenten gentemot Kenneth Kvist
            inte direkt var dödande till sin karaktär.
          </note>
          <note>
            Får jag säga så här, bara för att vi skall rekapitulera bakgrunden:
            Ingen har uppenbarligen hävdat att idrottsrörelsen inte klarar
            av det här. Ingen har gjort det, inte ens nu kulturministern.
          </note>
          <note>
            Då inställer sig frågan: Vad är problemet? Kulturministern säger
            att inte ens pengarna är problemet.
          </note>
          <note>
            Det är inte ens detta det handlar om. Då frågar man sig: Vad
            i hela friden är det då? Vad är det hon egentligen är ute efter?
          </note>
          <note>
            Hon kryddar anrättningen med att säga att det egentligen dessutom,
            ovanpå alltihop, är så att alla är överens. Det blir en kort och
            fin lista som inte bekymrar någon.
          </note>
          <note>
            Problemet är emellertid att kulturministern nu begär att riksdagen
            i realiteten skall ge henne och regeringen carte blanche för att
            skriva en lista, som man vill, när man vill.
          </note>
          <note>
            Det faktum att hon i dag möjligen inte har mer än tre, fyra eller
            fem arrangemang uppskrivna säger inte ett dugg om hur många hon
            har uppskrivna i morgon.
          </note>
          <note>
            Hon säger själv att det här kommer att gå till så att först säger
            idrotten någonting, sedan säger TV någonting och sedan sätter
            man sig ned och plockar och byter och grejar, och till slut kommer
            det en lista.
          </note>
          <note>
            Men tänk om TV kommer med tio nya arrangemang i morgon? Då kommer
            väl i så fall detta plock med en ny lista att ta sin början omedelbart
            eftersom regeringen ju med ett enda regeringsbeslut kan ändra
            listan.
          </note>
          <note>
            Det är precis konsekvenserna av detta som vi är oroliga för,
            nämligen att ge regeringen en generell rätt att ingripa i enskilda
            rättssubjekts rättigheter och tillgångar. Hur kulturministern
            än vänder och vrider på sina argument finns det inget annat logiskt
            argument än att hon försöker att begränsa möjligheterna för idrottsrörelsen
            att dra ekonomisk nytta av de arrangemang som man erbjuder TV-tittarna.
          </note>
          <note>
            Till detta säger många av oss ett klart och bestämt nej.
          </note>
          <note>
            Anf. 119 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Per Unckel upprepar sina argument.
          </note>
          <note>
            Han tycker fortfarande att det är så att regeringen efter eget
            gottfinnande skall sammanställa denna lista.
          </note>
          <note>
            Jag har försökt förklara att vi tar in alla möjliga synpunkter
            och går tillbaka i olika omgångar till de två parter, de två särintressen
            som är närmast berörda, alltså TV-företagen och idrottsrörelsen.
            Vi lyssnar av diskussionen i stort. Vi lyssnar självfallet av
            den här debatten, och vi har mängder av andra kontakter.
          </note>
          <note>
            Sedan kommer vi tillbaka, i enlighet med de hårda restriktioner
            som EU-direktivet ger oss, med en kortfattad lista. Syftet med
            den är att se till att de stora breda evenemangen kan nå en stor
            publik utan att man behöver betala en extra gång för dem genom
            att skaffa sig ett betal-TV-abonnemang. De som är så intresserade
            är en helt annan typ av publik. Inriktar man sig bara på den kommer
            långsiktigt det breda sportintresset och idrottsintresset att
            gå förlustigt många nya utövare och idrottskonsumenter.
          </note>
          <note>
            Så till detta med pengarna. EU-parlamentet, som tog initiativet
            till att detta senare blev ett EU-direktiv, kände en oro för att
            priserna skulle trissas upp eftersom man kunde se hur de stora
            mäklarföretagen agerade.
          </note>
          <note>
            Däremot finns det ingenting i det listan rymmer i de flesta länder
            - och det kommer inte att vara så med den svenska listan heller
            - som gör att den svenska idrottsrörelsen riskerar att komma sämre
            ut än något annat land.
          </note>
          <note>
            Och, som sagt var, detta är inte en svensk historia, detta är
            inte en personlig historia för min del, utan det handlar om att
            införliva ett EU-direktiv i svensk lagstiftning. Vi har följt
            utvecklingen i vår omvärld. Vi har funnit att de flesta EU-medlemsländerna
            har skaffat sig en lista. Vi skulle då stå ensamma och kunna hamna
            i väldigt besvärliga situationer genom att vi inte skaffar oss
            en TV-lista.
          </note>
          <note type="speaker">
            Anf. 120 PER UNCKEL (m) replik:
          </note>
          <note>
            Herr talman! Det sista är ett pikant argument för en minister
            som ändå ägnade en betydande del av
          </note>
          <note>
            EU-valrörelsen åt att säga att vi skulle stå utanför hela EU.
          </note>
          <note>
            Det argument som kulturministern anför för att vi skall göra
            detta löd, om jag förstod det hela rätt, så att det skulle kunna
            komma ett utländskt TV-bolag och köpa upp rättigheten till ett
            svenskt arrangemang i
          </note>
          <note>
            Sverige och sända detta till en utländsk publik utan att svenska
            folket skulle få se det.
          </note>
          <note>
            Tror kulturministern på spöken också? Det måste ju finnas någon
            realism i den hotbild hon målar upp om vi skall tro på hennes
            goda motiv. När argumentet för vad hon vill göra nu är så uselt
            ökar ju misstänksamheten för att det hon försäkrar oss inte är
            värt ett vitten.
          </note>
          <note>
            Kulturministern säger att det inte alls är efter eget gottfinnande
            som regeringen kommer att bestämma hur listorna kommer att se
            ut, att som hon försökte beskriva tidigare samlar man in intressen
            från olika håll och så fattar regeringen beslut.
          </note>
          <note>
            Problemet, kulturministern, är att rättigheter inte är förhandlingsfrågor.
          </note>
          <note>
            Äganderätten är ingen förhandlingsfråga. Vad vi här har att göra
            med är en äganderättsliknande konstruktion som kulturministern
            föreslår att riksdagen skall ge regeringen rätt att expropriera.
            Det är inte något man inkallar olika intressenter till för att
            vägas mot varandra.
          </note>
          <note>
            Det finns rättigheter i det svenska samhället som också en kulturminister
            borde respektera.
          </note>
          <note>
            Kulturministern försöker få detta till en fråga om om publiken
            skall vara stor eller liten. Som Kenneth
          </note>
          <note>
            Kvist tidigare har påpekat finns det ju inte någon del inom idrottsrörelsen
            som inte till varje pris vill säkerställa att de når en bred publik.
            Det finns inte ett TV-
          </note>
          <note>
            arrangemang, av de stora publika evenemangen, som
          </note>
          <note>
            Sveriges Television eller TV 4 inte gladeligen skulle sända.
          </note>
          <note>
            Vad vi hävdar är: Gör det, men betala för det. Se till att de
            som tillhandahåller evenemanget och gör sändningen möjlig får
            en chans att utveckla sin verksamhet och får ersättning för den
            publik som, på det sätt som TV-sändningar representerar, får tillgång
            till det värde som idrottsrörelsen erbjuder svenska folket.
          </note>
          <note>
            Anf. 121 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Betala för det, säger Per Unckel. Det är just det
            de gör och det är det de skall fortsätta att göra. Det handlar
            alltså icke om att konfiskera några rättigheter. Det handlar inte
            om att försöka använda den här TV-listan som ett verktyg för att
            pressa ned priser. Det handlar, om jag utgår från EU-
          </note>
          <note>
            parlamentet, om en stilla önskan att vi om ett antal år, när
            betal-TV är större än i dag, skall hamna i en situation där priserna
            trissas upp på ett sådant sätt att det blir omöjligt för andra
            breda TV-företag att vara med ens i budgivningen.
          </note>
          <note>
            Den TV-lista som vi förhoppningsvis kan få upprätta kommer självfallet
            inte att garantera att det blir den stora breda publiken som får
            evenemangen, just av de skäl som Per Unckel tar upp. De måste
            ju betala det skäliga priset. De kanske tycker att det är för
            högt.
          </note>
          <note>
            TV 4 kanske tycker det. Sveriges Television kanske tycker det.
            Då blir det ett annat företag som kommer att sända det. Men de
            kanske kan vara med i budgivningen.
          </note>
          <note>
            Eftersom Per Unckel talar om äganderätten och den diktatoriska
            hanteringen vill jag nämna att en del länder har valt att i hög
            grad låta TV-företagen vara med och utforma och bestämma listorna.
            Vi tyckte inte att det var lämpligt just av hänsyn till att idrottsrörelsen
            och TV-företagen i detta fall står för olika intressen. Den ena
            vill naturligtvis få ut ett bra pris, den andra vill kämpa för
            att betala så litet som möjligt.
          </note>
          <note>
            Vi har därför valt att föreslå att regeringen som hävdar allmänintresset
            skall kunna få göra dessa TV-
          </note>
          <note>
            listor.
          </note>
          <note type="speaker">
            Anf. 122 INGVAR SVENSSON (kd) replik:
          </note>
          <note>
            Herr talman! Jag vill tacka kulturministern för svaret när det
            gäller vad huvudsyftet är med en eventuell lista, och att kulturministern
            här tog avstånd från de spekulationer som förekom i Svenska Dagbladet.
          </note>
          <note>
            Om jag förstår kulturministern rätt förbereder man nu en lista
            just av det skälet att nästan alla andra medlemsstater förbereder
            eller redan har beslutat om sådana TV-listor.
          </note>
          <note>
            Jag vill bara fråga om man på departementet inte var medveten
            om det arbetet i somras när man lade propositionen, och om det
            har tillkommit nya omständigheter under hösten.
          </note>
          <note>
            Det var ett par frågor som jag inte fick svar på.
          </note>
          <note>
            Den ena gällde frågan om att man i propositionen talar om att
            man skall respektera ingångna avtal.
          </note>
          <note>
            Gäller den inställningen fortfarande från regeringens sida?
          </note>
          <note>
            Frågan om skäliga villkor, herr talman, är lite svår. Ministern
            talar om att det är marknadspriser som skall gälla. Om det stämmer
            med verkligheten kanske det inte blir några större problem för
            idrottsrörelsen. Men om det nu på något sätt skulle drabba idrottsrörelsen,
            har regeringen då någon handlingsberedskap för att kompensera
            idrottsrörelsen på något sätt? Jag skulle gärna vilja ha svar
            på det.
          </note>
          <note>
            Anf. 123 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! För att svara på Ingvar Svenssons första fråga,
            vill jag säga att det är en ny situation. Vi hade inte den totala
            bilden den 25 juni när vi lade propositionen. Vi fick väldigt
            skiftande besked om hur de olika medlemsländerna skulle förhålla
            sig till möjligheten att göra TV-listor.
          </note>
          <note>
            Det var också förklaringen till att vi formulerade oss på det
            sätt vi gjorde. När vi sedan har följt upp vad som har hänt i
            de olika EU-medlemsländerna, men också i ansökarländerna, ser
            vi att flertalet har valt att börja arbeta med en lista. I några
            fall har man också hunnit besluta om den och fått den godkänd
            av
          </note>
          <note>
            EU.
          </note>
          <note>
            När det gäller att respektera ingångna avtal framgår det av EU-direktivet
            att alla avtal som ingåtts före sommaren 1997, när direktivet
            togs, löper vidare.
          </note>
          <note>
            Eftersom jag tidigare nämnde några av fotbollens kvalmatcher
            vill jag säga att det som gör att vi kommer att fortsätta att
            bereda den frågan och ha ytterligare diskussioner om detta är
            att det handlar om Sveriges kvalmatcher på hemmaplan, som möjligen
            skulle kunna påverka ingångna avtal för Fotbollförbundets del.
          </note>
          <note>
            Detta gör att vi kommer att fortsätta samtalen kring den frågan.
            Vi vill självfallet att ingångna avtal skall respekteras i enlighet
            med EU-direktivet.
          </note>
          <note>
            Den sista frågan handlade om handlingsberedskap för idrotten.
            Det har gjorts en del satsningar på idrotten. Svenska spel har
            gått in med extra medel och det görs särskilda elitidrottssatsningar
            som föreslogs redan i våras. Det finns alltid handlingsberedskap
            för att stötta en av våra största folkrörelser. Vi är ju mycket
            angelägna om att det skall fortsätta att vara just en folkrörelse.
          </note>
          <note>
            Det kommer en idrottspolitisk proposition som statsrådet Ulrica
            Messing kommer att lämna till riksdagen senare i vår. Utgångspunkten
            är att så långt det är möjligt försöka hålla kvar en idrottsrörelse
            som inte drunknar i pengar.
          </note>
          <note type="speaker">
            Anf. 124 INGVAR SVENSSON (kd) replik:
          </note>
          <note>
            Herr talman! Jag har en följdfråga. EU-direktivet ger en viss
            tidpunkt där avtal före denna tidpunkt skall respekteras. Men
            nu handlar det ju om svensk situation. Man kanske inte skall skjuta
            fram den tidpunkten alltför långt. Då kan man förhandla fram väldigt
            förmånliga avtal.
          </note>
          <note>
            Tills riksdagen har fattat beslut om lagen är det väl rimligt
            att man respekterar ingångna avtal? Är det inte så?
          </note>
          <note>
            Anf. 125 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Det är beslutsdatum för direktivet som gäller. Avtal
            som träffats före den dagen löper vidare oförändrat. Jag undrar
            om det är något avtal av någon större omfattning som har träffats
            efter det datumet som skulle beröras.
          </note>
          <note>
            Det som gäller är det datum då EU-direktivet beslutades.
          </note>
          <note type="speaker">
            Anf. 126 MATS EINARSSON (v):
          </note>
          <note>
            Herr talman! Den här debatten har, föga förvånande, kommit att
            koncentreras till frågan om den s.k.
          </note>
          <note>
            listan. Jag skall återkomma till den saken. Först vill jag fästa
            kammarens uppmärksamhet på ett par andra frågor.
          </note>
          <note>
            I yrkande 3 i vår motion K2 uppmärksammade vi att regeringens
            förslag verkade innebära ökade möjligheter att sända pornografi
            och våldsskildringar även på tider när det finns risk att barn
            tittar. Utskottet har med anledning av vår motion och, såvitt
            jag förstår, i överensstämmelse med regeringens avsikt föreslagit
            en ny och bättre lagtextsformulering. Det är naturligtvis bra
            att så sker.
          </note>
          <note>
            I detta sammanhang förde vi också ett resonemang om det lämpliga
            i att införa sådana här varningssignaler i ljud och bild när våldsskildringar
            eller pornografi sänds eller skall sändas. Den här modellen kan
            sannolikt innebära en del upphovsrättsliga problem men framför
            allt är den helt otillräcklig som skydd för barnen. Vi tror att
            detta dessutom kan leda till en större acceptans för våldsskildringar
            och pornografi i TV. På just den punkten fick vi inte med oss
            utskottsmajoriteten men vi har denna gång ingen reservation. I
            stället avser vi att återkomma i andra sammanhang.
          </note>
          <note>
            I reservation 1 tar vi upp frågan om europeiska programkvoter,
            vilket regleras i 6 kap. 8 § i den nya
          </note>
          <note>
            TV-lagen. De här programkvoterna - att mer än hälften av den
            årliga sändningstiden skall upptas av program av europeiskt ursprung
            - har framställts som ett sätt att garantera mångfalden i etern
            eller t.o.m.
          </note>
          <note>
            som ett sätt att bekämpa den amerikanska kulturimperialismen.
          </note>
          <note>
            Vänsterpartiet menar att den av EU anbefallda kvoteringsregeln
            i grunden handlar om någonting annat. Den handlar om att skydda
            EU:s mediekapital mot konkurrens från USA snarare än om omsorg
            om den kulturella mångfalden. Detta är handelspolitik, inte kulturpolitik
            eller yttrandefrihetspolitik. Kvoteringen riktar sig ju inte explicit
            mot amerikansk medieindustri, vars globala dominans förvisso är
            ett problem, utan mot all utomeuropeisk programproduktion, t.ex.
            från tredje världen. Dessutom innebär den här kvoteringsregeln,
            enligt Vänsterpartiet, oacceptabla överstatliga ingrepp i medlemsländernas
            suveränitet på medieområdet. I den här tveksamheten, om jag så
            får säga, till kvoteringsverktyget finner vi att vi får ett visst
            stöd i utskottets betänkande.
          </note>
          <note>
            Vi menar att arbetet för mångfald, kvalitet och yttrandefrihet
            i etermedier inte i första hand handlar om andelen program producerade
            i EU utan om maktkoncentrationen i medieindustrin såväl inom som
            utanför EU, och om public service-företagens ställning och villkor
            på mediemarknaden. Ja, i grunden handlar det om olika sociala
            skikts tillgång till det offentliga samtalet och kulturlivet.
          </note>
          <note>
            Med anledning härav föreslår vi i vår motion och i reservation
            1 att regeringen omgående skall begära en utredning på europeisk
            nivå om andra sätt än kvotering för att motverka den amerikanska
            dominansen på medieområdet.
          </note>
          <note>
            Herr talman! Låt mig slutligen säga några ord om listan men först
            vill jag vända mig till Ewa Larsson från Miljöpartiet.
          </note>
          <note>
            Ewa Larsson betecknade Kenneth Kvists inlägg som en partsinlaga
            och hade dessutom synpunkter på vilka Vänsterpartiets riksdagsgrupp
            borde utse att företräda partiet i debatten. Jag tror att vi bör
            avstå från sådana synpunkter på varandras företrädare. Men för
            att lugna Ewa Larsson skall jag deklarera följande: Jag är icke,
            har aldrig varit och kommer med intill visshet gränsande sannolikhet
            aldrig att bli ordförande i någon bandyförening eller annan idrottslig
            sammanslutning över huvud taget. Därför må jag kanske ha möjlighet
            att ha några synpunkter på det här med listan.
          </note>
          <note>
            I debatten har det lite slarvigt sagts att Vänsterpartiet i konstitutionsutskottet
            har gått emot listorna för att försvara äganderätten i någon abstrakt
            mening.
          </note>
          <note>
            Det är inte så. Vänsterpartiet motsätter sig, som bekant, inte
            alla ingrepp i äganderätten. Det gör knappast något parti, inte
            heller Moderata samlingspartiet.
          </note>
          <note>
            Men det är heller inte så att vi anser att alla ingrepp i äganderätten
            är bra ur vänstersynvinkel.
          </note>
          <note>
            Staten kan, och bör, göra en mängd begränsningar av äganderätten
            och av marknaden. Man kan begränsa
          </note>
          <note>
            · vilka varor som får säljas,
          </note>
          <note>
            · när de får säljas,
          </note>
          <note>
            · till vem de får säljas och, i vissa fall,
          </note>
          <note>
            · till vilket pris de får säljas.
          </note>
          <note>
            Men alla dessa inskränkningar är generella, dvs.
          </note>
          <note>
            de gäller alla varor av ett visst slag. Sprit får t.ex.
          </note>
          <note>
            endast säljas av Systembolaget och av restauranger med utskänkningstillstånd.
            Spriten får bara säljas på vissa tider. Den får endast säljas
            till personer över 20
          </note>
          <note>
            år. Genom beskattning ser vi till att priset är tillräckligt
            högt osv. De här reglerna gäller naturligtvis generellt för alkohol,
            inte för ett visst märke och än mindre för en bestämd flaska av
            detta märke.
          </note>
          <note>
            Jag skall inte, i likhet med Ingvar Svensson, ge mig in på några
            djupare rättsfilosofiska resonemang om ägande och dess förhållande
            till förfoganderätt, dispositionsrätt, moralisk rätt, upphovsrätt
            etc. Jag tror att det räcker att konstatera att när en försäljning
            av något, t.ex. sändningsrättigheter, faktiskt äger rum och är
            laglig, innebär detta per definition att ägandet av detta något
            har övergått från A till B.
          </note>
          <note>
            Med listan tar sig staten, närmare bestämt regeringen, rätt att
            begränsa äganderätten till sändningstillstånd m.m. - inte generellt
            för idrottsevenemang, inte heller för vissa typer av evenemang,
            t.ex. fotbollsfinaler eller ishockeylandskamper, utan för rättigheterna
            till vissa bestämda idrottsevenemang, dvs., om vi nu skall prata
            marknad, enskilda "varor" på sändningsrättsmarknaden. Det är därför
            som man nu i det här diskuterade fallet faktiskt kan tala om
          </note>
          <note>
            "expropriationsliknande former".
          </note>
          <note>
            Även expropriation av enskilda tillgångar, t.o.m.
          </note>
          <note>
            till en ersättning till ägaren som är lägre än vad han skulle
            ha fått ut på marknaden, kan naturligtvis vara riktigt och motiverat.
            Men då måste expropriationen vara nödvändig för att tillgodose
            väsentliga samhällsintressen. Dessutom måste rimligen nyttan med
            expropriationen överväga de negativa konsekvenser som kan förutses.
          </note>
          <note>
            Det är uppenbart att man inte kan betrakta ett enskilt idrottsevenemang
            - eller för den delen en viss teaterföreställning - som något
            som är av "särskild vikt för samhället", som det står i lagförslaget.
            Skadorna för idrottsrörelsen kan också vara betydande och är i
            varje fall inte klarlagda. Därför är det enligt
          </note>
          <note>
            Vänsterpartiets mening både orimligt och omotiverat att ge regeringen
            en in blanko-fullmakt att företa sådana här expropriationer, låt
            vara partiella, av sändningsrättigheter - i synnerhet som sådana
            här expropriationer av allt att döma inte är nödvändiga för att
            ge alla möjlighet att se högintressanta matcher på TV och där
            blotta möjligheten till expropriation kraftigt försämrar idrottsrörelsens
            möjligheter att delfinansiera sin verksamhet via sändningsrättigheter.
          </note>
          <note>
            Jag tycker att debatten, som varit både intressant och upplysande,
            har visat att regeringen i den här frågan är ute på ganska tunn
            is såväl sakligt som när det gäller det parlamentariska underlaget.
          </note>
          <note>
            Herr talman! I likhet med Kenneth Kvist yrkar jag bifall till
            reservation 3 och, om denna avslås, till reservation 4. Jag står
            naturligtvis fast vid de uppfattningar som framgår av reservationerna
            1 och 2 men för tids vinnande avstår jag nu från yrkande.
          </note>
          <note type="speaker">
            Anf. 127 EWA LARSSON (mp) replik:
          </note>
          <note>
            Herr talman! Angående Kenneth Kvists partsinlaga är det väl så
            som Mats Einarsson säger att jag inte borde ha synpunkter på Vänsterpartiets
            företrädare.
          </note>
          <note>
            Det var bara därför att Kenneth Kvist såg ut som om byxorna höll
            på att spricka på honom. Jag vet att
          </note>
          <note>
            Vänsterpartiet i kulturutskottet företräder en annan linje. Jag
            tycker att det var lite väl kraftfulla inlägg.
          </note>
          <note>
            Mats Einarsson talar om kvoteringar och Amerika. Vet Mats Einarsson
            vilket land i världen som i dag producerar mest film?
          </note>
          <note type="speaker">
            Anf. 128 MATS EINARSSON (v) replik:
          </note>
          <note>
            Herr talman! Ewa Larsson frågar mig vilket land som producerar
            mest film. Jag är inte expert på dessa frågor, men jag tror att
            det är Indien.
          </note>
          <note type="speaker">
            Anf. 129 EWA LARSSON (mp) replik:
          </note>
          <note>
            Herr talman! Det är helt korrekt. Det är väl bra att flera som
            har möjlighet att lyssna på den här debatten får reda på att det
            faktiskt är Indien som producerar mest film i världen. När såg
            vi senast en indisk film på TV?
          </note>
          <note>
            Det finns mycket att göra när det gäller att utöka världsbilden.
            Personligen skulle jag föredra att se litet mer nordiska program.
            Men det här är en allmän diskussion, så vi kan bara ge våra allmänna
            synpunkter.
          </note>
          <note type="speaker">
            Anf. 130 MATS EINARSSON (v) replik:
          </note>
          <note>
            Herr talman! Jag vet inte om jag riktigt hänger med i argumentationen.
            De kvoteringsregler som EU
          </note>
          <note>
            nu ålägger oss att ha innebär att TV-bolagen måste se till att
            minst 50 % av de sända programmen är av europeiskt ursprung. En
            kanal som t.ex. skulle vilja slå ett slag för den indiska filmen
            och sända indisk långfilm 75 % av sändningstiden skulle icke få
            göra detta. Jag har lite svårt att se hur EU-direktivet är till
            skydd för indisk film.
          </note>
          <note>
            Anf. 131 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Eftersom den semantiska frågan har varit uppe i
            flera tidigare inlägg och nu även i Mats
          </note>
          <note>
            Einarssons, vill jag säga att det är möjligt att vi hade valt
            att formulera det annorlunda. Ni tycker att det låter så fånigt
            att det skulle kunna finnas evenemang som anses vara av särskild
            vikt för samhället. Även där är vi fångna av EU-direktivet. Det
            är EU-
          </note>
          <note>
            direktivets formulering. Jag tror inte att vi har några problem
            med att förstå detta, om vi nu inte vill göra oss lustiga.
          </note>
          <note type="speaker">
            Anf. 132 MATS EINARSSON (v) replik:
          </note>
          <note>
            Herr talman! Om detta enbart var en semantisk fråga och en fråga
            om fåniga formuleringar tror jag att vi skulle kunna stå ut med
            detta. Men saken är den att man, för att lyckas ge någon logik
            och ett rejält motiv till hela konstruktionen med listor, naturligtvis
            måste försöka hävda att det är av sådan vikt att det blir motiverat.
            Därför finns formuleringen avsevärd vikt för samhället. Men jag
            vidhåller att man icke kan betrakta enskilda idrottsmatcher som
            av särskild vikt för samhället.
          </note>
          <note>
            Anf. 133 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Herr talman! Nej, det står naturligtvis Mats Einarsson fritt
            att tycka så. Det finns andra som tycker att det är väldigt viktigt.
            Vad det handlar om är att direktivet och därmed också den svenska
            lagstiftningen på det här området inte skall gå för långt. Det
            skall vara en restriktivitet med de evenemang som skall finnas
            med på listan. Det markerar man genom att använda den typen av
            formuleringar. Det skall alltså vara ett fåtal mycket stora breda
            idrottsevenemang eller andra typer av evenemang för att en lista
            som upprättas i Sverige skall kunna godkännas av EU-
          </note>
          <note>
            kommissionen i efterhand.
          </note>
          <note type="speaker">
            Anf. 134 MATS EINARSSON (v) replik:
          </note>
          <note>
            Herr talman! Ministerns argumentation är, noterar jag, ganska
            så defensiv. Hon understryker hur kort denna lista skall bli,
            vilket tyder på att det finns en viss insikt om att det här finns
            ett problem. Jag tror att det finns ett mycket enkelt sätt att
            klara ut den här saken och undvika dessa problem. Det är att avstå
            från lista och att avstå från att stifta en lag som ger regeringen
            möjlighet att upprätta denna lista.
          </note>
          <note type="speaker">
            Anf. 135 GUNNAR HÖKMARK (m):
          </note>
          <note>
            Herr talman! Kammaren är på väg, om den följer utskottets rekommendation,
            att fatta ett beslut som nog är ett av de beslut som kan skada
            svensk idrott allra mest. Aftonbladets krönikör utnämnde i går
          </note>
          <note>
            Marita Ulvskog till svensk idrotts fiende nummer ett.
          </note>
          <note>
            Man behöver inte göra frågan till en personlig sak annat än konstatera
            att detta är ett beslut som kommer att påverka, skada och urholka
            den svenska idrottens förmåga att fungera. Det upprörande här
            är att det faktiskt inte finns någon som helst bedömning eller
            värdering av hur mycket det kommer att påverka idrotten.
          </note>
          <note>
            I debatten i kulturutskottet pekade vi moderater på att det inte
            finns någon värdering eller konsekvensanalys av vad detta kommer
            att kosta svensk idrott. Vi påpekade detta i den avvikande mening
            som vi hade till kulturutskottets yttrande till konstitutionsutskottet.
            Det var ingen i det utskottet som kunde säga hur mycket detta
            kommer att skada den svenska idrotten.
          </note>
          <note>
            Jag vet inte om det är någon av regeringssidans företrädare här
            i dag som är beredd att säga detta.
          </note>
          <note>
            Marita Ulvskog gick precis, men vi har företrädare för socialdemokraterna
            i konstitutionsutskottet och andra företrädare för socialdemokraterna:
            Hur mycket kommer detta att kosta svensk idrott? Det är rätt rimligt
            att ställa sig den frågan. I andra sammanhang brukar vi i denna
            kammare besluta om anslag om stöd bl.a. till den svenska idrotten.
            Detta beslut kommer att påverka den svenska idrotten mer än vad
            de besluten gör. Ändå är det ingen som i alla fall anser sig veta
            hur mycket detta kommer att skada den svenska idrotten. Förslaget
            från majoritetens sida i utskottet är att man skall fatta ett
            beslut som påverkar idrotten mer än vad man över huvud taget brytt
            sig om att uppskatta eller värdera. Det besynnerliga är att detta
            skall man göra, trots att regeringen själv i sin proposition konstaterar
            enligt vad KU har skrivit:
          </note>
          <note>
            "Enligt regeringens uppfattning saknas det för närvarande behov
            av en svensk lista. Regeringen konstaterar härvid att det finns
            få exempel på sportevenemang som har undanhållits allmänheten
            i Sverige. Flera av de sportevenemang, som skulle vara aktuella
            att föra upp en svensk lista, är rättigheterna redan upplåtna
            för flera år framöver och till programföretag som kan sända evenemangen
            till en väsentlig del av allmänheten i Sverige. Mot denna bakgrund
            anser regeringen att det för närvarande inte finns behov av att
            upprätta en lista av skyddade sportevenemang. Regeringen anser
            att det inte heller finns behov av att upprätta en lista av andra
            skyddsvärda evenemang."
          </note>
          <note>
            Det är alltså regeringens bedömning av behovet, samtidigt som
            det inte finns någon redovisning av vilken skada det kommer att
            tillföra svensk idrott.
          </note>
          <note>
            Göran Magnusson kan väl svara på den här frågan, eftersom Marita
            Ulvskog nu gått. Skadorna för idrotten är rätt mångfaldiga. Det
            handlar om den ekonomiska sidan. Idrottens företrädare har själva
            visat på siffror som är mycket omfattande, om vi sätter det i
            relation till statsbidragen, konsekvenser som inte bara berör
            de stora förbunden utan i allra högsta grad de små organisationerna.
            Det är de som i dag får större delen av statsbidragen. Hur är
            det, Göran Magnusson, hur mycket kommer idrotten enligt socialdemokraternas
            bedömning att skadas av det här beslutet? Det kommer att bli arrangemangsmässiga
            skador. Hur lätt blir det att genomföra större sportevenemang
            i Sverige när alternativet är att lägga dem någon annanstans där
            man står utanför det här regelsystemet och därmed kan få bättre
            intäktstäckning för de kostnader som finns i samband med stora
            sportarrangemang?
          </note>
          <note>
            Vilken är konsekvensen?
          </note>
          <note>
            Det blir en konsekvens för den svenska idrottens oberoende. Som
            någon här har sagt kan man ju kompensera den lite grand. Men vad
            blir det för oberoende om idrotten till allt större del tvingas
            att finansiera sin verksamhet i förhoppningen om ökade statliga
            bidrag? Hur pass beredd är regeringspartiets företrädare att göra
            det? Vad är det för poäng med att göra idrotten mer beroende i
            stället för att den skall kunna leva på sina egna intäkter?
          </note>
          <note>
            Mängden sända televisionsprogram kommer att drabbas. Om man minskar
            de olika aktörernas intressen att sända program är ju inte resultatet
            att det blir fler program. Jag vet ingen här som har hävdat att
            denna lista skall leda till att olika programbolag skall tvingas
            att sända program som finns uppsatta på listan som de program
            som bör sändas.
          </note>
          <note>
            Det finns en mängd oklarheter, men det finns också ett oerhört
            tydligt konstaterande, nämligen: Detta kommer att skada den svenska
            idrotten, men det finns ingen redovisning av i vilken omfattning.
            Jag ställer frågan: Finns det någon företrädare för regeringspartiet
            och för utskottsmajoriteten som är beredd att redovisa vilka kostnader
            och vilka skadeverkningar som denna lista kommer att tillfoga
            den svenska idrotten? Är det inte ett rimligt krav att de i denna
            kammare som är beredda att rösta för detta förslag lämnar en sådan
            redovisning? Bollen ligger i första hand hos Göran Magnusson.
          </note>
          <note type="speaker">
            Anf. 136 PETER PEDERSEN (v):
          </note>
          <note>
            Fru talman! Debatten har varit lång, och det är svårt att hitta
            en lämplig kompromiss på grundval av dessa motsägelsefulla uppgifter.
          </note>
          <note>
            Som många här har sagt är bakgrunden att det har kommit ett EU-direktiv
            som skall tillförsäkra alla medborgare inom EES-området möjlighet
            att se speciellt viktiga evenemang som sänds i det egna landet
            eller i ett annat land.
          </note>
          <note>
            Kulturminister Marita Ulvskog hade en poäng när hon påpekade
            att även om vi inte upprättar en lista i
          </note>
          <note>
            Sverige kan andra länder upprätta listor som gör att evenemang
            som sker i Sverige - jag kan t.ex. tänka mig att man i Italien
            vill se cykel-VM - skall vara tillgängliga för alla medborgare
            som har tillgång till public service-TV i det berörda landet.
          </note>
          <note>
            Det finns två principer här, dels allmänhetens intresse, dels
            idrottsrörelsens intresse att få rimliga intäkter för de evenemang
            som arrangeras.
          </note>
          <note>
            I kulturutskottet var många ledamöter euforiska över den markering
            som Marita Ulvskog gjorde här i kammaren som svar på en fråga
            av Birgitta Sellén.
          </note>
          <note>
            Bulgarienmatchen anfördes som exempel i argumentationen för att
            det nu var dags att upprätta en TV-
          </note>
          <note>
            lista. Det var inte rimligt att vi bara fick se kramarna och
            inte målen. Det tyder på att regeringen vid det tillfället inte
            hade riktigt klart för sig vad man egentligen skulle kunna uppnå
            med en sådan här lista.
          </note>
          <note>
            Vänstern drev i kulturutskottet en viss linje och ville mildra
            den euforiska känsla som många hade. Vi ville återgå till skrivningen
            "ges möjlighet att upprätta en lista", vilket också blev vårt
            yttrande till konstitutionsutskottet.
          </note>
          <note>
            Efter detta har regeringen i olika sammanhang via framför allt
            Marita Ulvskog uttryckt åsikter som fortfarande får mig att undra:
            Pratar vi verkligen om samma saker? Kommer samma saker att inträffa
            om det införs en lista eller inte? Vilka evenemang skall föras
            upp på en sådan lista?
          </note>
          <note>
            På s. 9 i betänkandet står det om fyra kriterier som
          </note>
          <note>
            EU-kommissionen tar upp och som hittills inte har nämnts:
          </note>
          <note>
            "1. Evenemanget och dess resultat har en särskild allmän genklang
            i den aktuella medlemsstaten och inte enbart för dem som vanligtvis
            följer sporten eller aktiviteten i fråga" - detta var Marita Ulvskog
            indirekt inne på tidigare.
          </note>
          <note>
            "2. Evenemanget har en allmänt erkänd specifik kulturell betydelse
            för invånarna i den aktuella medlemsstaten, i synnerhet som en
            katalysator för invånarnas kulturella identitet.
          </note>
          <note>
            3. Det nationella laget medverkar i en större internationell
            idrottsturnering.
          </note>
          <note>
            4. Evenemanget har av tradition sänts i TV utan extra kostnad
            och har dragit en stor TV-publik i medlemsstaten i fråga."
          </note>
          <note>
            Minst två av dessa fyra direktiv skall vara uppfyllda för att
            man skall kunna hävda att evenemanget skall uppföras på en lista.
          </note>
          <note>
            När man väl har bestämt sig för en lista skall den godkännas
            av EU-kommissionen och publiceras i en speciell tidning, EGT.
            Sedan skall alla medlemsstater respektera detta och möjliggöra
            att medborgarna får se de evenemang som finns uppförda på listan.
          </note>
          <note>
            Jag har varit ordförande i två idrottsföreningar, dels för Degerfors
            boxningsklubb som hade fem medlemmar, dels för Degerfors IF som
            på den tiden -
          </note>
          <note>
            1994 - spelade allsvensk fotboll. De uppgifter som
          </note>
          <note>
            Svenska Fotbollförbundet anför i sina inlagor stämmer i stora
            delar, såvitt jag kan se.
          </note>
          <note>
            Genom ISPR-avtalet tillfördes svensk fotboll mycket pengar. Det
            gällde de allsvenska föreningarna, division I-föreningarna, de
            olika distrikten, damfotboll, ungdomsfotboll, talangutveckling
            osv. Jag har svårt att se hur svensk television - dvs. TV 4 -
            skulle kunna betala motsvarande summa pengar, alltså 400
          </note>
          <note>
            miljoner kronor under fyra år. Där finns det ett problem.
          </note>
          <note>
            Vi har haft en hård debatt om detta, det skall öppet erkännas.
            Det finns saker som talar för en lista, och det finns saker som
            talar mot en lista. Jag är i grunden positiv till att viktiga
            evenemang skall kunna ses av den breda allmänheten, men då tänker
            jag på sådana evenemang som VM i fotboll, EM i fotboll och olympiska
            spel.
          </note>
          <note>
            I Centerns reservation talas det om Elitloppet, Vasaloppet, stora
            bandyfinaler och allt möjligt annat.
          </note>
          <note>
            Jag kallar mig själv för sportfåne, och jag vill se allt som
            sänds på TV. Men jag hävdar att Centerns krav inte har den dignitet
            att de skulle bli godkända av EU
          </note>
          <note>
            att föras upp på listan, det är jag övertygad om. Däremot har
            regeringen haft några idéer åt det hållet, att man tänka sig att
            föra upp evenemang av den typen. I
          </note>
          <note>
            dag uppfattade jag ändå att Marita Ulvskog backade lite grann
            från den uppfattningen, vilket jag finner positivt.
          </note>
          <note>
            Liksom flera andra har gjort vill jag påminna om att det inte
            finns någon automatik i att upprätta en lista. Det behöver inte
            leda till att den svenska allmänheten kommer att få se mer idrott
            i de rikstäckande kanalerna. I värsta fall kan det bli precis
            tvärtom.
          </note>
          <note>
            TV-bolagen kan plocka ut de trevligaste arrangemangen från listan
            och sedan skippa de evenemang som framför allt de manliga tittarna
            inte vill se. Då är det stor risk att t.ex. den kvinnliga idrotten
            ytterligare missgynnas, och det skall väl ändå inte vara meningen.
          </note>
          <note>
            Vänstern försökte att få ett gensvar i kulturutskottet för att
            regeringen tillsammans med berörda
          </note>
          <note>
            TV-bolag och idrottsrörelsen skulle sätta sig ned och diskutera
            i lugn och ro för att komma fram till vilka evenemang som är av
            särskild vikt för svenskarna att kunna se.
          </note>
          <note>
            För några dagar sedan träffade jag representanter för Riksidrottsförbundet
            och Svenska Fotbollförbundet. De framhärdade att det vore utmärkt,
            och de trodde att frågan skulle kunna lösas i samförstånd, dvs.
            att man skulle kunna säkra rätten för svenskar att se på viktiga
            evenemang utan att det behöver upprättas någon lista.
          </note>
          <note>
            Jag har lyssnat mycket noga på den här debatten för att själv
            kunna ta ställning och göra en bedömning av vilken typ av evenemang
            som regeringen kommer förslå att de skall föras upp på en lista.
            I dag har Marita Ulvskog backat delvis från sina tidigare ståndpunkter,
            men jag är inte helt nöjd.
          </note>
          <note>
            Därför vore det konstruktivt om vi här försökte hitta en samförståndslösning.
            Mitt förslag blir då att riksdagen återremitterar ärendet till
            konstitutionsutskottet, men att ärendet inte skall vända med posten
            och komma tillbaka till riksdagen utan att man tar upp det i samband
            med den idrottsutredning som kommer att behandlas och tas upp
            i samband med den idrottspolitiska proposition som statsrådet
            Ulrica
          </note>
          <note>
            Messing skall lägga fram i vår. Då kan man också diskutera den
            aspeket som idrottsrörelsen i dag påpekar, att det finns brister
            i Idrottsutredningen när det t.ex. gäller internationaliseringen.
          </note>
          <note>
            Med anledning av den debatt som har förts yrkar jag i första
            hand att ärendet återremitteras till utskottet och att det tas
            upp i samband med den idrottspolitiska propositionen i vår. Det
            gäller alltså punkterna 3
          </note>
          <note>
            och 4 i hemställan.
          </note>
          <note>
            Om återremissyrkandet icke bifalles yrkar jag avslag på dessa
            två hemställanpunkter och bifall till reservation 3 och till reservation
            4 under förutsättning att reservation 3 avslås.
          </note>
          <note type="speaker">
            Anf. 137 ROY HANSSON (m):
          </note>
          <note>
            Fru talman! Jag kommer i huvudsak att uppehålla mig vid den s.k.
            idrottslistan.
          </note>
          <note>
            I dag kan riksdagen komma att fatta ett onödigt, allvarligt och
            klåfingrigt beslut.
          </note>
          <note>
            Arrangörer har rätten att förfoga över arrangemang. Talet om
            att vissa arrangemang är upphovsrättsskyddade ändrar inte denna
            förutsättning.
          </note>
          <note>
            Jag skall uppehålla mig vid konsekvenserna för idrotten. Idrotten
            i Sverige omsätter totalt 7-8 miljarder kronor per år, varav cirka
            en halv miljard är statsbidrag. Således är intäkter från TV-rättigheter
            en väsentlig del av finansieringen av idrotten i Sverige.
          </note>
          <note>
            Viktigare ändå är den totaluppgörelse som sker mellan idrotten
            och televisionsföretagen vad gäller hur mycket idrott som skall
            sändas i TV. Idrottsrörelsen vill att det sänds mycket idrott
            i TV, bl.a. damfotboll och ungdomsidrott. Upprättar man då en
            lista har idrottsrörelsen inte någonting att förhandla om, om
          </note>
          <note>
            TV-bolagen enbart vill sända de s.k. godbitarna. Det är ju faktiskt
            en del av detta att man får sända en viktig match mot att man
            sänder mindre attraktiva matcher. Kenneth Kvist har här i dag
            väl redovisat att det t.o.m. är så att fotbollen betalar för att
            damfotboll skall sändas i TV. Om man nu upprättar denna lista,
            hur blir det då med damfotboll och ungdomsidrott?
          </note>
          <note>
            En annan sak som är bekymmersam är fördelningen av statsbidraget.
            Fotbollens och ishockeyns del av statsbidraget borde vara större
            än vad den är i dag. Men på grund av att dessa idrotter ger betydande
            intäkter för TV kan man låta andra idrotter få en större del av
            statsbidraget.
          </note>
          <note>
            Försvinner nu en del av TV-intäkterna från ishockey och fotboll
            är det rimligt att man gör en annan fördelning. Det går då naturligtvis
            ut över ridsport, varpa och konståkning. Det kan inte vara rimligt
            att dessa mindre sporter drabbas på det sättet.
          </note>
          <note>
            Det har gjorts ekonomiska beräkningar av Svenska Fotbollförbundet
            vad gäller fotbollen, och det är de enda siffror som vi har. De
            är möjligen att ses som en partsinlaga. Man har studerat vad som
            skulle ske om man ändrade i gällande avtal. Allsvenska klubbar
            som t.ex. Degerfors skulle då gå miste om 2,4 miljoner kronor.
            Division I-klubbar som Asyriska kommer att gå miste om 425 000
            kr. En allsvensk damklubb som VEIF går miste om 100 000, vilket
            är ungefär hälften av vad föreningen har att disponera. Ungdomssatsningen
            inom fotbollen går miste om 4 miljoner kronor. Jag undrar vad
            kulturministern, som dessvärre inte är här, har att säga till
            spelarna i VEIF om deras verksamhet riskerar att hotas.
          </note>
          <note>
            Det finns en annan anmärkning mot regeringen.
          </note>
          <note>
            Jag har de senaste dagarna fått reda på att förre idrottsministern
            så sent som i våras lovade idrottsrörelsen att man inte skulle
            upprätta någon sådan lista. Jag tycker att löften är till för
            att hållas.
          </note>
          <note>
            Det finns en annan del av det här förslaget. I texten står det:
            "- - - som gör det möjligt att upprätta en lista". Enligt min
            uppfattning är detta värre än att det faktiskt finns en lista,
            för finns det en lista, så är spelreglerna kända. Fattar riksdagen
            i dag beslut som gör att det blir möjligt, finns det ett hot att
            man när som helst skall sätta listan i verket.
          </note>
          <note>
            Om det i framtiden blir en diskussion mellan företagen och idrotten
            och man inte kan komma överens - det kan gälla betalningen eller
            hur mycket som skall ingå i sändningarna under en ettårsperiod
            osv. -
          </note>
          <note>
            kan ju TV alltid gå till regeringen och be om att en sådan lista
            skall upprättas. I det läget har idrotten ett väldigt dåligt förhandlingsläge.
          </note>
          <note>
            En annan viktig fråga är vem som i framtiden kommer att förlägga
            ett stort idrottsarrangemang till
          </note>
          <note>
            Sverige, om man har möjlighet att göra en sådan lista.
          </note>
          <note>
            Jag hörde i tisdags att Svenska Fotbollförbundet avser att ansöka
            om EM i fotboll år 2008. Detta kan vi glömma om vi i dag beslutar
            enligt det förslag som ligger på bordet. För ett sådant arrangemang
            kommer
          </note>
          <note>
            EUEFA naturligtvis att välja ett land där man inte riskerar att
            få sitt arrangemang konfiskerat, om det finns möjligheter för
            detta.
          </note>
          <note>
            Fru talman! Med detta yrkar jag bifall till reservation 3.
          </note>
          <note>
            Anf. 138 ULLA-BRITT
          </note>
          <note type="speaker">
            HAGSTRÖM (kd):
          </note>
          <note>
            Fru talman! Jag skall här och nu inte gå in på frågan om listan.
            Det sköter Ingvar Svensson på ett bra sätt för vår del. Vad jag
            vill peka på är våldsproblematiken.
          </note>
          <note>
            Efter att under snart två decennier ha påtalat TV-
          </note>
          <note>
            våldets negativa påverkan vad gäller våldsskildringar eller pornografiska
            bilder får jag äntligen bistå ett förslag om att en varning inför
            sådana bilder skall meddelas på TV. Givetvis är jag medveten om,
            som
          </note>
          <note>
            Mats Einarsson sade, att det inte löser problemen.
          </note>
          <note>
            Men jag tycker ändå att det är ett mycket positivt steg i rätt
            riktning.
          </note>
          <note>
            Det blir nu Granskningsnämndens uppgift att förelägga den som
            bryter mot bestämmelsen, vilket blir en mycket viktig uppgift
            i dag. Det är också viktigt att föreläggandet verkligen förenas
            med vite, så att det inte blir som när vi, några stycken, anmälde
            och fick videofilmer fällda, vilket i princip inte ledde till
            större böter än för en parkeringsförseelse.
          </note>
          <note>
            Vi kristdemokrater har länge sagt att det inte är möjligt att
            kräva att föräldrar själva skall ta ansvaret för alla program
            som deras barn och ungdomar ser utan att ha samhällets stöd. Man
            måste som förälder kunna lita på de program som sänds tidigt under
            dagen. Man måste också som förälder kunna lita på och inte behöva
            se alla filmer och program själv. Det blir en ohållbar situation.
            Det som medierna förmedlar har stor betydelse, bl.a. för de ungas
            verklighets- och rättsuppfattning. Självfallet är det så att bilden
            påverkar.
          </note>
          <note>
            Forskning inom bl.a. Human Dynamics visar att vi människor påverkas
            olika och att våra fem sinnen måste tillfredsställas olika mycket.
            Inom skolan är en diskussion i gång om att varje lektion måste
            tillfredsställa syn- och hörselintryck, vädja till den emotionella
            intelligensen osv. Det är då ytterst märkligt att det kan hävdas
            att program med våldsskildringar inte skulle påverka barn och
            ungdomar negativt. Det finns forskning som säger att de som saknar
            egen fantasi och därmed inte kan bearbeta programmen drabbas värst.
          </note>
          <note>
            Jag hör till en av dem som tror att attitydfrågan t.o.m. vad
            gäller våldtäkt av unga flickor har en viss påverkan om man ständigt
            blir matad med dessa scener. Det blir på något sätt legitimt.
          </note>
          <note>
            Givetvis är jag tacksam mot alla de män som nu tar på sig ett
            vitt band på klädseln och därmed visar:
          </note>
          <note>
            "Jag ger mitt hedersord på att inte begå våld mot kvinnor och
            inte öppet stödja eller med tystnad acceptera våldet mot kvinnor."
            Det är klart att jag är tacksam att vår statsminister satt med
            ett sådant vitt band här nyss. Men det är faktiskt inte tillräckligt
            ens om Ingvar Carlsson, Ulf Adelsohn och Göran Persson går runt
            med vita band. Jag är tacksam för att de gör det, men hade dessa
            herrar med sina maktpositioner tidigare försökt att sätta stopp
            för TV- och videovåld, hade det med all säkerhet också funnits
            mindre av våld i samhället.
          </note>
          <note>
            Det redovisas att var fjärde kvinna blir misshandlad eller våldtagen.
            Utbudet av våld måste minskas.
          </note>
          <note>
            TV och andra massmedier inriktar sig i för hög grad på unga kvinnors
            sexualitet.
          </note>
          <note>
            Vad som nu händer är att TV-program med ingående våldsskildringar
            eller pornografiska bilder föregås av en varningssignal med ljud
            eller av en varning som visas i löpande bild. Det innebär inte
            att alla barn och ungdomar automatiskt låter bli att se på våldsscener.
            Jag vet att det t.o.m. kan öka nyfikenheten i början. Men det
            som är positivt är att föräldrar äntligen får en chans att se
            vad som bedöms som ingående våldsskildring av verklighetstrogen
            karaktär. Detta innebär förutsättningar för att en landsomfattande
            diskussion kan starta.
          </note>
          <note>
            Det kan bli något av den värderingskommission som vi kristdemokrater
            önskar att regeringen kunde tillsätta för att diskutera värdefrågor.
            Vilka sändningar är det som granskningsnämnden finner innehåller
            våld i strid med bestämmelsen? Anser föräldrarna detsamma? Det
            kan alltså leda till att opinionsyttringar får större genomslagskraft
            som i vissa stater i USA.
          </note>
          <note>
            Jag hälsar alltså detta förslag välkommet, och jag är glad att
            som nyvald riksdagsledamot få vara med om att fatta ett sådant
            beslut. Det kommer direkt att ge konsekvensen att mindre barn
            slipper att se dessa våldsskildringar, och det kommer på sikt
            att påverka ungdomars attityder positivt.
          </note>
          <note type="speaker">
            Anf. 139 CARL ERIK HEDLUND (m):
          </note>
          <note>
            Fru talman! Vi har ju diskuterat den här frågan om
          </note>
          <note>
            TV-listning en längre stund här i dag, och jag har tre frågor
            till utskottsmajoriteten. För det första: Med vilken rätt skall
            staten kunna lägga sig i affärsuppgörelser som träffas mellan
            idrottsrörelsen och olika
          </note>
          <note>
            TV-kanaler?
          </note>
          <note>
            För det andra har jag blivit konfunderad under debatten i dag,
            och min fråga till utskottsmajoriteten är:
          </note>
          <note>
            Vem är det man vill gynna med det här lagförslaget?
          </note>
          <note>
            För det tredje skulle jag gärna vilja få ett hum om huruvida
            utskottsmajoriteten har en uppfattning om vilka konsekvenser det
            här lagförslaget får idrottsrörelsen som helhet.
          </note>
          <note>
            Det är kanske så att en del tror att idrotten i Sverige i huvudsak
            finansieras med allmänna medel och att detta i sig skulle ge staten
            någon form av moralisk rätt att intervenera. Jag vill då upplysa
            riksdagens ledamöter om att den samlade idrottsrörelsen omsätter
            ca 8 miljarder kronor. Då har jag inte räknat in den jättestora
            insats som alla ideellt arbetande gör. Det här är ju en genuin
            folkrörelse. Denna insats uppskattas uppgå till ungefär 14 miljarder
            kronor per år.
          </note>
          <note>
            Statens bidrag är för närvarande 480 miljoner kronor. Lägger
            vi då till vad kommuner och landsting på olika sätt bidrar med
            så är det ytterligare 1 miljard.
          </note>
          <note>
            Det blir alltså 6 ½ miljarder kronor som finansieras på annat
            sätt. Det är publikintäkter, bingo, lotterier, sponsring, försäljning
            av tomflaskor och reklamplatser m.m. Samhällets insats är som
            jag hoppas att alla vet främst koncentrerad till barn- och ungdomsverksamheten.
            Elitidrotten har små anslag eller inga anslag alls.
          </note>
          <note>
            Eftersom man nu skall stå här och deklarera vad man har för bakgrund,
            så att det framgår om man har särintresse eller inte, vill jag
            tala om att jag har en egen erfarenhet från AIK. Det är en elitklubb
            med framför allt fotboll och ishockey på programmet. Jag var ordförande
            där under fem år på 80-talet. Klubbens omsättning var i fjol ungefär
            100 miljoner kronor.
          </note>
          <note>
            Bidrag från stat och kommun uppgick tillsammans till
          </note>
          <note>
            1 ½ miljon kronor. Dessa pengar var öronmärkta för barn- och
            ungdomsverksamheten.
          </note>
          <note>
            Dessa 1 ½ miljoner kronor skall dels jämföras med vad ungdomsverksamheten
            kostar i en klubb av
          </note>
          <note>
            AIK:s storlek, nämligen 9 miljoner kronor, dels skall man ställa
            dem i förhållande till AIK:s samlade utbetalningar till stat och
            kommun i form av löneskatter, arbetsgivaravgifter, reklamskatt
            m.m. Dessa uppgick till 28 miljoner kronor.
          </note>
          <note>
            Att jag tar upp de här siffrorna är bara för att visa att vi
            som sitter här i riksdagen egentligen har väldigt lite att yvas
            över när det gäller det totala stödet. Vi har med andra ord väldigt
            liten rätt att gå in och börja peta i de inre förhållandena. Vi
            har varken en moralisk eller en juridisk rätt gentemot idrottsrörelsen.
          </note>
          <note>
            Statsidrott bedrevs bakom järnridån. I Sverige är vi stolta över
            en idrottsrörelse som är baserad på en gigantisk folkrörelse med
            mer än tre miljoner deltagare.
          </note>
          <note>
            Det är flera här som har varit inne på att de pengar som de stora
            publikidrotterna tar in fördelas även till idrotter som inte har
            det här publiktycket. Det är ungdomsverksamhet, som jag alldeles
            nyss nämnde.
          </note>
          <note>
            Det är damfotboll, som Fotbollförbundet betalade för att TV skulle
            sända när det var VM härom året osv.
          </note>
          <note>
            I en tidningsintervju säger kulturministern att TV-
          </note>
          <note>
            listan i första hand skall fungera som ett arbetsredskap för
            att få ned priset för TV-rättigheterna till en mer rimlig nivå.
            Vem tjänar på det? Ja, att de två duopolföretagen Sveriges Television
            och TV 4 tycker att det är bra kan man ju förstå. Men sedan när
            ankommer det på riksdagen att fatta beslut om vanliga, normala
            affärstransaktioner? Och vem skall avgöra vad som är skäligt pris?
            Jo, säger kulturministern i en intervju i Svenska Dagbladet, det
            kommer säkert att bli en rad olika rättsprocesser. Vem, förutom
            advokaterna, kommer att tjäna på den ordningen? Svaret på frågan
            om vem man vill gynna är således dels de två rikstäckande TV-kanalerna,
            dels advokatkåren.
          </note>
          <note>
            Fotbollförbundet har, som några här har varit inne på, räknat
            ut att det kommer att förlora i storleksordningen 60 miljoner
            kronor per år. Om detta är riktigt vet jag inte exakt. Men jag
            har tillräckligt mycket insyn för att efter att ha tittat på siffrorna
            tycka att det verkar vara en rimlig kalkyl. Det vore då intressant
            att jämföra den kalkylen med den som utskottsmajoriteten förmodligen
            har gjort. Den frågade Gunnar Hökmark om tidigare, och jag frågar
            Göran Magnusson:
          </note>
          <note>
            Hur ser era kalkyler ut? Hur har ni beräknat det här?
          </note>
          <note>
            I detta land där vi utreder allting och vill fatta vettiga beslut
            är det väl någon som har försökt tänka på vad den förfördelade
            parten här får avstå? Om vi skall minska intäkterna från de här
            evenemangen så är det ju någon som skall betala för det. Och det
            måste ju bli den som äger arrangemanget, dvs. idrotten.
          </note>
          <note>
            Ett minimikrav är alltså att en ordentlig konsekvensanalys görs
            innan beslut fattas. Det är inte gjort. Eftersom det inte är gjort
            finns det egentligen bara en sak som riksdagen i dag kan besluta
            om.
          </note>
          <note>
            Antingen kan vi som föreslagits återremittera det här till konstitutionsutskottet
            för en förnyad prövning och komma tillbaka eller så kan vi bifalla
            reservationerna
          </note>
          <note>
            3 och 4. Eftersom båda de här yrkandena finns lägger jag inte
            till något ytterligare.
          </note>
          <note type="speaker">
            Anf. 140 MATS LINDBERG (s):
          </note>
          <note>
            Fru talman! Jag skall hålla mig till förslaget om
          </note>
          <note>
            TV-listan. Jag är en av de 10 000 ledarna inom idrottsrörelsen.
            Jag tror att de flesta av de ideella ledarna i dag känner en väldigt
            stor oro inför den diskussion som har varit. Jag skall också omedelbart
            säga att jag är part i målet eftersom jag är ordförande i
          </note>
          <note>
            Ume fotbollsklubb. Men det är kanske också en viktig del för
            riksdagens ledamöter och alla andra att känna till vad det innebär
            att vara ledare - både inom elitklubbar och inom ungdomsverksamheten
            - där det över huvud taget icke finns några ekonomiska möjligheter
            där arvoden utgår. Det är ideell verksamhet.
          </note>
          <note>
            Fru talman! Det som bekymrar mig mest - och många andra som är
            idrottsledare med mig - är det jag uppfattar som en viss klåfingrighet
            av ett statsråd när man lägger fram ett förslag som drabbar idrottsrörelsen
            på detta sätt. Vi ser också mycket klart att man inte har gått
            igenom och förstått vad det förslag som man lägger fram får för
            konsekvenser. Det är oerhört svårt att i en idrottsklubb motivera
            medlemmar och ledare att fortsätta att arbeta på ideell basis
            när man drar undan en stor del av det ekonomiska utrymmet i, som
            för min del, en fotbollsklubb.
          </note>
          <note>
            För Umeå fotbollsklubb innebär detta ett bortdragande av ungefär
            420 000 kr. Det är relativt mycket pengar. Tittar man närmare
            på fotbollen totalt är de avtal som fotbollen i dag har på nivån
            68 miljoner kronor.
          </note>
          <note>
            Det skall sägas att om man drar bort avtalet kommer inte alla
            dessa pengar att elimineras. Det kommer självklart att träffas
            nya avtal. Men icke på den nivå som det här är fråga om.
          </note>
          <note>
            Jag vill också säga att vi inom fotbollen har ett mycket solidariskt
            arbete och har därigenom kunnat föra pengar från elitklubbar,
            damallsvenskan, det som är TV-mässigt attraktivt, till ungdomsverksamhet.
          </note>
          <note>
            Det skulle icke ha varit möjligt att göra om man bara skulle
            ta de enskilda aktiviteterna, ungdomsfotboll och damfotboll.
          </note>
          <note>
            Detta innebär faktiskt att vi under året som har gått har sett
            mer fotboll på svensk TV än vi någonsin tidigare har gjort, både
            svensk fotboll och internationell fotboll. Det här förslaget får
            inte en stimulerande effekt, menar jag, det får motsatsen. Vi
            kommer alltså att få se mindre av internationell och svensk fotboll.
          </note>
          <note>
            Framför allt gäller det de grupper som är svaga.
          </note>
          <note>
            Nu tillhör jag dem som leder en division I-klubb som är den bästa
            i Norrland. Men vi kommer inte att kunna spela matcher som sänds
            i TV. Dem är de inte intresserade av att se i Göteborg, Malmö
            eller Stockholm. Det kommer inte att visas damfotboll. Men det
            kommer inte heller att visas division I-fotboll från
          </note>
          <note>
            Gunnilse eller Degerfors på grund av att attraktionsvärdet inte
            är tillräckligt. Däremot kommer man kanske att visa några matcher
            med AIK, Djurgården och
          </note>
          <note>
            Göteborg. Men utbudet blir mindre.
          </note>
          <note>
            Jag kan konstatera att kulturministern i dagens debatt har varit
            betydligt försiktigare i sina uttalanden. Det tycker jag känns
            bra.
          </note>
          <note>
            Jag vill också ta fram en annan sak som jag tycker belyser hela
            problematiken på ett bra sätt. Det avtal som finns mellan Svenska
            fotbollförbundet och ISPR
          </note>
          <note>
            har verkat under ett år och gett ett mycket bra ekonomiskt utfall.
            Det är ett långsiktigt avtal. Det finns också ett muntligt avtal
            med SVT om att fortsätta samarbetet efter år 2000.
          </note>
          <note>
            Det är kanske inte en händelse utan bara en bekräftelse på det
            som alla fotbollsvänner egentligen säger i dag, men jag har ett
            telefax framför mig som har gått till ISPR, där SVT säger: Mot
            bakgrund av den nationella lista som regeringen avser att lagstifta
            om, finns det ingen direkt anledning att i dag förlänga avtalet.
          </note>
          <note>
            Det är så att säga den konsekvens som den här diskussionen har
            fått. Jag tycker att kulturministerns inlägg i dag faktiskt visade
            att hon har tagit till sig av den debatten. Jag tror att Svenska
            Fotbollförbundet och alla fotbollsälskare är betjänta av att man
            mycket väl diskuterar den här frågan. Vi är inte motståndare till
            att man gör en lista, men det är oerhört viktigt att den dialog
            som finns mellan intressenterna och i det här fallet regeringen
            verkligen förs på den nivån.
          </note>
          <note>
            Jag hoppas att regeringen har tagit till sig den debatt som har
            pågått, inte minst den som förts här i dag, men också den som
            förs på sportsidor och bland alla de hundratusentals ledare som
            finns i Sverige.
          </note>
          <note>
            Jag tror att alla berörs av detta. Det är bara det att debatten
            har kommit lite för sent. Därför tycker jag att den återremiss
            som har föreslagits känns rätt i det här läget.
          </note>
          <note type="speaker">
            Anf. 141 KENNETH KVIST (v):
          </note>
          <note>
            Fru talman! Jag begärde egentligen ordet för att replikera på
            två saker som jag inte hade möjlighet till tidigare.
          </note>
          <note>
            Den ena gäller de funderingar som Miljöpartiets representant
            hade om att den som sysslar med t.ex.
          </note>
          <note>
            idrottsverksamhet kanske inte får vara engagerad i en fråga och
            inte heller skall yttra sig.
          </note>
          <note>
            Jag tycker att det är ett märkligt inlägg. Jag förmenar ingen
            annan ledamot rätten att vara engagerad.
          </note>
          <note>
            Och jag tror att det är en fördel för riksdagens debatter om
            människor som har praktisk erfarenhet av livet utanför huset faktiskt
            delger kammaren sina erfarenheter. Det visar inte minst Carl Erik
            Hedlunds och
          </note>
          <note>
            Mats Lindbergs mycket insiktsfulla inlägg i dag.
          </note>
          <note>
            Jag begärde också ordet därför att Marita Ulvskog för att få
            en knorr på sitt inlägg avslutade med att säga att hon ville hålla
            kvar en folklig idrottsrörelse så att den inte drunknar i pengar.
            Då vill jag bara säga att det är en föreställningsvärld som jag
            tror är främmande för nästan samtliga svenska idrottsledare. Om
            landets kulturminister tror att risken är överhängande för idrottsrörelsen
            att drunkna i pengar har hon fel, fru talman.
          </note>
          <note>
            Jag stöder också återremissyrkandet. Den här debatten visar att
            en återremiss behövs.
          </note>
          <note type="speaker">
            Anf. 142 PER UNCKEL (m):
          </note>
          <note>
            Fru talman! Det är väl inte att vara oartig gentemot andra riksdagsdebatter
            om man säger att det då och då blinkar till i riksdagens kammare
            och frågor rör sig under diskussionens gång. Insikter vinns, argument
            testas och nya slutsatser kan möjligen vara på väg hos många av
            oss.
          </note>
          <note>
            Mot den bakgrunden tror jag att det vore klokt av kammaren att
            besluta att ge konstitutionsutskottet en möjlighet att ånyo pröva
            ärendet, med beaktande av de argument som kammarens ledamöter
            har framfört.
          </note>
          <note>
            Jag tror att många med mig till en början har upplevt det här
            ärendet som relativt okomplicerat, rätt rakt och specialiserat.
            Gradvis har man kommit till insikt om att ett ärende som från
            början kan ha den karaktären så småningom visar sig vara aningen
            mer komplicerat och innehålla aningen mer av motsatta synsätt
            än man från början hade upptäckt. Därför skulle jag uppskatta
            om kammaren biföll det yrkande som är inlämnat om att ge utskottet
            möjlighet att ånyo pröva detta ärende.
          </note>
          <note type="speaker">
            Anf. 143 GUNNAR HÖKMARK (m):
          </note>
          <note>
            Fru talman! Debatten om listan har byggt på någon slags föreställning
            om att idrotten och kommersiella aktörer är intresserade av att
            ha så få tittare som möjligt. Normalt brukar man nog anser att
            det är tvärtom. Det är det som är det verkliga fallet.
          </note>
          <note>
            Nu går det här ärendet på återremiss, och det är bra.
          </note>
          <note>
            Jag ställde tidigare i dag frågan om det var någon av regeringspartiets
            företrädare i kulturutskottet eller konstitutionsutskottet som
            kunde ge en bedömning av vad detta förslag skulle komma att kosta
            den svenska idrotten, både vad gäller möjligheten till stora internationella
            arrangemang i Sverige men också vad gäller kostnaderna i form
            av bortfall av intäkter. Det är ingen som har gett någon sådan
            redovisning, trots att detta helt uppenbart är en avgörande fråga
            för svensk idrott och för publiken. Det kan inför den fortsatta
            debatten som följer av en återremiss vara bra om någon gör det
            nu. Annars är det bara att konstatera att det inte fanns någon
            bedömning av hur detta kan skada svensk idrott.
          </note>
          <note type="speaker">
            Anf. 144 GÖRAN MAGNUSSON (s):
          </note>
          <note>
            Fru talman! Jag skall inte försöka summera debatten. Den blev
            i sitt upplägg något annorlunda, med hänsyn till att det fanns
            vissa tidsmässiga problem för några av deltagarna.
          </note>
          <note>
            Det har varit en bra debatt med breda erfarenheter.
          </note>
          <note>
            Jag vill gärna understryka det Kenneth Kvist talade om, nämligen
            att man i kammaren inte skall läggas till last att man har erfarenheter
            från och är engagerad i annat utanför kammaren. Tvärtom! I olika
            sammanhang är det ett plusvärde och avsikten att ha andra erfarenheter
            och engagemang.
          </note>
          <note>
            Sedan var det risken för idrottsrörelsen att drunkna i pengar
            - om nu kulturministern uttalade sig på det sättet. Det viktiga
            är att ha en idrottsrörelse med ett brett folkligt engagemang.
            Jag oroar mig för att idrottsrörelsen blir alltför beroende av
            olika kommersiella krafter och att det kan påverka på ett negativt
            sätt.
          </note>
          <note>
            Fru talman! Det är med den här frågan och argumentationen som
            det är i en hel del andra sammanhang; det är inte riktigt så bra
            som de mest entusiastiska anhängarna av TV-lista säger, men det
            är heller inte riktigt så eländigt som de mest entusiastiska nejsägarna
            uttalar. Möjligen går det att ha en mer nyanserad ståndpunkt.
            Det kammaren hade att ta ställning till - jag skall strax återkomma
            till det - är inte en lista eller ej utan den lagliga grunden
            för en lista.
          </note>
          <note>
            Fru talman! Eftersom jag uppfattar att det finns en tillräcklig
            majoritet, dvs. en tredjedel av de röstande avser att biträda
            återremissyrkandet, ser jag som företrädare för Socialdemokraterna
            inte någon som helst anledning att yrka på något annat sätt i
            frågan.
          </note>
          <note>
            Det är viktigt att vi är överens om hur vi handlägger saker och
            ting. Därför avser inte jag att motsätta mig återremissyrkandet.
            KU får ta ytterligare en vända med frågan.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 8 §.)
          </note>
          <note>
            8 § Foderlagen
          </note>
          <note>
            Föredrogs
          </note>
          <note>
            Miljö- och jordbruksutskottets betänkande
          </note>
          <note>
            1998/99:MJU5
          </note>
          <note>
            Foderlagen (prop. 1997/98:92)
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            KU6 Ändringar i radio- och TV-lagen (1996:844), m.m.
          </note>
          <note>
            Återförvisningsyrkande (v)
          </note>
          <note>
            För bifall räckte att en tredjedel av de röstande anslöt sig
            till detta.
          </note>
          <note>
            Tredje vice talmannen konstaterade att minst en tredjedel av
            de röstande hade bifallit återförvisningsyrkandet.
          </note>
          <note>
            Kammaren hade således bifallit återförvisning av ärendet till
            utskottet för ytterligare beredning med acklamation.
          </note>
          <note>
            MJU5 Foderlagen
          </note>
          <note>
            Kammaren biföll utskottets hemställan.
          </note>
          <note>
            Beslut om uppskjuten votering
          </note>
          <note>
            På förslag av tredje vice talmannen medgav kammaren att näringsutskottets
            betänkande NU4 fick avgöras vid morgondagens arbetsplenum.
          </note>
          <note>
            9 § Vissa elmarknadsfrågor
          </note>
          <note>
            Föredrogs
          </note>
          <note>
            Näringsutskottets betänkande 1998/99:NU4
          </note>
          <note>
            Vissa elmarknadsfrågor (prop. 1997/98:159)
          </note>
          <note type="speaker">
            Anf. 145 OLA KARLSSON (m):
          </note>
          <note>
            Fru talman! Jag hade bespetsat mig på att kunna säga att det
            här var ett av de första ärendena där regeringen får smisk på
            fingrarna. Jag kan nu konstatera att det blev inte så. Det var
            ett ärende före.
          </note>
          <note>
            Med det här betänkandet slopar ett enigt näringsutskott kravet
            på timmätare för att kunna byta elleverantör. Det är ett enigt
            utskott som kör över regeringen. I valet mellan konsumentintressets
            ståndpunkter och regeringens ståndpunkter valde utskottet konsumentintresset.
            Detta är bra.
          </note>
          <note>
            Avregleringen av elmarknaden tog sin början under den förra borgerliga
            regeringen, under perioden
          </note>
          <note>
            1991-1994. Avsikten var att effektivisera, att avreglera, att
            konkurrensutsätta elmarknaden. Den bestod då av monopol både på
            nätverksamhet och på leveranser av el.
          </note>
          <note>
            Avregleringen sköts upp en period, men drevs senare igenom under
            den socialdemokratiska regeringen. Avsikten var att konkurrensutsätta
            och effektivisera elverksamheten. Vi har konstaterat att detta
            har gett god effekt. För de stora förbrukarna, där det har funnits
            möjlighet att med små kostnader byta leverantör, har elpriset
            sjunkit dramatiskt. Vi har också fått en uppdelning av elpriset
            för de små konsumenterna, så att vi har kunnat se vad de olika
            delarna av elpriset går till. I dag är det ungefär en tredjedel
            som går till energin, en tredjedel till nätet och en tredjedel
            till skatt till staten.
          </note>
          <note>
            Det är de stora konsumenterna som har varit vinnare av avregleringen.
            För att underlätta för de små konsumenterna infördes ett pristak
            för timmätare för att göra det lättare för små konsumenter att
            byta leverantör och därmed pressa priserna på elen. Jag kan av
            egen erfarenhet konstatera att det har varit möjligt att pressa
            priset. Jag ringde min egen elleverantör och sade att jag hade
            fått erbjudande om lägre priser från någon annan. Det gjorde att
            mitt elpris sjönk med 6
          </note>
          <note>
            öre per kilowattimme.
          </note>
          <note>
            Den här möjligheten har i praktiken inte funnits för de små konsumenterna.
            De har varit tvungna att betala 2 500 kr för en timmätare för
            att kunna byta leverantör. Effekten har blivit oförändrade eller
            t.o.m.
          </note>
          <note>
            höjda elpriser för de små konsumenterna. När det i praktiken
            har varit omöjligt att byta leverantör har det inte blivit någon
            som helst konkurrens på marknaden.
          </note>
          <note>
            Därför är det bra att ett enigt utskott kör över regeringen och
            nu föreslår att timmätarkravet slopas.
          </note>
          <note>
            Utskottet föreslår en beställning till regeringen.
          </note>
          <note>
            Timmätarkravet skall slopas för alla konsumenter med ett säkringsabonnemang
            om högst 25 ampere i ett första steg. På sikt bör timmätarkravet
            slopas även för övriga mindre förbrukare om högst 63 ampere.
          </note>
          <note>
            Uppsägningstiden skall inte överstiga en månad. Vid byte av leverantör
            skall inte någon administrationsavgift eller liknande tas ut av
            konsumenten. Det skall alltså inte kosta något för konsumenten
            att byta leverantör.
          </note>
          <note>
            Här är det viktigt att statens utredare lyssnar och läser protokollet.
            Det skall icke uttas någon avgift för att byta leverantör. Utskottet
            beställer att detta skall kunna träda i kraft så snart som möjligt,
            eller senast den 1 november. Jag vill upprepa att detta inte är
            något förslag från utskottet, utan detta är en beställning.
          </note>
          <note>
            Därför vill jag yrka bifall till den del av utskottets hemställan
            som gäller mätning av elförbrukningen.
          </note>
          <note>
            Vi har två borgerliga reservationer. Den ena gäller nätkoncession
            för utlandsförbindelser, och den handlar om att det skall vara
            möjligt för fler att få nätkoncession för utlandsförbindelser.
            Det skall inte, som majoriteten vill, vara möjligt bara för det
            stora nätföretaget att bedriva utlandshandel, utan det skall vara
            möjligt även för fler. Vi vill ha ett förenklat förfarande där.
          </note>
          <note>
            Den andra borgerliga reservationen handlar om förseningsavgift
            vid försenad eller felaktig årsrapport.
          </note>
          <note>
            Vi menar att det om det gäller en stridig avgift är orimligt
            att man skall tvingas betala den innan man har fått den prövad.
          </note>
          <note>
            Med det, fru talman, yrkar jag bifall till reservation 1 och
            i övrigt bifall till utskottets hemställan vad gäller slopandet
            av timmätarkravet.
          </note>
          <note type="speaker">
            Anf. 146 LENNART BEIJER (v):
          </note>
          <note>
            Fru talman! Det här betänkandet skulle i första hand handla om
            vissa elmarknadsfrågor, direktiv och anpassning till EU osv.,
            men det har naturligtvis fått tyngdpunkten på frågan om elmätning.
          </note>
          <note>
            Vi kan konstatera att avregleringen av elmarknaden blev till
            nytta för de större elkonsumenterna och också påskyndade ägarkoncentrationen.
            Vänsterpartiet var vid det tillfället kritiskt mot avregleringsförslaget.
            Vi förordade en mer modifierad form, som tog större hänsyn till
            befintliga leveranskoncessionsområden.
          </note>
          <note>
            Vår kritik har visat sig riktig. Den stora majoriteten av elkonsumenterna
            kan i dag i praktiken inte byta elleverantör. Det finns ingen
            anledning och inga ekonomiska motiv.
          </note>
          <note>
            Det här har naturligtvis konsumenterna i form av
          </note>
          <note>
            Hyresgästföreningen, bostadsföretag m.fl. upptäckt, men också
            de nya elbolagen, som i dag utestängs från marknaden. Konsumenternas
            krav känner jag naturligtvis sympati för. Dessa rättmätiga krav
            blir nu i och för sig murbräckan också för de nya elhandelsbolagen,
            dvs. de som inte har eget nät, som kommer in på marknaden och
            som tidigare har sysslat med många andra saker.
          </note>
          <note>
            Om elmarknaden skall avregleras måste den ge fördelar också för
            vanliga elkonsumenter. Det är självklart. Vänsterpartiet ser därför
            förslaget om slopande av timmmätarkravet, att detta skall gälla
            för elkunder upp till 25 ampere och att byte av elleverantör skall
            vara utan kostnad för kunden som en viktig delframgång för den
            av riksdagen beslutade energiomställningen.
          </note>
          <note>
            Alla åtgärder som riksdagen vidtar på elområdet och övriga energiområdet
            bör naturligtvis anpassas till de energibeslut som tagits av riksdagen.
            Av den här anledningen fortsätter vi att yrka på utredning och
            åtgärder för att anpassa eltaxorna till den prioriterade energiomställningen.
            Slopande av kravet på timmätning kommer helt klart att pressa
            ned elpriset, och det är bra.
          </note>
          <note>
            För en vanlig elkund är den fasta elavgiften, nätavgiften, lika
            tung som eller tyngre än själva elpriset.
          </note>
          <note>
            Den stora andel av totalkostnaden som den fasta avgiften utgör,
            cirka en tredjedel, minskar givetvis motiven för elsparande hos
            små och medelstora elkonsumenter. Nuvarande taxekonstruktion försvårar
            hushållens elsparande och ökar inte efterfrågan på elsnålare hushållsapparater
            och maskiner.
          </note>
          <note>
            Utskottets majoritet vill ännu inte ge sig in i den principiella
            diskussionen huruvida eltaxorna skall dra åt samma håll som energiomställningen.
            Utskottet hänvisar i stället till principen om en skarp gräns
            mellan nätbolag och elhandelsbolag samt risken för korssubventionering.
          </note>
          <note>
            Fru talman! Jag hoppas att vi framdeles, när nu kravet på timmätning
            kommer att slopas, kan få en lika stark opinion för en eltaxekonstruktion
            som gynnar elsparandet. En sådan konstruktion bör vara möjlig
            utan att man bryter principen om boskillnad mellan nätbolag och
            elhandelsbolag.
          </note>
          <note>
            Jag vill yrka bifall till reservation 3 och i övrigt till utskottets
            hemställan.
          </note>
          <note type="speaker">
            Anf. 147 GÖRAN HÄGGLUND (kd):
          </note>
          <note>
            Fru talman! Jag vill först yrka bifall till reservation nr 1.
            Jag står även bakom reservation nr 2, men för tids vinnande nöjer
            jag mig alltså med att yrka bifall till reservation nr 1.
          </note>
          <note>
            Jag kommer, som flera andra här, att huvudsakligen ägna mig åt
            frågan om det hittillsvarande obligatoriet när det gäller elmätare
            vid byte av elleverantör.
          </note>
          <note>
            Sedan avregleringen på elmarknaden skedde har vi kunnat notera
            kraftiga sänkningar av priserna för de största konsumenterna.
            Det har varit enkelt för dem att räkna hem den investering som
            det innebär att övergå till en timvis mätning, medan de mindre
            konsumenterna inte har kunnat ekonomiskt räkna hem den investering
            som det innebär. De mindre konsumenterna har inte kunnat glädjas
            åt samma utveckling som de större konsumenterna. Förklaringen
            är enkel.
          </note>
          <note>
            För mindre konsumenter lönar det sig inte att byta leverantör,
            även om man hittar elleverantörer som kan erbjuda el billigare
            än den som man för närvarande köper sin el av. Skälet är att det
            finns ett lagstadgat krav på att den som byter leverantör -
          </note>
          <note>
            observera att det är endast den som byter leverantör -
          </note>
          <note>
            måste skaffa sig en mätare för 2 500 kr. Det går inte för den
            lilla konsumenten att räkna hem en sådan investering.
          </note>
          <note>
            Genom den tröskel som i dag finns motverkas en fungerande elmarknad,
            och priserna blir väsentlig högre än vad de skulle behöva vara.
            Det kan vi se vid en jämförelse med andra länder som har genomfört
            en avreglering liknande den svenska.
          </note>
          <note>
            Till yttermera visso har vi en regel som säger att man inte kan
            säga upp avtalet med sin elleverantör på kortare tid än sex månader.
            Det här hindrar också att vi får en väl fungerande marknad.
          </note>
          <note>
            Man skulle kunna dra en parallell och tänka sig att jag, som
            köper bensin från ett visst bensinbolag, om jag märker att andra
            bensinbolag håller priser som är något lägre måste köpa en särskild
            utrustning för flera tusen kronor för att få byta bensinleverantör.
            Jag skulle också ha en uppsägningstid på sex månader innan jag
            kunde byta. Inte många skulle byta! Marknaden skulle börja fungera
            sämre, och priserna skulle självfallet stiga.
          </note>
          <note>
            På det här viset har elmarknaden nu fungerat under en tid. Vi
            har från kristdemokratiskt håll, tillsammans med Folkpartiet och
            Moderaterna, under en tid drivit på i denna fråga för att få en
            förändring till stånd. Vi kan nu konstatera att ett enigt utskott
            står bakom föreliggande betänkande i denna del.
          </note>
          <note>
            Det innebär att uppsägningstiderna sänks rejält, att mätarkravet
            vid byte av leverantör avskaffas och att byte av leverantör i
            övrigt skall vara kostnadsfritt.
          </note>
          <note>
            Det är ett viktigt klargörande i betänkandet. Det skall vara
            kostnadsfritt att byta leverantör. Lika lite som det kostar pengar
            för mig att lämna en bank och gå till en annan som kund, t.ex.,
            lika lite skall det kosta för mig när jag byter elleverantör.
          </note>
          <note>
            Jag är glad över att vi har lyckats pressa regeringspartiets
            företrädare i utskottet till ett avskaffande av kravet på timvis
            mätning och förändring av uppsägningstiderna fr.o.m. den 1 november
            nästa år. Vi kan konstatera att Miljöpartiet och Vänsterpartiet
            -
          </note>
          <note>
            som tidigare har drivit denna linje utan att vara de främsta
            tillskyndarna - är med och att det finns ett enigt betänkande
            i denna del, vilket jag tycker är viktigt. Jag räknar nu med att
            regeringen sätter till alla klutar för att få detta att fungera
            så snabbt som möjligt. Vi beslutar alltså inte att det skall gälla
            från den 1 november nästa år, utan att det skall gälla senast
            från den 1 november nästa år. Det kommer att kunna genomföras
            utan några praktiska problem om regeringen anstränger sig.
          </note>
          <note>
            Det finns som sagt ett par reservationer fogade till betänkandet
            som jag står bakom. Det gäller nätkoncession för utlandsförbindelser,
            och det gäller frågan om förseningsavgifter vid försenad eller
            felaktig årsrapport, där vi av principiella rättssäkerhetsskäl
            vill reservera oss mot den ordning som utskottets majoritet har
            landat på.
          </note>
          <note>
            Med detta, fru talman, yrkar jag som sagt bifall till reservation
            nr 1.
          </note>
          <note type="speaker">
            Anf. 148 ÅKE SANDSTRÖM (c):
          </note>
          <note>
            Fru talman! Det är en positiv upplevelse för en nyvald ledamot
            att det första ärendet avlöpte med en sådan samsyn i utskottet.
            Efter många turer kom vi fram till det som finns i detta betänkande.
          </note>
          <note>
            För oss i Centerpartiet är enklare regler i samhället en viktig
            sak att arbeta för. Inte minst inom energiområdet behöver vi enklare
            regler för att i detta konkreta fall kunna medverka till att sänka
            energikostnaderna för väldigt många hushåll.
          </note>
          <note>
            Som framgår av förslaget skall kravet på timvis mätning upp till
            säkringsarrangemang på 25 ampere nu tas bort. Det är givetvis
            frivilligt att ha kvar denna mätning för dem som önskar. Det finns
            ett tillägg som är viktigt för många småföretag. Det är att man
            säger att detta är ett första steg och att kravet skall kunna
            slopas även för mindre förbrukare - upp till 63 ampere. Det tror
            jag är särskilt viktigt.
          </note>
          <note>
            Det är också, som har sagts av talare före mig, mycket viktigt
            att det vi har talat om är ett förslag till beslut. Det är en
            beställning. Det är med viss förvåning som jag har noterat i fackpressen
            att regeringens utredare inte har uppfattat att det inte skall
            tas ut någon administrationsavgift vid leverantörsbyte. Det bör
            som sagt klart framgå, och det gör det också i denna text.
          </note>
          <note>
            Det är positivt att utskottet har kommit till denna slutsats.
            Jag yrkar i första hand bifall till reservationerna 1 och 2 och
            i övrigt till utskottets hemställan.
          </note>
          <note type="speaker">
            Anf. 149 EVA FLYBORG (fp):
          </note>
          <note>
            Fru talman! Om detta hade varit ett idrottsligt evenemang hade
            min rubrik kunnat vara av denna typ: "Här faller regeringen på
            eget grepp" eller "Hattrick av oppositionen fällde tam proposition".
            Men det är det ju inte, så det blir väl bara till att konstatera
            att vi nu för första gången vad gäller denna regeringskonstellation
            kan notera att riksdagen har ett vida bättre förslag, och dessutom
            att utskottet är enigt i stora delar. Det kanske t.o.m. kan bli
            på detta vis fler gånger.
          </note>
          <note>
            Vad som dock är något mindre tillfredsställande i sammanhanget
            är att detta förslag kunde ha varit genomfört redan till detta
            årsskifte om vi hade haft en borgerlig regering, i stället för
            att fördröjas ytterligare ett år fram i tiden. En borgerlig regering
            hade som en av sina första prioriteringar att genomföra denna
            nödvändiga justering av elmarknaden. Tack vare att vi tillsammans
            i opposition har drivit frågan kan vi nu till sist se till att
            det genomförs. Om inte hade risken varit stor att regeringen begravt
            frågan och hängt upp skylten "Under utredning. Var god stör ej".
          </note>
          <note>
            Fru talman! Enligt nuvarande lagstiftning krävs installation
            av en timmätare med ett pris på 2 500 kr om en kund önskar byta
            elleverantör. Detta blir direkt hämmande för de små elkonsumenterna,
            dvs. de allra flesta privatpersoner i detta land. Det ger inte
            heller den konkurrens mellan elleverantörerna och den prispress
            som vi vill uppnå.
          </note>
          <note>
            Det är självfallet mycket viktigt att även de små elkonsumenterna
            kan dra nytta av elmarknadernas omreglering genom sänkta elpriser.
            Därför skall undantag från grundprincipen om denna mätning göras
            för kunder med en förbrukning om högst 25 ampere.
          </note>
          <note>
            Uppsägningstiden skall också vara högst en månad.
          </note>
          <note>
            Att det av konsumenten inte skall uttas någon administrationsavgift
            eller liknande vid ett leverantörsbyte är viktigt att säga.
          </note>
          <note>
            Man skall också, som flera talare har påpekat här innan, se det
            som ett första steg. På sikt bör bestämmelsen även kunna slopas
            för användare av upp till
          </note>
          <note>
            63 ampere. Det bör även inberäkna en hel del av våra småföretagare,
            men även landets jordbruksföretagare.
          </note>
          <note>
            Det skall också påpekas, som flera har gjort tidigare, att det
            inte är ett förslag utan en beställning som utskottet nu gör.
          </note>
          <note>
            Enligt ellagen får nätkoncession för linje som avser en utlandsförbindelse
            beviljas endast den som har nätkoncession för stamnätet eller
            största delen därav, dvs. Svenska Kraftnät. Detta är att starkt
            begränsa möjligheterna till en effektiv konkurrens, och därigenom
            ett dåligt utnyttjande av möjligheterna att ytterligare sänka
            de höga svenska elpriserna.
          </note>
          <note>
            Staten har redan det yttersta ansvaret för den nationella försörjningstryggheten.
            När det gäller utlandsförbindelser sker också en prövning genom
            koncessionsförfarandet. Dessutom finns det en anmälningsplikt
            när det gäller långsiktiga kontrakt som ingås över gränserna.
            I och med detta anser vi att staten har tillförsäkrat sig det
            inflytande och den kontroll över utlandshandeln som erfordras.
            Någon ytterligare statlig kontroll av utrikeshandeln med el är
            därför inte nödvändig och bör heller inte finnas.
          </note>
          <note>
            Regeringen föreslår också, fru talman, att nätmyndigheten skall
            få utdöma en förseningsavgift vid försenad eller felaktig årsrapport
            för nätverksamhet.
          </note>
          <note>
            Vi välkomnar förslaget i dess huvuddrag men finner det bristfälligt
            i ett avseende. Förslaget innebär nämligen att ett myndighetsbeslut
            om förseningsavgift får verkställas även om det inte har vunnit
            laga kraft.
          </note>
          <note>
            Detta innebär att ett myndighetsbeslut får direkt rättspåverkan
            även om det överklagas, vilket är olämpligt av principiella skäl.
            Det är av detta skäl som riksdagen måste avvisa förslaget just
            i denna del.
          </note>
          <note>
            Fru talman! Vi står naturligtvis bakom alla reservationer som
            vi finns med på, men jag yrkar med detta bifall till reservation
            nr 2.
          </note>
          <note type="speaker">
            Anf. 150 MATZ HAMMARSTRÖM (mp):
          </note>
          <note>
            Fru talman! Vid beslutet om ny ellagstiftning hösten 1995 var
            alla partier överens om att det var viktigt att alla elkonsumenter
            kunde dra nytta av de lägre elpriser som en ökad konkurrens på
            elmarknaden skulle leda till. För Miljöpartiet stod det tidigt
            klart att det rådande regelverket främst på grund av kravet på
            elmätarbyte vid byte av elleverantör - en kostnad på 2 500 kr
            - utgjorde ett hinder för att uppnå det målet. Det var bara storkunderna
            som fick skörda frukterna av den fria elmarknaden.
          </note>
          <note>
            Därför föreslog vi redan våren 1996 - alltså för två och ett
            halvt år sedan, Göran Hägglund - att kravet på elmätarbyte skulle
            utgå och ersättas med en avräkning mot normalförbrukningskurvor.
            Tyvärr fick vi inte stöd från något annat parti för det förslaget.
            Man ansåg att "största möjliga effektivitet i systemet uppnås
            vid mätning av den verkliga förbrukningen" och att det därför
            vore "olyckligt om timvis mätning ersätts av en schabloniserad
            debitering".
          </note>
          <note>
            Därför är det mycket underligt när Göran Hägglund står här och
            påstår att kd, Folkpartiet och Moderaterna har drivit på i den
            här frågan. Sanningen är ju att kd, Folkpartiet, Moderaterna och
            Centern tillsammans med Socialdemokraterna och Vänstern har stretat
            emot i den här frågan i två och ett halvt år.
          </note>
          <note>
            Göran Hägglunds beskyllning att Miljöpartiet inte har varit någon
            av de främsta tillskyndarna när det gällt att få det här gjort
            tidigare är i det närmaste löjlig. Vi ville ha det här gjort för
            två år sedan. Var fanns kd då? Det här framgår väldigt tydligt
            om man läser betänkandet och även näringsutskottets betänkanden
            från 1996/97 och 1997/98.
          </note>
          <note>
            År 1997 hade bristerna med det rådande regelverket blivit ännu
            tydligare. Vi återkom då med vårt yrkande att kravet på elmätarbyte
            skulle utgå och ersättas med en avräkning mot normalförbrukningskurvor.
            Inte heller den gången fick vi något stöd från något annat parti.
            De övriga partierna enades om att nästan ordagrant upprepa det
            de hade sagt året innan, nämligen att det vore "olyckligt om timvis
            mätning skulle ersättas av en schabloniserad debitering".
          </note>
          <note>
            I år är bristerna med det rådande regelverket ännu tydligare.
            För det första utestänger reglerna vanligt folk från den fria
            elmarknaden. För det andra har reglerna lett till en lika stor
            som omotiverad prisskillnad mellan Sverige och övriga nordiska
            länder. För det tredje bidrar reglerna till att motverka införandet
            av grön el.
          </note>
          <note>
            Därför återkommer vi till frågan i år igen. Den här gången har
            vi fem yrkanden:
          </note>
          <note>
            1. Slopa kravet på elmätare vid byte av elleverantör.
          </note>
          <note>
            2. Förkorta uppsägningstiden vid byte av elleverantör.
          </note>
          <note>
            3. Låt det bli avgiftsfritt att byta elleverantör.
          </note>
          <note>
            4. Låt de nya reglerna träda i kraft den 1 januari
          </note>
          <note>
            1999 eller så snart det är tekniskt möjligt.
          </note>
          <note>
            5. Korrigera direktiven till Leveranskoncessionsutredningen så
            att alla dessa förändringar blir möjliga.
          </note>
          <note>
            Det är intressant och glädjande att samtliga partier nu stöder
            den nyordning vi har velat ha sedan våren
          </note>
          <note>
            1996, oavsett om kursändringen beror på ökad insikt eller på
            att trycket från villaägarföreningar, hyresgästföreningar och
            andra påtryckargrupper har ökat.
          </note>
          <note>
            Ola Karlsson sade att det var bra att utskottet valde att tillgodose
            konsumentintresset, och det vill jag instämma i. Men man kan undra
            varför Ola Karlsson och övriga ledamöter i näringsutskottet valde
            att inte tillgodose konsumentintresset när de hade chansen
          </note>
          <note>
            1996 och 1997.
          </note>
          <note>
            Utskottets betänkande tillgodoser samtliga våra yrkanden. Det
            finns dock redan nu tecken på att vår och utskottets uttalade
            vilja att bytet av elleverantör skall vara kostnadsfritt för konsument
            inte kommer att realiseras. Jag inser att utskottets formulering
            att ingen administrationsavgift eller liknande bör tas ut av kunden
            i och för sig är förenlig med att lägga en bytesavgift på den
            nya elleverantören. Det är dock uppenbart, såvitt jag kan se,
            att en sådan avgift för elleverantören kommer att drabba elkonsumenten
            och därför är oförenlig med utskottets intention.
          </note>
          <note>
            Nu har vi hört från talarstolen att Moderaterna, kd och Centern
            delar uppfattningen att ingen avgift skall läggas på elleverantören.
            Eva Flyborg från Folkpartiet säger att hon också instämmer i den
            uppfattningen.
          </note>
          <note>
            Det vore intressant att höra vad Vänstern och Socialdemokraterna
            säger i den frågan.
          </note>
          <note>
            Fru talman! Jag yrkar bifall till utskottets hemställan vad avser
            mom. 1-9. Men jag vill också säga några ord om mom. 10. Detta
            var också Lennart Beijer inne på i sitt anförande.
          </note>
          <note>
            Vi delar Vänsterns uppfattning att en lägre energiförbrukning
            är en nödvändig förutsättning för att nå ett långsiktigt hållbart
            samhälle. Såväl stora som små konsumenter måste på olika sätt
            stimuleras till elsparande. Ett effektivt sätt att intressera
            konsumenter med låg elförbrukning för att spara är att öka den
            rörliga kostnadens andel av totalkostnaden. Därför vill vi att
            riksdagen skall ge regeringen i uppdrag att föreslå åtgärder så
            att en annan relation mellan fasta och rörliga elkostnader kan
            åstadkommas.
          </note>
          <note>
            Därmed, fru talman, yrkar jag bifall till reservation 3.
          </note>
          <note type="speaker">
            Anf. 151 GÖRAN HÄGGLUND (kd) replik:
          </note>
          <note>
            Fru talman! Jag ville bara lägga saken till rätta så att det
            inte finns felaktigheter i protokollet i efterhand.
          </note>
          <note>
            Vad jag sade var att Vänsterpartiet och Miljöpartiet mycket riktigt
            sedan ett par år har arbetat för den här linjen. Jag sade också
            att vi andra partier - Kristdemokraterna, Folkpartiet och Moderaterna
            - har kommit till den här uppfattningen senare. Det jag beklagade
            var att Vänsterpartiet i det här sammanhanget - jag vet att Lennart
            Beijer inte har rätt till replik på mig, och därför skall jag
            uttrycka mig försiktigt - inte har varit pådrivande när det gäller
            tidpunkten för detta. Ingen anklagelse föll på Miljöpartiet i
            det avseendet.
          </note>
          <note>
            Det är som sagt intressant att se att vi tillsammans under det
            här året har kunnat flytta frågan från att vara ingenting till
            att bli en fråga om när och till sist landa på en tidpunkt som
            jag inte tycker är idealisk men som ändå är tolerabel med tanke
            på att vi uppnådde en fullständig enighet i utskottet.
          </note>
          <note type="speaker">
            Anf. 152 MATZ HAMMARSTRÖM (mp) replik:
          </note>
          <note>
            Fru talman! Det kommer att med all önskvärd tydlighet framgå
            av protokollet både att Göran
          </note>
          <note>
            Hägglund hävdade att det är kd, m, och fp som har drivit på i
            frågan, vilket alltså inte stämmer med verkligheten, och att han
            sade att Miljöpartiet och
          </note>
          <note>
            Vänstern inte hade varit tillskyndare när det gällde att få det
            här genomfört så tidigt som möjligt - trots att vi alltså ville
            ha det här gjort för två år sedan, till skillnad från vad kd då
            ville.
          </note>
          <note type="speaker">
            Anf. 153 GÖRAN HÄGGLUND (kd) replik:
          </note>
          <note>
            Fru talman! Vi får studera protokollet i efterhand.
          </note>
          <note>
            Det var i alla fall det jag förklarade i mitt senaste inlägg
            som var avsikten och ingenting annat. Jag tror att jag sade rätt
            tidigare, men vi får som sagt titta på det.
          </note>
          <note>
            Miljöpartiet har motionerat; det är alldeles rätt.
          </note>
          <note>
            Våra tre partier - Folkpartiet, Kristdemokraterna och
          </note>
          <note>
            Moderaterna - har under något års tid arbetat hårt med de här
            frågorna för att bilda opinion i rätt riktning. Det vore fånigt
            om vi hamnade i en diskussion om vems förtjänst detta är. Vi kan
            dock konstatera att utan våra partiers medverkan hade vi inte
            varit där vi är i dag.
          </note>
          <note type="speaker">
            Anf. 154 MATZ HAMMARSTRÖM (mp) replik:
          </note>
          <note>
            Fru talman! Det var bra att jag fick reda på att Göran Hägglunds
            intention var någonting annat än det han sade förut. Jag nöjer
            mig med det.
          </note>
          <note type="speaker">
            Anf. 155 LENNART BEIJER (v) replik:
          </note>
          <note>
            Fru talman! Det är intressant att följa ett sådant här ärende.
            Först kan det vara ganska trögt. Man envisas från olika håll med
            att vissa saker är nödvändiga. Sedan, när man väl börjar få lite
            opinion och det börjar röra sig i frågan, får vi tvärtom en väldigt
            stor skyndsamhet att genomföra allting på en gång.
          </note>
          <note>
            Jag tycker också att det finns en viss risk att man ibland är
            beredd att fatta beslut utan att veta något om möjligheterna att
            genomföra dem. Ett exempel är frågan om vem som skall stå för
            kostnaden när man byter elleverantör. För vår del anser vi att
            konsumenten inte skall betala någon kostnad. I övrigt vill jag
            nog överlåta på det fortsatta utredningsarbetet att se vad man
            egentligen kommer fram till. Detta är en kostnad som skall betalas,
            och vi måste bestämma var någonstans den skall betalas.
          </note>
          <note>
            Samtidigt vill jag ytterligare en gång understryka att när vi
            nu gör detta är det viktigt att det fungerar från det datum som
            bestäms, så att vi inte den 1 november tvingas konstatera att
            det beslut vi fattade inte var redigt förberett. Det är därför
            vi har valt datumet den 1 november som en möjlig tidpunkt för
            en övergång från elmätarkravet.
          </note>
          <note type="speaker">
            Anf. 156 NILS-GÖRAN HOLMQVIST (s):
          </note>
          <note>
            Fru talman! Vi behandlar nu betänkande NU4
          </note>
          <note>
            Vissa elmarknadsfrågor. Det gäller proposition
          </note>
          <note>
            1997/98:159 om genomförande av Europaparlamentets och rådets
            direktiv om gemensamma regler för den inre marknaden för el, m.m.
            Det var egentligen fråga om den propositionen men sedan har frågan
            om timvis mätning kommit att utgöra en stor del av det här betänkandet.
          </note>
          <note>
            Med anledning av propositionen har sex motioner avlämnats. De
            sex motionerna handlar i huvudsak om den timvisa mätningen samt
            störningsreserven. Under allmänna motionstiden väcktes fyra motioner.
            Där är det samma sak. Merparten handlar om den timvisa mätningen.
          </note>
          <note>
            Jag har valt att i mitt anförande ta upp tre frågor.
          </note>
          <note>
            Den första frågan gäller störningsreserven. Där har
          </note>
          <note>
            Svenska Kraftnät det samlade ansvaret för att vi har tillräckliga
            resurser. Svenska Kraftnät har under 1997
          </note>
          <note>
            långsiktigt upphandlat störningsreserven. Frågan bereds för närvarande
            i Regeringskansliet. Regeringen uppdrog i oktober 1998 åt Statens
            energimyndighet att i samråd med Svenska Kraftnät kartlägga och
            analysera tillgång och behov vad gäller reservkraftsproduktion
            i det svenska elsystemet. Uppdraget skall senast den 15 januari
            1999 redovisas till Näringsdepartementet, alltså till ministern.
          </note>
          <note>
            Den andra frågan gäller leveranskoncessionssystemet. Regeringen
            har tillsatt en särskild utredare, generaldirektör Lars Ljung.
            Han har i uppdrag att se över gällande system med leveranskoncessioner
            för försäljning av el och att analysera om systemet bör avskaffas
            eller i någon form permanentas. Utredaren skall senast den 1 november
            1999 redovisa sitt arbete och lämna förslag till lagstiftning.
          </note>
          <note>
            Den tredje frågan som jag tänker kommentera gäller den timvisa
            mätningen. Det finns, som jag tidigare sagt, ett antal motioner
            från olika partier som tagit upp frågan. Jag skall kort redovisa
            utskottets ställning.
          </note>
          <note>
            Vid beslutet om ellagstiftningen hösten 1995 anförde utskottet
            att de effektivitetsvinster som en ökad konkurrens kan väntas
            medföra måste komma de enskilda konsumenterna till del. Efter
            det att ellagstiftningen nu har varit i kraft i närmare tre år
            tycks bedömningen vara att elmarknaden fungerar relativt bra men
            att främst större kunder drar fördel av uppkommen effektivitetsvinst
            i form av lägre priser.
          </note>
          <note>
            Utskottet anser att det är mycket viktigt att även de små konsumenterna
            kan dra nytta av elmarknadens omreglering genom sänkta priser.
          </note>
          <note>
            Utredaren har fått ett tilläggsdirektiv om att komma med ett
            förslag om eventuellt slopad timvis mätning. Utredaren bör ges
            i uppdrag att lägga fram ett förslag om att undantag från grundprincipen
            om timvis mätning skall göras för kunder med säkringsabonnemang
            om högst 25 ampere. Utskottet säger att det är ett första steg
            samt att det bör övervägas om kravet på timvis mätning kan slopas
            för mindre elförbrukare med ett säkringsabonemang om högst 63
          </note>
          <note>
            ampere och att uppsägningstiden inte bör överstiga en månad.
            De nya bestämmelserna bör träda i kraft så snart som möjligt,
            dock senast den 1 november 1999.
          </note>
          <note>
            Utskottet är medvetet om att det finns ett antal frågeställningar
            som behöver övervägas innan nya bestämmelser kan träda i kraft.
            För att den tidsplan som utskottet föreslår skall hållas måste
            planering av slopat mätarkrav ske parallellt med utredningen och
            med att regeringen bereder en proposition i frågan.
          </note>
          <note>
            Avslutningsvis, fru talman! Regeringen bör under våren 1999 återkomma
            till riksdagen med förslag om slopat timmätarkrav, enligt vad
            utskottet framför i betänkandet. Riskdagen kan då fatta beslut
            med anledning av regeringens proposition i frågan, och de nya
            bestämmelserna kan träda i kraft den 1 november
          </note>
          <note>
            1999.
          </note>
          <note>
            Riksdagen bör genom ett uttalande ställa sig bakom vad utskottet
            har anfört. Med detta blir samtliga här aktuella motioner i sak
            tillgodosedda i berörda delar.
          </note>
          <note>
            Fru talman! Härmed yrkar jag bifall till hemställan i näringsutskottets
            betänkande 1998/99:NU4 och avslag på samtliga reservationer.
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1998/99:22 Sekretess för vissa uppgifter hos uppdragsmyndigheter
            m.m.
          </note>
          <note>
            Skrivelse
          </note>
          <note>
            1998/99:40 Lägesrapport om IT-omställningen i samhället inför
            år 2000
          </note>
          <note>
            11 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 3 december
          </note>
          <note>
            1998/99:71 av Inge Carlsson (s) till socialministern
          </note>
          <note>
            Märkning av tobaksprodukter
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 8 december.
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 3 december
          </note>
          <note>
            1998/99:144 av Sten Tolgfors (m) till statsrådet Ingegerd Wärnersson
          </note>
          <note>
            Svenska grundskolan
          </note>
          <note>
            1998/99:145 av Sten Tolgfors (m) till utbildningsministern
          </note>
          <note>
            Tillgången till forskare och ingenjörer för högteknologiska företag
          </note>
          <note>
            1998/99:146 av Sten Tolgfors (m) till statsrådet Mona
          </note>
          <note>
            Sahlin
          </note>
          <note>
            Sveriges välståndsutveckling
          </note>
          <note>
            1998/99:147 av Sten Tolgfors (m) till näringsministern
          </note>
          <note>
            Förutsättningarna för företagande
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 8 december.
          </note>
          <note>
            13 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 2 december
          </note>
          <note>
            1998/99:98 av Barbro Westerholm (fp) till socialministern
          </note>
          <note>
            Människor i psykiska kristillstånd
          </note>
          <note>
            1998/99:102 av Caroline Hagström (kd) till näringsministern
          </note>
          <note>
            Veterinärvården
          </note>
          <note>
            1998/99:103 av Caroline Hagström (kd) till jordbruksministern
          </note>
          <note>
            Distriktsveterinärorganisationen
          </note>
          <note>
            1998/99:114 av Gudrun Lindvall (mp) till jordbruksministern
          </note>
          <note>
            Antibiotika i djurfoder
          </note>
          <note>
            1998/99:124 av Kaj Larsson (s) till jordbruksministern
          </note>
          <note>
            Fiske med handredskap från båt
          </note>
          <note>
            den 3 december
          </note>
          <note>
            1998/99:73 av Ulla Wester (s) till finansministern
          </note>
          <note>
            Konkurrens mellan banker
          </note>
          <note>
            1998/99:95 av Britt-Marie Danestig (v) till utbildningsministern
          </note>
          <note>
            Studiestöd efter utlandspraktik
          </note>
          <note>
            1998/99:101 av Birger Schlaug (mp) till näringsministern
          </note>
          <note>
            Småskalig uppvärmningsteknik
          </note>
          <note>
            1998/99:104 av tomas Eneroth (s) till näringsministern
          </note>
          <note>
            E 4:an vid Markaryd
          </note>
          <note>
            1998/99:108 av Tuve Skånberg (kd) till näringsministern
          </note>
          <note>
            Nedläggning av Postens serviceterminal i Hässleholm
          </note>
          <note>
            1998/99:115 av Ulf Björklund (kd) till statsministern
          </note>
          <note>
            De samiska frågornas hantering
          </note>
          <note>
            1998/99:116 av Johan Pehrson (fp) till statsrådet
          </note>
          <note>
            Ulrica Messing
          </note>
          <note>
            Barn- och ungdomsidrott
          </note>
          <note>
            1998/99:121 av tredje vice talman Rose-Marie Frebran (kd) till
            utbildningsministern Örebro
          </note>
          <note>
            Missionsskola
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 8 december.
          </note>
          <note>
            14 § Kammaren åtskildes kl. 17.25.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 13.54, av förste vice talmannen därefter
            t.o.m. 7 § anf. 135
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
