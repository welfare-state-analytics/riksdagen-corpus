<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--48</head>
          <docDate when="1999-02-02">1999-02-02</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 26 januari.
          </note>
          <note>
            2 § Ny riksdagsledamot, m.m.
          </note>
          <note>
            Upplästes och lades till handlingarna följande från
          </note>
          <note>
            Valprövningsnämnden inkomna
          </note>
          <note>
            Berättelse om granskning av bevis för riksdagsledamot och ersättare
            för riksdagsledamöter
          </note>
          <note>
            Till Valprövningsnämnden har från Riksskatteverket inkommit bevis
            om att Tullia von Sydow (s),
          </note>
          <note>
            Stockholm, utsetts till ny ledamot av riksdagen fr.o.m. den 2
            februari 1999 sedan Roland Larsson (s)
          </note>
          <note>
            avsagt sig sitt uppdrag som riksdagsledamot. Från
          </note>
          <note>
            Riksskatteverket har också inkommit protokoll angående utseende
            av ersättare i detta fall.
          </note>
          <note>
            Valprövningsnämnden har denna dag granskat beviset för den nya
            ledamoten och protokollet angående ersättare och därvid funnit
            att de blivit utfärdade i enlighet med 19 kap. 11 § vallagen.
          </note>
          <note>
            Stockholm den 1 februari 1999
          </note>
          <note>
            Staffan Magnusson/
          </note>
          <note>
            Kerstin Siverby
          </note>
          <note>
            3 § Anmälan om ersättare för statsråd
          </note>
          <note>
            Talmannen anmälde att Nikos Papadopoulos (s)
          </note>
          <note>
            fr.o.m. den 2 februari skulle tjänstgöra som ersättare för statsrådet
            Pierre Schori.
          </note>
          <note>
            4 § Meddelande om ändring i kammarens sammanträdesplan
          </note>
          <note>
            Talmannen meddelade att interpellationssvar torsdagen den 4 februari
            kl. 12.00 skulle utgå.
          </note>
          <note>
            5 § Meddelande om frågestund
          </note>
          <note>
            Talmannen meddelade att vid frågestunden torsdagen den 4 februari
            kl. 14.00 skulle följande statsråd närvara:
          </note>
          <note>
            Justitieminister Laila Freivalds, finansminister
          </note>
          <note>
            Erik Åsbrink, statsrådet Pierre Schori, kulturminister
          </note>
          <note>
            Marita Ulvskog, försvarsminister Björn von Sydow och utbildningsminister
            Thomas Östros.
          </note>
          <note>
            6 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1998/99:113
          </note>
          <note>
            Till riksdagen
          </note>
          <note>
            Interpellation 1998/99:113 av Viviann Gerdin om individens rättssäkerhet.
          </note>
          <note>
            Interpellationen kommer att besvaras fredagen den 19 februari
            1999.
          </note>
          <note>
            Skälet till dröjsmålet är arbetsanhopning och utlandsresor.
          </note>
          <note>
            Stockholm den 29 januari 1999
          </note>
          <note>
            Laila Freivalds
          </note>
          <note>
            Interpellation 1998/99:127
          </note>
          <note>
            Till riksdagen
          </note>
          <note>
            Interpellation 1998/99:127 av Tom Heyman om
          </note>
          <note>
            Schengen.
          </note>
          <note>
            Interpellationen kommer att besvaras fredagen den 19 februari
            1999.
          </note>
          <note>
            Skälet till dröjsmålet är arbetsanhopning och utlandsresor.
          </note>
          <note>
            Stockholm den 29 januari 1999
          </note>
          <note>
            Laila Freivalds
          </note>
          <note>
            Interpellation 1998/99:136
          </note>
          <note>
            Till riksdagen
          </note>
          <note>
            Interpellation 1998/99:136 av Gunnel Wallin om rättsväsendet.
          </note>
          <note>
            Interpellationen kommer att besvaras fredagen den 19 februari
            1999.
          </note>
          <note>
            Skälet till dröjsmålet är arbetsanhopning och utlandsresor.
          </note>
          <note>
            Stockholm den 29 januari 1999
          </note>
          <note>
            Laila Freivalds
          </note>
          <note>
            Interpellation 1998/99:123
          </note>
          <note>
            Till riksdagen
          </note>
          <note>
            Interpellation 1998/99:123 av Tuve Skånberg om de låga födelsetalen.
          </note>
          <note>
            Interpellationen kommer att besvaras tisdagen den
          </note>
          <note>
            16 februari 1999.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 29 januari 1999
          </note>
          <note>
            Lars Engqvist
          </note>
          <note>
            Interpellation 1998/99:124
          </note>
          <note>
            Till riksdagen
          </note>
          <note>
            Interpellation 1998/99:124 av Lennart Kollmats om barntandvården.
          </note>
          <note>
            Interpellationen kommer att besvaras tisdagen den
          </note>
          <note>
            16 februari 1999.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 29 januari 1999
          </note>
          <note>
            Lars Engqvist
          </note>
          <note>
            Interpellation 1998/99:131
          </note>
          <note>
            Till riksdagen
          </note>
          <note>
            Interpellation 1998/99:131 av Kenneth Johansson om hälso- och
            sjukvården i hela landet.
          </note>
          <note>
            Interpellationen kommer att besvaras tisdagen den
          </note>
          <note>
            16 februari 1999.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 29 januari 1999
          </note>
          <note>
            Lars Engqvist
          </note>
          <note>
            7 § Svar på interpellation 1998/99:109 om kriminalitet bland
            invandrarungdomar
          </note>
          <note>
            Anf. 1 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Sten Andersson har frågat mig om vilka åtgärder jag
            är beredd att vidta för att motverka kriminaliteten bland framför
            allt invandrarungdomar.
          </note>
          <note>
            Arbetet mot brottsligheten måste föras på många olika nivåer
            och med olika metoder, eftersom brottsligheten är ett komplext
            och mångfacetterat fenomen.
          </note>
          <note>
            Hur gärna vi än vill, finns inga enkla lösningar. Jag vill därför
            varna för att bygga problembilder eller förslag till åtgärder
            på tidningsreportage. Inte minst mot bakgrund av den satsning
            som regeringen gjort på det brottsförebyggande arbetet är jag
            övertygad om att alla åtgärder måste bygga på en gedigen kunskapsgrund.
          </note>
          <note>
            Sten Andersson har inget stöd för sina påståenden att det är
            just invandrares kriminalitet som är det stora problemet eller
            att kriminaliteten särskilt bland invandrarungdomar ökar. Den
            stora majoriteten av alla brott i Sverige begås av svenskar. Detta
            gäller såväl vuxnas som ungdomars brott. Av de särskilda studier
            som gjorts av invandrares brottslighet framgår ingen särskild
            ökning för invandrare eller invandrade ungdomar, jämfört med svenskar.
          </note>
          <note>
            Jag vill också betona att mindre än en femtedel av de personer
            som under ett år misstänks för brott är ungdomar under 20 år.
            Dessutom är det så att majoriteten av de brott ungdomar misstänks
            för är mindre allvarliga brott som t.ex. snatteri. Bara en liten
            del av de ungdomar som någon gång dömts för ett brott utvecklas
            till grova brottslingar. Brottsligheten är därmed inte huvudsakligen
            ett problem som har med ungdomar, och ännu mindre med invandrade
            ungdomar, att göra. Majoriteten av alla de vardagsbrott som drabbar
            den svenska befolkningen begås av äldre ständigt återfallande
            svenska brottslingar.
          </note>
          <note>
            Dessa faktum hindrar dock inte att regeringen anser att det är
            en mycket viktig uppgift att förebygga att ungdomar börjar begå
            brott. Vi vet att de som fastnar i en kriminell karriär ofta har
            börjat begå brott i tidig ålder. Regeringen har här tagit ett
            antal initiativ. Den stora satsningen på lokalt brottsförebyggande
            arbete som påbörjades under den förra mandatperioden med presentationen
            av regeringens nationella brottsförebyggande program, Allas vårt
            ansvar, och med tillsättandet av Kommittén för brottsförebyggande
            arbete, fortsätter och byggs ut under denna mandatperiod.
          </note>
          <note>
            Som vi alla vet begår ju ofta ungdomar sina brott i det område
            där de bor och tillsammans med andra som också bor där. Det lokala
            brottsförebyggande arbetet har därför en oerhört stor möjlighet
            att påverka just ungdomsbrottsligheten och särskilt den som begås
            i gäng liksom också nyrekryteringen till brottsliga gäng. I de
            lokala brottsförebyggande råd som nu byggs ut över landet samverkar
            olika myndigheter, t.ex. polis och socialtjänst. Detta har också
            stor relevans för just ungdomsbrottsligheten. Brottsförebyggande
            rådet har i uppdrag att stödja det lokala brottsförebyggande arbetet
            och har också fått ekonomiska medel till sitt förfogande för att
            utöka denna verksamhet.
          </note>
          <note>
            Särskilda medel har avsatts också för brottsförebyggande arbete
            i storstadsområdena, och jag vet att
          </note>
          <note>
            Brottsförebyggande rådet prioriterar satsningar på sådana områden
            i storstäderna som har problem, liknande dem som man har med ett
            ungdomsgäng i en förort till Malmö.
          </note>
          <note>
            Hur påföljdssystemet för unga lagöverträdare är utformat är självklart
            också viktigt: att samhället, för att förhindra återfall, reagerar
            med lämpliga och tillräckliga åtgärder när ett brott begåtts.
            Påföljdssystemet för unga har nyligen förändrats. Riksdagen har
            på regeringens förslag beslutat att unga lagöverträdare även i
            fortsättningen i första hand skall vara en angelägenhet för socialtjänsten.
            De straffrättsligt motiverade kraven på förutsebarhet, konsekvens
            och proportionalitet har dock getts ett större utrymme.
          </note>
          <note>
            Domstolen kommer vid sin bedömning av lämplig påföljd att ha
            tillgång till mer information om vilken sorts stöd eller behandling
            den dömde kommer att få från socialtjänsten. Domstolen har också
            fått möjlighet att förena påföljden överlämnande till vård inom
            socialtjänsten med en föreskrift om ungdomstjänst.
          </note>
          <note>
            Fr.o.m. den 1 januari i år är det också möjligt för domstolarna
            att döma unga personer som begått allvarliga brott till påföljden
            sluten ungdomsvård. Avsikten är att denna nya påföljd, som administreras
            av
          </note>
          <note>
            Statens institutionsstyrelse, nästan helt skall kunna ersätta
            fängelsestraffen för personer som begått brott före 18 års ålder.
            En särskild utredare undersöker också hur de nya regler om handläggning
            av ungdomsmål som trädde i kraft den 1 mars 1995 har tillämpats
            och om de fått de effekter som avsågs.
          </note>
          <note>
            Regeringen har vidare beslutat om en stark satsning på medlingsverksamhet
            för unga lagöverträdare.
          </note>
          <note>
            En särskild utredare har fått i uppdrag att utreda och analysera
            frågan om medlingens roll i rättssystemet.
          </note>
          <note>
            Utredaren skall även belysa frågan om familjerådslag.
          </note>
          <note>
            Brottsförebyggande rådet har också fått regeringens uppdrag att
            inleda försöksverksamhet med medling och att samordna och följa
            de projekt som omfattas av försöksverksamheten samt utvärdera
            verksamheten. Medlingens syfte är dubbelt: att minska skadeverkningarna
            för offret och ge en viss kompensation samt att ge brottslingen
            en förståelse för det lidande och de skador offret upplever liksom
            att förhindra återfall.
          </note>
          <note>
            De redovisade åtgärderna utgör en del av det långsiktiga, tålmodiga
            och uthålliga arbete som krävs för att motverka att ungdomar faller
            in i en kriminell livsstil. Jag vill också påminna om att kriminalpolitiken
            måste ses som en integrerad del av vår allmänna välfärdspolitik.
            Att ge barn och ungdomar en trygg uppväxt och goda utvecklingsmöjligheter
            är det centrala på detta område.
          </note>
          <note type="speaker">
            Anf. 2 STEN ANDERSSON (m):
          </note>
          <note>
            Fru talman! Först kan vi klara av det här med definitionen av
            ordet svenskar. Min definition är följande: Icke-svenskar är invandrare
            som har kommit hit och som har fått medborgarskap samt deras barn.
          </note>
          <note>
            Därför blir den här statistiken lite missvisande.
          </note>
          <note>
            Det vore tacksamt om statsrådet inte pådyvlade mig åsikter som
            jag inte har i min interpellation. Jag säger ingenting generellt
            om invandrare, utan jag talar om det ökande problemet avseende
            invandrarungdomars oroväckande höga brottslighet.
          </note>
          <note>
            Jag har inget stöd för mina uppgifter, säger statsrådet. Men
            i en Malmötidning uttalade sig häromdagen namngiven polis och
            socialarbetare: Det är dags att vi talar klarspråk. Det finns
            ett stort problem. Vi måste angripa just problemet med att de
            här gängen till en oroväckande stor del består av invandrarungdomar.
          </note>
          <note>
            Nu är det en ny trend i Malmö. Man rånar svenska rikemansbarn
            på kläder och mobiltelefoner. I fjol skickade TT ut ett telegram
            där man säger att de ungdomsgäng som finns runtom Stockholm och
            som är kriminella domineras av invandrare.
          </note>
          <note>
            I ett morgonprogram i TV förra veckan kunde vi höra en kvinna
            säga att det är dags att tala klarspråk.
          </note>
          <note>
            Hon uttalade sig inte som privatperson, utan hon var från en
            myndighet.
          </note>
          <note>
            Närpolisen i Malmö säger att man trott att man skulle kunna börja
            jobba förebyggande, men att man i dag måste jobba akut. Jag känner
            många poliser i
          </note>
          <note>
            Malmö och de säger att de är trötta på att köra småungar ut och
            in, fram och tillbaka.
          </note>
          <note>
            En polis i Göteborg säger: Hade samma brott begåtts av svenskar
            mot invandrare, så hade det blivit en enorm verbal kalabalik i
            medierna. Nu är det närmast tyst.
          </note>
          <note>
            Statsrådet säger i svaret: Som vi alla vet begås brott av ungdomsligorna
            i de områden där de bor.
          </note>
          <note>
            Detta vet inte alla, framför allt inte poliser, så det skall
            jag tala om.
          </note>
          <note>
            Jag har pryat på fängelset i Malmö och sett det klientelet. Vidare
            får jag samtal från nämndemän och från åhörare vid domstolar.
            De delar min uppfattning.
          </note>
          <note>
            Nu kommer jag till det sista: Jag förutsätter att statsrådet,
            när hon ställer sig bakom ett sådant här svar, vet vad hon svarar.
            Det måste väl ändå vara så att justitieministern, som är ansvarig
            för de här frågorna, har goda människor som lämnar uppgifter till
            henne.
          </note>
          <note>
            Jag erkänner att jag har förlorat den här debatten.
          </note>
          <note>
            Jag kan inte vidimera det här mer än jag har gjort.
          </note>
          <note>
            Statsrådet har helt klart mycket mera tyngd än jag men jag lovar
            en sak: Jag skall kontrollera de här uppgifterna. I god tid innan
            sista interpellationsdagen inträffar i maj månad i år, 1999, tänker
            jag återkomma. Jag är alltså inte helt övertygad om att statsrådet
            har rätt när det gäller det som hon säger i sitt svar här i dag.
            Jag återkommer således.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1998/99:75 om momsen på spelarköp
          </note>
          <note type="speaker">
            Anf. 3 Finansminister ERIK ÅSBRINK (s):
          </note>
          <note>
            Fru talman! Peter Pedersen har frågat statsrådet
          </note>
          <note>
            Ulrica Messing om hon är beredd att stödja åtgärder för att se
            över den regel som medför att skattemyndigheter har ansett att
            föreningar skall betala moms vid köp av spelare från annat land.
            Peter Pedersen har även fört fram frågan om hur ideella föreningar
            behandlas i momshänseende jämfört med om motsvarande verksamhet
            skulle bedrivas av ett aktiebolag.
          </note>
          <note>
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            Jag är väl medveten om de förhållanden som Peter
          </note>
          <note>
            Pedersen uppmärksammar i denna fråga. Tolkning av gällande lagstiftning
            är dock en uppgift som åligger domstolarna. Vad gäller de beskattningsärenden
            som
          </note>
          <note>
            Peter Pedersen refererar till kan jag därför inte under en pågående
            skatteprocess kommentera skattemyndigheters och domstolars tillämpning
            av gällande momslagstiftning.
          </note>
          <note>
            Jag avser att tillsätta en utredning som har till syfte att se
            över vissa centrala begrepp i momslagstiftningen. Målet med utredningen
            är att momslagens begrepp ytterligare skall anpassas till motsvarande
            begrepp i EG:s sjätte momsdirektiv. Som en följd av arbetet med
            anpassningen av dessa begrepp kommer även momsreglerna för ideella
            föreningar att behöva ses över. Den nu uppkomna frågan om moms
            på spelaröverlåtelser visar att nuvarande momsregler kan vara
            svåra att tillämpa både för de ideella föreningarna och för myndigheterna.
            Den nämnda utredningen bör därför bl.a. ha som mål att göra momsreglerna
            för ideella föreningar enklare och mer förutsebara.
          </note>
          <note>
            Vad gäller frågan om skillnader i momsreglernas tillämpning på
            verksamhet bedriven i bolagsform respektive i formen av en ideell
            förening är självklart inte syftet med skattelagstiftningen att
            ideella föreningar skall missgynnas. Jag anser dock inte att det
            är fel om reglerna i vissa fall skiljer sig åt mellan en ideell
            verksamhet som bedrivs utan vinstintresse till förmån för medlemmar
            och en verksamhet som bedrivs av ett aktiebolag, vars syfte är
            att bedriva näringsverksamhet. Även denna problematik kommer utredningen
            självklart att få beakta vid arbetet med översynen av momsreglerna
            för ideella föreningar.
          </note>
          <note type="speaker">
            Anf. 4 PETER PEDERSEN (v):
          </note>
          <note>
            Fru talman! Jag vill tacka finansminister Erik Åsbrink för svaret
            på min interpellation avseende moms på köp av spelare från utlandet.
          </note>
          <note>
            I Inrikesdepartementets rapport EG-rätten och svensk idrott (Ds
            1997:27) behandlas bl.a. mervärdesskatten i ett avsnitt. I rapporten
            lyfts två områden fram som speciellt intressanta från momssynpunkt
            rörande sport och idrott. Det gäller dels entréavgifter till sport-
            och idrottsevenemang, dels avgifter för tillhandahållande av anläggningar
            m.m. för utövande av samma aktiviteter.
          </note>
          <note>
            Huvudregeln i EG-rätten är att verksamhet på idrottsområdet skall
            vara skattepliktig. Med undantag från detta får medlemsstaterna
            övergångsvis fortsätta att undanta t.ex. entréavgifter från skatteplikt
            eller tillämpa en reducerad skattesats. Jag tror att den nu ligger
            på 6 %.
          </note>
          <note>
            En idrottsförening utgör normalt en sådan ideell förening som
            inte anses bedriva yrkesmässig verksamhet, varför den före anpassningen
            till EG-reglerna inte blir skattskyldig för moms. Eftersom idrottsföreningar
            normalt inte blir skattskyldiga för moms får de heller ingen avdragsrätt
            för ingående moms på kostnader som de har.
          </note>
          <note>
            I det här avsnittet nämner man över huvud taget inte problemet
            om moms på spelarköp, vilket jag tycker är mycket märkligt. Frågan
            har ju väldigt stor betydelse för många ideella idrottsföreningar
            som har värvat, eller som kommer att värva, spelare från utlandet.
          </note>
          <note>
            Fru talman! Min interpellation handlar alltså om förvärvsbeskattning
            avseende moms vid svenska idrottsföreningars köp av spelare från
            utlandet. Det gäller alltså frågan om den ersättning som utbetalas
            från den svenska föreningen till den säljande föreningen skall
            beläggas med svensk moms eller inte. En tjänst skall beläggas
            med moms i det land där den är omsatt. I vissa fall är det inte
            säljaren av tjänsten som blir skattskyldig för moms utan förvärvaren
            av tjänsten. Knäckfrågorna är om det här rör tillhandahållande
            av en tjänst, var tjänsten i så fall skall anses omsatt och, slutligen,
            vem som då blir skattskyldig.
          </note>
          <note>
            Ett uppenbart bekymmer rent principiellt, som jag ser det, är
            att en svensk idrottsförenings köp av spelare från annan svensk
            idrottsförening inte leder till momsplikt. Vid transaktioner mellan
            två svenska parter eller föreningar kan alltså förvärvsbeskattning
            inte komma i fråga. I stället blir det svensk moms endast om säljaren
            uppfyller de krav på yrkesmässighet som ställs i mervärdesskattelagen
            - med andra ord: om man bedriver näringsverksamhet för vilken
            man är inkomstskyldig.
          </note>
          <note>
            Men i 4 kap. 8 § i mervärdesskattelagen anges att verksamhet
            som bedrivs av allmännyttig ideell förening inte är yrkesmässig
            momsmässigt om föreningen är frikallad från skattskyldighet enligt
            7 § 5 mom. i lagen om statlig inkomstskatt. Svenska idrottsföreningar
            har, såvitt jag vet, sådan frikallelse från inkomstskatt. Dessutom
            har köp och försäljning av spelare en naturlig anknytning till
            föreningens ändamål och bör alltså inte betraktas som yrkesmässig
            enligt mervärdesskattelagen.
          </note>
          <note>
            Men den tolkning man nu använder sig av leder alltså till att
            det blir momsmässigt dyrare att köpa en spelare från utlandet
            jämfört med att köpa en spelare från Sverige. Jag undrar: Är det
            i enlighet med Romfördragets principer att vi inte skall diskriminera
            vid köp av varor och tjänster, oavsett om vi köper i Sverige eller
            från annat land?
          </note>
          <note type="speaker">
            Anf. 5 Finansminister ERIK ÅSBRINK (s):
          </note>
          <note>
            Fru talman! Som jag redan sagt är jag inte beredd att nu tolka
            gällande skattelagar med hänsyn till att det pågår processer just
            kring dessa frågor.
          </note>
          <note>
            Såvitt jag vet har de pågående processerna ännu inte resulterat
            i något lagakraftvunnet beslut av domstol. Innan ett sådant beslut
            är fattat kan man inte uttala sig om huruvida det slutligen kommer
            att ställas skattekrav på de ideella föreningarna. Det är inte
            heller möjligt att i nuläget bedöma i vilken omfattning spelarövergångar
            skett som är av sådan art att de kan medföra skyldighet för föreningen
            att betala moms.
          </note>
          <note>
            Slutligen kan man inte i dag förutse i vilken omfattning skattemyndigheterna
            kan komma att föra talan avseende spelarövergångar som har skett
            under tidigare år.
          </note>
          <note>
            Mot bakgrund av att det föreligger oklarheter i en rad olika
            avseenden vill jag inte nu spekulera i eventuella åtgärder från
            regeringens sida. Men som jag har sagt avser jag att tillsätta
            en utredning som skall se över dessa frågor, däribland att om
            möjligt förenkla lagstiftningen, göra den mer begriplig, men också
            att se över momslagstiftningens tillämpning på ideella föreningar
            kontra aktiebolag. Avsikten är inte, som jag sade, att ideella
            föreningar skattemässigt skall missgynnas jämfört med aktiebolag.
          </note>
          <note type="speaker">
            Anf. 6 PETER PEDERSEN (v):
          </note>
          <note>
            Fru talman! Jag tycker att det är välgörande att mellan raderna
            kunna utläsa att finansministern ser och erkänner att det finns
            vissa oklarheter. Jag har också stor förståelse för att vi inte
            i dag kan gå in på enskilda fall.
          </note>
          <note>
            Principiellt kan man bara konstatera att det faktiskt är så att
            om en svensk förening, t.ex. AIK, skall köpa en spelare från Djurgården
            för 1 miljon kronor kostar det 1 miljon. Skulle man köpa samma
            spelare från t.ex. FC Köpenhamn skulle det kosta 1 250 000
          </note>
          <note>
            kr. Då måste man hävda att det missgynnar den utländska föreningen
            och att vi tillämpar olika typer av betalningssätt beroende på
            varifrån spelaren kommer.
          </note>
          <note>
            Jag tycker att det skulle vara mycket pinsamt om vi så att säga
            skulle bli knäppta på näsan av EU-domstolen för att vi bryter
            mot Romfördragets principer om vad som skall gälla.
          </note>
          <note>
            Men jag finner det som sagt var positivt att finansministern
            vill tillsätta en utredning som har till syfte att se över de
            här begreppen i momslagstiftningen och att målet sägs vara att
            vi skall anpassa dem till de direktiv som finns samt att reglerna
            skall bli tydliga, enkla och mer förutsebara för ideella föreningar.
          </note>
          <note>
            Jag blev dock lite fundersam på finansministerns avslutning av
            interpellationssvaret: "- - - är självklart inte syftet med skattelagstiftningen
            att ideella föreningar skall missgynnas. Jag anser dock inte att
            det är fel om reglerna i vissa fall skiljer sig åt mellan en ideell
            verksamhet som bedrivs utan vinstintresse till förmån för medlemmar
            och en verksamhet som bedrivs av ett aktiebolag, vars syfte är
            att bedriva näringsverksamhet."
          </note>
          <note>
            Om jag har förstått det rätt får inte en ideell förening bedriva
            verksamhet med vinstintresse. Då upphör den att vara en ideell
            förening och blir en ekonomisk förening, ett handelsbolag eller
            ett aktiebolag.
          </note>
          <note>
            Just nu pågår en ganska intensiv debatt inom idrottsrörelsen,
            och kommer även här i Sveriges riksdag så småningom, om vad bolagisering
            av idrotten får för konsekvenser för statligt stöd, skattelagstiftning
            osv. Man kan säga att den nuvarande lagstiftningen gynnar den
            förening som går över till bolag. Då slipper man betala moms på
            samma köp, man kan lyfta momsen.
          </note>
          <note>
            Man får intrycket av finansministerns svar att delar av den svenska
            idrottsrörelsen redan i dag är bolagiserad vad gäller rent idrottsliga
            verksamheter. Det är inte fallet. I princip all svensk idrottsverksamhet
            bedrivs i ideell regi. Jag tycker att Riksskatteverkets tolkning
            är olycklig. Man driver detta ganska hårt via sina länskontor,
            i vissa län även retroaktivt, medan man i andra verkar ligga lågt.
            Det här har en väldigt stor betydelse för svenska idrottsföreningars
            ekonomiska status.
          </note>
          <note>
            Jag hoppas att man kan uttolka finansministerns svar på det sättet
            att om man skulle komma fram till fällande domar är finansministern
            beredd att se över och hitta ändringar i lagstiftningen som på
            ett annat sätt faktiskt gynnar fortsatt ideell verksamhet inom
            den svenska idrotten.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1998/99:82 om kasinon
          </note>
          <note type="speaker">
            Anf. 7 Finansminister ERIK ÅSBRINK (s):
          </note>
          <note>
            Fru talman! Sten Andersson har frågat mig vilka åtgärder jag
            är beredd att vidta i syfte att efterkomma beslutet om att skyndsamt
            förelägga riksdagen ett förslag om kasinon i Sverige baserat på
            internationella regler. Sten Andersson har också frågat vilka
            spelformer jag är beredd att stoppa, om regeringen inte är beredd
            att framlägga förslag om internationella kasinon, mot bakgrund
            av att dessa, i logikens namn, också påverkar spelberoendet negativt.
          </note>
          <note>
            Sten Andersson och jag debatterade så sent som i våras frågan
            om kasinospel med internationella regler. Jag sade då att regeringen
            hade för avsikt att återkomma till riksdagen hösten 1998.
          </note>
          <note>
            Det är nödvändigt att alla aspekter av internationell kasinoverksamhet
            analyseras och utreds mycket noga. Om denna spelform skall införas
            i Sverige måste det ske under betryggande former, med effektiv
            tillsyn och kontroll och så att eventuella sociala skadeverkningar
            så långt möjligt kan motverkas och förhindras. Mot den bakgrunden
            är frågan fortfarande under beredning.
          </note>
          <note>
            Jag har för närvarande inga planer på att stoppa någon spelform
            utifrån det resonemang som Sten
          </note>
          <note>
            Andersson för. Däremot är det naturligtvis viktigt att frågan
            om spelberoende tas på allvar. Sedan budgetåret 1997 disponerar
            Socialdepartementet anslagsmedel för forskning om spelberoendet
            och dess sociala konsekvenser. På förslag från regeringen har
            riksdagen beslutat att dessa medel skall fördubblas budgetåret
            1999 och användningsområdet vidgas till att utveckla olika former
            av förebyggande arbete.
          </note>
          <note type="speaker">
            Anf. 8 STEN ANDERSSON (m):
          </note>
          <note>
            Fru talman! Jag har motionerat i den här frågan under tio år,
            inte därför att det är någon direkt stor fråga för mig, men det
            är en principfråga att människor själva skall få lov att bestämma
            var och om de vill spela med sina skattade pengar.
          </note>
          <note>
            År 1997 biföll riksdagen motionen och sade med en unik skrivning
            att regeringen skulle skyndsamt återkomma med ett förslag avseende
            internationella kasinon i Sverige. Sedan tyckte jag att det gick
            lite väl lång tid - men tid är alltid relativ - så jag frågade
            statsrådet igen våren 1998 vad som gällde. Han svarade att på
            grund av arbetsbelastning hade denna fråga nedprioriterats. Men
            han skulle återkomma till hösten med ett förslag. I de medieintervjuer
            som gjordes i samband med den debatten uppfattade jag statsrådet
            som positiv till den här frågan.
          </note>
          <note>
            Nu läser vi i bladen och ser i medierna att frågan än en gång
            lagts på is. Socialdemokraternas riksdagsgrupp har satt ned foten,
            samma socialdemokrater som för knappt två år sedan begärde att
            regeringen skyndsamt skulle återkomma med förslag. Jag vill betona
            att just ordet skyndsamt är ganska unikt när riksdagen begär någonting
            från regeringens sida. Jag menar att den här frågan faktiskt är
            färdigutredd. Den har stötts och blötts i utredningar tidigare
            och vi behöver inte ha nya utredningar nu.
          </note>
          <note>
            Med tanke på den spelflora som förekommer i dag har jag frågat
            statsrådet om han i logikens namn kan tänka sig att se över vissa
            av de spelen, som enligt min och mångas uppfattning faktiskt innebär
            större risk för spelberoende. Jag skall ta två exempel. Det ena
            är Triss, där man kan köpa lotter i sådan takt att inte någon
            enarmad bandit kan åstadkomma samma hastighet. Man har något som
            kallas Lottoexpress i varenda totomatbutik. Där har man dragning
            var femte minut och spelarna sitter och följer detta hela tiden.
            Det måste väl vara ett klockrent exempel på hur man skapar ett
            spelberoende. Detta vill statsrådet behålla.
          </note>
          <note>
            Kasinon har en fin stämpel kring sig. Det är för fint för Sverige.
            Vi skall tydligen strunta i att kasinoverksamhet fungerar i hela
            Europa, och där finns inga förslag att stoppa kasinon någonstans.
          </note>
          <note>
            Den vändning som denna fråga har tagit är en skam dels rent allmänt
            för Sveriges riksdag, dels framför allt för socialdemokraterna
            och i synnerhet den socialdemokratiska riksdagsgruppen. Jag hade
            väntat mig att någon från den gruppen skulle gå upp i debatten
            i dag och förklara den kovändning som gruppen har gjort. Men gruppen
            lyder antagligen under devisen bättre fly än illa fäkta - då kan
            man ju fly en gång till.
          </note>
          <note>
            Det skall tillsättas nya utredningar. Har statsrådet samma uppfattning
            om internationella kasinon som han gav uttryck för i debatten
            våren, eller senvintern,
          </note>
          <note>
            1998?
          </note>
          <note>
            Anf. 9 CHARLOTTA L BJÄLKE-
          </note>
          <note type="speaker">
            BRING (v):
          </note>
          <note>
            Fru talman! Finansministern sade i sitt svar att det är nödvändigt
            att alla aspekter av internationell kasinoverksamhet analyseras
            och utreds mycket noga.
          </note>
          <note>
            Om den spelformen skall införas i Sverige måste det ske under
            betryggande former med effektiv tillsyn och kontroll. Eventuella
            sociala skadeverkningar skall så långt möjligt motverkas och förhindras.
            Mot den bakgrunden är frågan fortfarande under beredning.
          </note>
          <note>
            Detta gläder mig, till skillnad från hur detta upprör Sten Andersson.
            I svaret hoppas jag kunna läsa ut att vi kan få en politisk enighet
            kring att kasinospel är en marginell ekonomisk företeelse med
            stora sociala konsekvenser. Detta är ett steg tillbaka från det
            tidigare ställningstagande som socialdemokraterna i kulturutskottet
            gjorde, nämligen då de gemensamt med borgarna höll på att införa
            kasinon med internationella regler i Sverige. Sten Andersson sade
            tidigare att det stod i kulturutskottets protokoll att regeringen
            utan dröjsmål skall införa kasinospel enligt internationella regler.
            Det visar på en okritisk hållning utan socialt ansvar för de svaga
            i samhället. Den hållning finansministern verkar ha intagit är
            att man ytterligare skall försöka titta på de sociala konsekvenserna.
          </note>
          <note>
            Det finns många argument som talar emot en etablering av kasinon
            med internationella regler i Sverige. Det finns kasinon i dag,
            och människor som arbetar och har inkomst har rätt att använda
            sina pengar till vilken spelverksamhet de vill. Frågan är om vi
            från statens sida skall införa kasinon med internationella regler
            eller inte.
          </note>
          <note>
            Den ekonomiska kalkylen om ett årligt överskott på 300 miljoner
            kronor tycker vi i Vänsterpartiet är lite väl luftig. Spelmarknaden
            är konstant i Sverige.
          </note>
          <note>
            Om staten ökar sina intäkter på spel kommer också folkrörelserna
            att förlora en hel del spelintäkter. Antagandet om att 300 nya
            jobb skulle skapas anser vi inte väger upp mot de konsekvenser
            en ändrad spelkultur för med sig. Spel på kasino medför en stor
            risk för att spelberoendet skall öka i Sverige. Det är helt klart.
            Kasinoverksamhet av den omfattningen och med de insatserna kommer
            inte bara att locka till sig personer som är intresserade av hobbyspelande
            utan också dra till sig de som lockas av de höga vinstchanserna.
            Det kommer att öka kriminaliteten kring kasinona och i väsentlig
            del spelberoendet.
          </note>
          <note>
            Spel på lokalknuten verksamhet, t.ex. kasinoverksamhet, och den
            kringspelsverksamhet som kommer att förekomma på kasinona, kommer
            också att leda till ökat spelberoende.
          </note>
          <note>
            Spelandet är också klass- och könsrelaterat. Det är någonting
            som socialdemokraterna borde väga in.
          </note>
          <note>
            Människor med låga inkomster spenderar mer av sin disponibla
            inkomst på spel än dem med höga inkomster.
          </note>
          <note>
            De eventuella spelintäkterna kan inte på grund av budgetlagen
            användas till de ökade kostnader som spelberoende för med sig,
            den ökade kriminaliteten som kasinona kommer att föra med sig
            eller för den tillsyn och kontroll som kommer att behövas. Hur
            har finansministern tänkt sig att lösa problemet med budgettaket?
          </note>
          <note>
            Anf. 10 Finansminister ERIK ÅS-
          </note>
          <note type="speaker">
            BRINK (s):
          </note>
          <note>
            Fru talman! Sten Andersson sade att detta inte är en stor fråga.
            Ändå är det påtagligt vilket oerhört engagemang han visar i denna
            fråga. Alla väljer vi vad vi vill prioritera här i tillvaron.
          </note>
          <note>
            Charlotta Bjälkebring sade att det var en ekonomiskt marginell
            företeelse. Det kan jag på sätt och vis hålla med om. Men jag
            har kanske en något mer nyanserad och sammansatt syn på fenomenet
            än vad båda mina meddebattörer har. De utgör varandras motpoler
            i debatten.
          </note>
          <note>
            Jag kan se vissa skäl att tillåta internationella kasinon i Sverige.
            Ett skäl är att det kan bidra till att minska det illegala spelandet,
            dvs. det spelande som vi vet äger rum och där samhällets möjligheter
            av naturliga skäl till kontroll och insyn är som minst. Det frodas
            kriminalitet och asocial verksamhet i spåren av detta.
          </note>
          <note>
            Jag kan också se att internationella kasinon kan ha vissa positiva
            effekter på sysselsättning, på statens inkomster och på turism
            i Sverige. Jag kan inte överbetona de aspekterna. De är förhållandevis
            marginella fenomen, men det hindrar inte att de kan ha en betydelse.
          </note>
          <note>
            Det är möjligen riktigt som Charlotta Bjälkebring säger att den
            totala spelvolymen är förhållandevis konstant. Men därav följer
            inte att man skall förhindra nya spelformer att införas. De kan
            tränga ut andra spelformer som är mindre angelägna. Om inte staten
            lanserar nya spelformer kan någon annan göra det, dvs. det blir
            pengar som inte flyter in till den gemensamma kassan och verksamheter
            som inte står under kontroll. Över huvud taget kännetecknas spelmarknaden
            av allt större och snabbare förändringar.
          </note>
          <note>
            Här har jag en annan syn än Sten Andersson, som jag tycker tar
            för lätt på de risker för skadeverkningar som kan finnas även
            för kasinon. Det finns en risk för spelberoende och de sociala
            skadeverkningar som följer i spåren av spelberoende. Det är de
            omständigheterna som vi måste belysa mycket noggrant innan vi
            slutgiltigt tar ställning i denna fråga. Om vi finner att de faktorerna
            väger över de positiva aspekter som finns skall vi inte införa
            internationella kasinon. Om det å andra sidan är tvärtom, dvs.
            att risken för sociala skadeverkningar är små, att de positiva
            effekterna av bl.a. minskat illegalt spelande blir större, finns
            det skäl att införa internationella kasinon i Sverige.
          </note>
          <note>
            Sten Andersson tar upp frågan om att stoppa andra spelformer.
            Det är en typ av översyn som ständigt skall göras alldeles oberoende
            av hur vi förhåller oss till internationella kasinon. Om det finns
            spelformer som urartar, som skapar oacceptabla skadeverkningar,
            skall vi inte tveka att ingripa mot detta. Det skall ske alldeles
            oberoende av hur vi förhåller oss i fråga om internationella kasinon.
          </note>
          <note>
            Spel kommer alltid att finnas i Sverige. Om vi har valt att ha
            en stark statlig kontroll över detta - jag menar att vi måste
            ha det också i fortsättningen - kan vi länka människors behov
            av spel och förströelse i positiva banor. Det är inte att förakta
            att det också ger vissa positiva effekter för statskassan. Det
            är pengar som kan användas för andra ändamål. Vi förhindras inte
            att använda dem på grund av ett utgiftstak. Utgiftstaket sätts
            för ett år i taget. Men hur vi långsiktigt väljer att bestämma
            utgifterna beror av hur svensk ekonomi och inkomsterna till staten
            utvecklas.
          </note>
          <note type="speaker">
            Anf. 11 STEN ANDERSSON (m):
          </note>
          <note>
            Fru talman! Jag vill inledningsvis säga att den socialdemokratiska
            riksdagsgruppen i det här fallet inte vet vad den talar om mot
            bakgrund av den spelmarknad som vi faktiskt har och som är tillåten
            i hela Sverige. Jag tycker att det är svagt. Det är ungefär i
            klass med några av de reservationer som vi hade när vi debatterade
            och beslutade om kasinon. Där var några som vann, dock inte Charlotte
            Bjälkebring, som tyckte att man skulle behålla tips inom vissa
            idrottsgrenar, men inte kasinon. Men tips på de idrotter som hon
            då nämnde har vi aldrig haft i Sverige. Det vittnar lite grann
            om delar av utskottets kompetens. Den del som vi ändå är glada
            över är att det blev ett tillfälligt stopp.
          </note>
          <note>
            Charlotte Bjälkebring säger att det är en marginell fråga. Men
            ändå sägs den skapa så mycket elände.
          </note>
          <note>
            Logiken är inte glasklar.
          </note>
          <note>
            För tre veckor sedan hade jag en radiodebatt med
          </note>
          <note>
            Charlotte Bjälkebring. Hon trodde då att det var farligt. I dag
            vet hon. Då kan hon berätta vad som konkret är farligt i stället
            för att bara säga att det blir sociala konsekvenser.
          </note>
          <note>
            Visst kan det bli sådana, herr statsråd, men jag tycker att det
            är lite konstigt med tanke på den flora som vi faktiskt har och
            som har en mycket stor omsättning. Jag tror inte att de personer
            som befinner sig i små ekonomiska omständigheter klär upp sig
            i smoking och tänker besöka något kasino. Det tror inte jag, så
            ni har riktat geväret åt fel håll.
          </note>
          <note>
            Okej, statsrådet, det här är ingen stor fråga. Men jag är engagerad.
            Jag har aldrig spelat på kasino, men jag tycker inte att jag som
            politiker skall avgöra i denna fråga. Riksdagen har fattat ett
            beslut en gång, ett unikt beslut, men två år senare står den inte
            för det, när den övriga spelmarknaden dessutom utvecklats. Jag
            hoppas få tillfälle att återkomma i nästa anförande.
          </note>
          <note>
            Anf. 12 CHARLOTTA L BJÄLKE-
          </note>
          <note type="speaker">
            BRING (v):
          </note>
          <note>
            Fru talman! Det är precis det jag heter, Charlotta.
          </note>
          <note>
            Sten Andersson har i alla debatter kallat mig Charlotte, men
            jag heter Charlotta.
          </note>
          <note>
            Jag vill avslutningsvis säga till finansministern att den här
            frågan nog väldigt mycket handlar som etik och moral: Vad skall
            staten lägga sig i och inte lägga sig i? Man måste tänka sig:
            Är det verkligen rimligt att staten inför kasinospel med internationella
            regler som får stora sociala konsekvenser? Den bedömningen måste
            man vara väldigt klar över.
          </note>
          <note>
            Det gläder mig att det inte verkar som att utgiftstaken är helt
            heliga. Såvitt jag vet finns det inte heller någon statistik som
            visar på att den illegala spelverksamheten skulle försvinna om
            statliga kasinon inrättades i Sverige. Den statistiken skulle
            jag gärna vilja att finansministern i så fall visade mig.
          </note>
          <note>
            Allra sist vill jag säga att det här väl är en proposition som
            man från regeringens sida inte behöver skynda på. I alla fall
            inte vad gäller Vänsterpartiet,
          </note>
          <note>
            Miljöpartiet och kd. Vi är tre partier som är emot kasinon med
            internationella regler. Är det så att ni i regeringen kommer fram
            till att det här får så stora sociala konsekvenser som vi tror
            kommer ni att få vårt stöd.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1998/99:83 om saluförandet av svenska
            lotterier utomlands
          </note>
          <note>
            Anf. 13 Finansminister ERIK ÅS-
          </note>
          <note type="speaker">
            BRINK (s):
          </note>
          <note>
            Fru talman! Sten Andersson har frågat mig vilka åtgärder jag
            är beredd att vidta i syfte att svenska spel och lotterier inte
            skall saluföras utomlands för spel riktat till Sverige.
          </note>
          <note>
            Lotterier som anordnas för allmänheten regleras i lotterilagen.
            För att anordna ett lotteri krävs, med vissa undantag, tillstånd.
          </note>
          <note>
            Regeringen överlämnade i oktober 1998 ett förslag till riksdagen
            om att ett uppsåtligt främjande av lotterier som anordnas utomlands
            åter bör kriminaliseras. Regeringen gjorde bedömningen att detta
            var nödvändigt för att kunna garantera en tillräcklig tillsyn
            och kontroll, för att tillvarata konsumentintressen samt för att
            upprätthålla den av riksdagen beslutade ordningen att överskottet
            från spelmarknaden i Sverige skall vara förbehållet staten, hästsporten
            och folkrörelserna. Regeringen anser att den föreslagna regleringen
            är förenlig med EG-rätten, då medlemsstaterna har rätt att begränsa
            den fria rörligheten av lotteritjänster med hänsyn till vissa
            skyddsintressen.
          </note>
          <note>
            I december 1998 beslutade riksdagen att anta regeringens förslag
            till lag om ändring i lotterilagen med ikraftträdande den 1 januari
            1999.
          </note>
          <note>
            Regeringen gav i augusti 1997 AB Trav och Galopp (ATG) tillstånd
            att anordna vadhållning i samband med hästtävlingar i samarbete
            med trav- och galoppsportens centrala organisationer i Norden
            under förutsättning att ATG:s samarbetsorganisation i det andra
            nordiska landet erhåller motsvarande tillstånd från sin tillståndsmyndighet.
            Premiär för detta nordiska hästspel över gränserna var, som Sten
            Andersson mycket riktigt skriver i sin interpellation, i samband
            med Nordiska travmästerskapet på Solvalla i höstas. ATG mottog
            då vad från vårt grannland
          </note>
          <note>
            Norge.
          </note>
          <note>
            Några av utgångspunkterna för den svenska spelpolitiken är att
            det krävs tillstånd för att anordna ett lotteri, överskottet från
            den svenska spelmarknaden skall i allt väsentligt vara förbehållet
            staten, hästsporten och folkrörelserna samt att regleringen av
            spel och lotterier är en nationell angelägenhet. Liknande utgångspunkter
            gäller för spelpolitiken i flertalet av EU:s medlemsländer.
          </note>
          <note>
            Sten Andersson har rätt i att vi måste vara logiska och renläriga.
            Organisationer som med stöd av den svenska lotterilagen anordnar
            spel och lotterier måste självfallet respektera andra länders
            regelverk, vilket de också gör. En förutsättning i beslutet för
            den gränsöverskridande vadhållningen i samband med hästtävlingar
            mellan Norge och Sverige är att det finns ett motsvarande tillstånd
            från norsk myndighet.
          </note>
          <note>
            Beträffande Bingolotto har den åländska landskapsstyrelsen godkänt
            att Bingolotter säljs på Åland.
          </note>
          <note>
            En verksamhet som har mycket goda förutsättningar att vara gränsöverskridande
            är spel över Internet. I de tillstånd som har givits i försöksverksamheten
            med att tillhandahålla spel över Internet, har därför regeringen
            i sina tillstånd som villkor angivit att spelarna skall ha en
            fast anknytning till Sverige.
          </note>
          <note>
            Svaret på interpellationen är sålunda att några åtgärder inte
            behöver vidtagas i syfte att svenska spel och lotterier inte skall
            saluföras utomlands. Jag vill också informera Sten Andersson om
            att det inte är förbjudet för svenska medborgare att deltaga i
            utländska lotterier. Det förbjudna förfarandet är att i Sverige
            utan tillstånd anordna lotteri eller att uppsåtligen främja deltagande
            i ett utländskt lotteri.
          </note>
          <note type="speaker">
            Anf. 14 STEN ANDERSSON (m):
          </note>
          <note>
            Fru talman! Jag får med viss tacksamhet notera att en svensk
            medborgare kan åka till Danmark, Tyskland och Frankrike och spela
            på de i de länderna befintliga lotterierna utan att den svenska
            statens tentakler når dithän.
          </note>
          <note>
            Det är rätt att riksdagen i december 1998 beslutade att man skulle
            förbjuda utländska lotterier att saluföras i Sverige. Men vi skall
            ha helt klart för oss att det var en något tillspetsad proposition.
            Jag vågar påstå att majoriteten av de tunga remissinstanserna
            var emot. En hovrätt menade att det var en klar diskriminering.
            Jag undrar lite vad som menas med specifika och unika svenska
            skyddsintressen.
          </note>
          <note>
            Jag har förstått att ett spelföretag som är stationerat i Storbritannien
            vill dra det här inför EU. Om det finns någon substans i EU:s
            regler som varors och tjänsters fria rörlighet över gränserna
            inom unionen, måste det bli tillåtet både för svenska lotterier
            att saluföras i övriga EU och för andra EU-
          </note>
          <note>
            medlemsländers lotterier att saluföras i Sverige.
          </note>
          <note>
            Vi har en helt omöjlig situation. Vi läser varje dag i tidningar
            och övriga medier att Internet blir alltmer populärt. Det finns
            ingen instans som kan hindra någon att lägga ut på nätet reklam
            för ett utländskt lotteri. Det kan man inte hindra. Då vill jag
            fråga statsrådet:
          </note>
          <note>
            Om ett utländskt lotteri vill göra reklam för sin produkt i Sverige
            och vill annonsera i Svenska Dagbladet eller Dagens Nyheter, är
            det tillåtet eller är det inte tillåtet, även om det klart utsägs
            att lotterna måste beställas via postorder från det land där lotteriet
            är beläget? Är en sådan annons tillåten?
          </note>
          <note>
            Det finns också TV-kanaler som är stationerade i
          </note>
          <note>
            England och som sänder i Sverige. Där kan ju inte svenska staten
            gå in.
          </note>
          <note>
            Min fråga är än en gång: Är det tillåtet för ett utländskt företag
            att annonsera i en svensk tidning för att saluföra sin produkt?
            Om svaret är nej, är det då den svenska tidningen som bestraffas
            och får lida enligt den svenska lagstiftningen? Jag skulle vilja
            ha ett svar på den frågan.
          </note>
          <note>
            Anf. 15 Finansminister ERIK ÅS-
          </note>
          <note type="speaker">
            BRINK (s):
          </note>
          <note>
            Fru talman! Jag är i de flesta avseenden mycket positiv till
            en stor frihet när det gäller rörlighet över gränserna, och jag
            ser inte minst det europeiska samarbetet som ett viktigt sätt
            att förverkliga det. Men jag måste säga att det finns det undantag
            från det synsättet, och spel är definitivt ett område där jag
            inte välkomnar ökad rörlighet över gränserna. Skälet är naturligtvis
            att det finns stora risker för missbruk, fusk och ren kriminalitet
            i spåren av en spelverksamhet som inte hålls under ganska strikt
            tillsyn och kontroll från statsmakternas sida.
          </note>
          <note>
            Detta synsätt är inte särskilt ovanligt. Tvärtom vågar jag påstå
            att man har ungefär samma syn på dessa frågor i de flesta europeiska
            länder. Därför har man också utformat en nationell spelpolitik
            i de olika
          </note>
          <note>
            EU-länderna för att behålla kontrollen över spelverksamheten.
          </note>
          <note>
            Vår lagstiftning, som beslutades förra hösten, är förenlig med
            EG-rätten. Jag kommer även i fortsättningen att så långt det är
            möjligt verka för att vi behåller den nationella kontrollen över
            spelandet. Det finns också ett fiskalt motiv, det skall jag inte
            förneka. Spelverksamheten skänker statskassan ett antal miljarder
            kronor i intäkter, och det är pengar som kommer till god användning.
          </note>
          <note>
            Jag är lite bekymrad över att Sten Andersson ser så lättsinnigt
            på detta, nästan som någonting önskvärt att vi skulle tappa kontrollen
            och att vi inte skulle ha dessa intäkter. Det vore intressant
            att få veta hur vi skulle ersätta dessa pengar. Är det några skatter
            som
          </note>
          <note>
            Sten Andersson vill höja, eller är det några utgifter som skall
            skäras ned, t.ex. på försvarsområdet eller på några andra områden?
            Det kunde vara intressant att få detta belyst.
          </note>
          <note>
            Jag tycker att det är viktigt att vi slår vakt om detta, dels
            av statsfinansiella skäl, dels för att så långt det står i mänsklig
            makt se till att denna verksamhet bedrivs i kontrollerade former
            med så lite missbruk och sociala skadeverkningar som möjligt.
          </note>
          <note type="speaker">
            Anf. 16 STEN ANDERSSON (m):
          </note>
          <note>
            Fru talman! Jag avslutade mitt förra inlägg med en fråga som
            jag inte fick svar på. Nu vill jag fråga igen: Om ett utländskt
            spelföretag önskar annonsera i en svensk dagstidning, kan det
            utländska företaget då bli fällt för en sådan annons eller är
            det den svenska tidningen som blir fälld för att ha publicerat
            annonsen? Jag skulle vilja ha ett svar på denna min huvudfråga.
          </note>
          <note>
            Statsrådet säger att han är övertygad. Jag hoppas och tror att
            han har förankring för den åsikten. När man läser i propositionen
            kan man se att tunga svenska juridiska instanser anser att detta
            strider mot den fria rörligheten av varor och tjänster.
          </note>
          <note>
            Jag tycker också att det är genant att statsrådet pratar om utländska
            lotterier som om de vore någon form av kriminell verksamhet. I
            går var det en stor travtävling i Frankrike, Prix d'Amerique,
            och det sköts ju av ett statligt ägt franskt spelbolag som säkert
            är lika seriöst som ATG i Sverige.
          </note>
          <note>
            Det finns TV-kanaler som riktar sig till hela Europa där kan
            man följa loppen timme för timme. Det är teoretiskt möjligt att
            spela på dessa lopp. Har man en dator med tillgång till Internet
            kan man spela utan vidare. Man slipper t.o.m. att besöka travbanan
            som man måste göra i Sverige.
          </note>
          <note>
            Det som attraherar spelare är att de får en högre utdelning på
            eventuella vinster. I Sverige har vi unikt höga skatter på spel,
            och då blir också oddsen lägre.
          </note>
          <note>
            Så länge som vi skiljer oss på den punkten från framför allt
            andra EU-länder är det attraktivt att spela på utländska lotterier.
          </note>
          <note>
            Om man spelar för 100 kr och kan få t.ex. 200 kr i
          </note>
          <note>
            Sverige om hästen vinner, och om man vid samma insats kan få
            250 kr om man spelar på en häst i Frankrike är det ingen tvekan
            om var många kommer att spela någonstans.
          </note>
          <note>
            Men, finansministern, svara gärna på min fråga om annonseringen,
            när det gäller vem som drabbas.
          </note>
          <note>
            Är det den utländska lotteriarrangören eller den svenska tidning
            som publicerar en annons som propagerar för ett utländskt lotteri?
          </note>
          <note>
            Anf. 17 Finansminister ERIK ÅS-
          </note>
          <note type="speaker">
            BRINK (s):
          </note>
          <note>
            Fru talman! Det är inte min sak att gissa hur svenska domstolar
            skulle ställa sig vid en rättslig prövning av dessa förfaranden.
            Jag har inga flera kommentarer att lämna i den frågan.
          </note>
          <note>
            Däremot konstaterar jag på nytt att jag är bekymrad över att
            Sten Andersson så totalt tycks sakna förståelse för de risker
            som finns om man släpper spelandet fritt. Det finns naturligtvis
            seriösa spelföretag och statliga spelföretag utanför Sverige,
            det har jag inte förnekat ett ögonblick. Men om man släpper spelandet
            fritt och ser det som något slags viktig mänsklig rättighet finns
            det risk för att oseriösa och ibland t.o.m. rent kriminella företeelser
            breder ut sig och att de kan göra det i kraft av att de åsidosätter
            gällande lagar och ansvaret för folkhälsa och ordning och reda.
            Det är detta som är den stora risken.
          </note>
          <note>
            Det är därför som de flesta länder i Europa har valt att behålla
            en stark nationell kontroll över spelandet, precis som Sverige
            har gjort. Här är synen mycket likartad. Jag tror nog att det
            är Sten Andersson som framstår som en något udda person i det
            här sammanhanget, och det är djupt bekymmersamt att en person
            så totalt saknar insikter om de risker för missbruk, fusk och
            kriminalitet som finns om man inte har en hård kontroll över och
            en reglering av spelandet.
          </note>
          <note type="speaker">
            Anf. 18 STEN ANDERSSON (m):
          </note>
          <note>
            Fru talman! Om jag är udda må vara statsrådets bedömning, men
            i detta udda sällskap befinner sig i så fall Lagrådet och ett
            antal hovrättsjurister i Sverige, så jag är faktiskt i gott sällskap,
            och jag skäms inte ett dugg för det.
          </note>
          <note>
            Sedan trodde jag faktiskt att statsrådet visste vad som hände
            om utländskt lotteriföretag vill annonsera i en svensk dagstidning,
            om den utländska lotteriarrangören skulle bötfällas enligt den
            svenska lagstiftningen eller om den svenska tidningen skulle bötfällas.
          </note>
          <note>
            Det trodde jag att man visste när man förelade riksdagen en proposition
            om att förbjuda utländska spel direkt riktade till Sverige.
          </note>
          <note>
            Jag inser att så länge Sverige generellt har högre skatter på
            spel riskerar man att svenska spelare spelar på utländska lotterier
            där skatterna på vinsterna är lägre, och det kan man tyckas är
            tråkigt. Jag vill hellre att svenska folket spelar på svenska
            travhästar i stället för på franska travhästar även om de franska
            hästarna är väl så duktiga.
          </note>
          <note>
            Men jag noterar att vi lever i den värld som vi lever i. Vi kan
            i dag inte hindra människor att agera över gränserna. De gör det
            genom att använda sig av
          </note>
          <note>
            Internet och genom resor. Jag är säker på att denna lagstiftning
            är försvunnen om fem år eftersom man inser att den inte går att
            efterleva. Vi som bor i Malmö kan snart köra bil till Köpenhamn
            och spela på kasinon och hästar. Vi får då lägre skattesatser,
            och
          </note>
          <note>
            Sveriges riksdag kan inte stifta någon lag som förbjuder oss
            att göra detta.
          </note>
          <note>
            Till sist: Jag är förvånad över att jag inte fick något svar
            på min fråga om vad som kan drabba en utländsk arrangör som annonserar
            i Sverige.
          </note>
          <note>
            Anf. 19 Finansminister ERIK ÅS-
          </note>
          <note type="speaker">
            BRINK (s):
          </note>
          <note>
            Fru talman! Sveriges riksdag fattade i slutet på förra året beslut
            om de här lagändringarna. Det må vara att Sten Andersson inte
            gillar beslutet, men en majoritet i Sveriges riksdag anser att
            detta är en klok politik och att det är fullt förenligt med EG-rätten.
            Då får väl Sten Andersson fortsätta att vara en ropande röst i
            öknen. Jag hoppas att han blir ganska ensam i det avseendet även
            i fortsättningen.
          </note>
          <note>
            Vi är alla medvetna om att både Internet och internationalisering
            påverkar oss i olika avseenden, kanske också på spelområdet. Det
            är en sak att konstatera det, och det är en helt annan sak att
            dra den typen av slutsatser. Då kan vi kasta all kontroll och
            alla försök till påverkan överbord. Då är det lika bra att säga
            att det är fritt fram för allesammans, även aktörer som vi inte
            skulle vilja ta i med tång. Det är en oerhört märklig och i grunden
            mycket olycksbådande inställning.
          </note>
          <note>
            Det är naturligtvis vår uppgift som politiker att på alla sätt
            försöka påverka också det här området i så positiva banor som
            möjligt, även om det finns krafter som stretar i motsatt riktning.
            Den här uppgivenheten inför diverse asociala tendenser på spelområdet
            är
          </note>
          <note>
            Sten Andersson dessbättre ganska ensam om i denna kammare.
          </note>
          <note>
            Överläggningen var härmed avslutad.
          </note>
          <note>
            11 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkanden KU7, KU10 och
          </note>
          <note>
            KU12
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 1 februari
          </note>
          <note>
            1998/99:143 av Marianne Samuelsson (mp) till näringsministern
          </note>
          <note>
            Energipolitisk kursändring
          </note>
          <note>
            1998/99:144 av Ewa Larsson (mp) till socialministern
          </note>
          <note>
            De prostituerades livssituation
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 9 februari.
          </note>
          <note>
            13 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 29 januari
          </note>
          <note>
            1998/99:303 av Lennart Gustavsson (v) till näringsministern
          </note>
          <note>
            Ökad kompetens i geovetenskap
          </note>
          <note>
            1998/99:304 av Marianne Samuelsson (mp) till socialministern
          </note>
          <note>
            Behandlingsmöjligheter för missbrukande kvinnor
          </note>
          <note>
            den 1 februari
          </note>
          <note>
            1998/99:305 av Marietta de Pourbaix-Lundin (m) till socialministern
          </note>
          <note>
            Rätt till ledighet för familjehemsföräldrar
          </note>
          <note>
            1998/99:306 av Rolf Gunnarsson (m) till försvarsministern
          </note>
          <note>
            Hemvärnet
          </note>
          <note>
            1998/99:307 av Rolf Gunnarsson (m) till näringsministern
          </note>
          <note>
            Regionalpolitiken
          </note>
          <note>
            1998/99:308 av Marietta de Pourbaix-Lundin (m) till jordbruksministern
          </note>
          <note>
            Trålfiske nära kusten
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 9 februari.
          </note>
          <note>
            14 § Kammaren åtskildes kl. 15.01.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
