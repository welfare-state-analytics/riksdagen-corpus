<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--40</head>
          <docDate when="2019-01-21 00:00:00">2019-01-21 00:00:00</docDate>
        </div>
      </front>
      <body>
        <div>
          <note>
            § 1 Regeringsförklaring
          </note>
          <note type="speaker">
            Anf. 1 Statsminister STEFAN LÖFVEN (S):
          </note>
          <note>
            Herr talman! Ärade ledamöter av Sveriges riksdag! Kära åhörare!
          </note>
          <note>
            Runt om i Europa breder högerextremis men och dess rörelser ut
            sig. I flera länder har krafter med antidemokratisk agenda nått
            ända fram till regeringsmakten. Men i Sverige står vi upp för
            människors lika värde. Vi väljer en annan väg.
          </note>
          <note>
            Nu inleder vi ett historiskt samarbete. Sverige får en regering
            som består av Socialdemokraterna och Miljöpartiet de gröna och
            som samarbetar om budgeten och politikens inriktning på flera
            områden med Centerpartiet och Liberalerna.
          </note>
          <note>
            Nu kan vi äntligen ta nya tag. Samhällsproblemen kan inte vänta.
            Jobben ska bli fler. Klimatutsläppen ska minskas. Välfärden ska
            bli bättre och integrationen effektivare. Tryggheten ska öka,
            och brottsligheten ska bekämpas.
          </note>
          <note>
            Sverige är i behov av stora reformer. Dem kan vi nu ta itu med,
            tillsammans över gamla blockgränser.
          </note>
          <note>
            Herr talman! I morse klev hundratusentals svenskar ur sängen,
            tog sin kopp kaffe, fixade frukost och påminde barnen om gympapåsen.
            Kanske blev det en stunds kamp i hallen om ytterkläderna innan
            alla kom iväg, barnen till förskolan och skolan och de vuxna till
            jobbet. Och de allra flesta är för upptagna för att lyssna på
            dagens regeringsförklaring. Det är vanligt folks slit som bygger
            Sverige.
          </note>
          <note>
            Svensk ekonomi är stark. Budgetunderskott har vänts till överskott,
            sysselsättningsgraden är den högsta på över 25 år och statsskulden
            är på den lägsta nivån sedan 1970-talet.
          </note>
          <note>
            Nu har vi handlingsutrymme. Nu har vi stora möjligheter. När
            det går bra för Sverige ska det komma alla till del.
          </note>
          <note>
            Förra mandatperioden gjordes historiska satsningar på välfärden.
            Under de kommande fyra åren ska resurserna förstärkas med ytterligare
            fem välfärdsmiljarder årligen.
          </note>
          <note>
            Pensionen höjs för dem som arbetat ett helt yrkesliv till låga
            löner. De har kämpat för Sveriges välstånd. Nu ska de få den respekt
            de förtjänar.
          </note>
          <note>
            Arbetsgivaravgifter sänks. Det blir billigare för företagare
            att göra sin första anställning.
          </note>
          <note>
            De första stegen mot en familjevecka tas. Landets föräldrar ska
            få mer tid med sina barn.
          </note>
          <note>
            Kommande generationer ska ha tillgång till ren luft, friska hav
            och en levande natur. Klimatomställningen ska genomsyra politiken.
            Vårt samhälle ska vara starkt – och vår utveckling hållbar.
          </note>
          <note>
            Alla som kan jobba ska jobba. Det ska vara ordning och reda i
            ekonomin. Överenskommelsen om det finanspolitiska ramverket ligger
            fast. Full beredskap ska finnas för en vändande konjunktur.
          </note>
          <note>
            En ny stor skattereform genomförs. Så ska vi främja jobb och
            konkurrenskraft, utjämna klyftor och öka jämlikheten. Så ska vi
            trygga välfärden och bidra till att klimat- och miljömålen nås.
          </note>
          <note>
            De sista resterna av pensionärsskatten slopas. Värnskatten och
            extra ­ skatten vid generationsskiften tas bort. RUT-avdraget
            vidgas. Svensk industri och svenska företag, små som stora, ska
            ha goda förutsättningar att växa och anställa fler. Problemet
            med kompetensutvisningar måste lösas.
          </note>
          <note>
            Sverige är en ledande forskningsnation, och den positionen ska
            vi försvara. Den fria forskningen ska värnas samtidigt som forskningspolitiken
            svarar mot globala och nationella samhällsutmaningar.
          </note>
          <note>
            Nationella innovationsrådets arbete fortsätter. En exportsatsning
            för fler jobb i hela landet genomförs. Gröna obligationer prövas.
            Samverkan, innovation och klimatomställning gör svenska företag
            världsledande. Tillsammans rustar vi för framtiden. Tillsammans
            bygger vi Sverige starkt.
          </note>
          <note>
            Regeringens mål är inte bara att hela landet ska leva. Hela landet
            ska växa.
          </note>
          <note>
            Den nationella planen för att investera 700 miljarder kronor
            i vägar och järnvägar fullföljs. Nya stambanor för höghastighetståg
            ska färdigställas, och järnvägen i norra Sverige ska byggas ut.
            Allt fler långväga godstransporter ska flyttas från lastbil till
            tåg och sjöfart.
          </note>
          <note>
            Ett nationellt biljettsystem införs för all kollektivtrafik i
            hela Sverige. Reseavdraget görs avståndsbaserat och färdmedelsneutralt.
            Utlandsresor med tåg förenklas – fler ska kunna ta tåget till
            kontinenten.
          </note>
          <note>
            Tågtrafikens punktlighet ska öka. Investeringar i järnvägsunderhållet
            ökas. Cykelpendling underlättas. Vägunderhållet förbättras.
          </note>
          <note>
            Bredband och mobila tjänster byggs ut i hela landet, och fler
            servicekontor öppnas.
          </note>
          <note>
            Det ska gå att leva, bo och arbeta i hela landet. Sverige ska
            hålla ihop.
          </note>
          <note>
            Sällan känner man sig så fri som när man sätter nyckeln i dörren
            till sin första lägenhet. Bostadsbyggandet ska göras snabbare,
            billigare och mer hållbart. Rörligheten på bostadsmarknaden ska
            öka. Hyresmodellen reformeras med bland annat fri hyressättning
            vid nybyggnation. Lägenheternas kvalitet och läge får större genomslag
            i hyressättningen. Investeringsstöden för byggandet av hyresrätter
            koncentreras, effektiviseras och riktas mot hyresrätter i hela
            landet. Räntan på uppskovsbeloppet vid flytt avskaffas. Straffen
            för försäljning av svartkontrakt skärps, och köpen kriminaliseras.
            Reform för reform ska bostadsbristen bort.
          </note>
          <note>
            Svensk skogsnäring ska vara hållbar och växande. Den privata
            ägande ­ rätten till skogen ska värnas. Markägare ska få rättmätig
            ekonomisk kom ­ pensation vid inskränkningar i ägande ‑ och brukanderätt.
          </note>
          <note>
            Det ska bli betydligt enklare att bygga strandnära i oexploaterade
            landsbygdsområden. Samtidigt värnas strandskyddet och allemansrätten
            i exploaterade områden.
          </note>
          <note>
            Ett kraftfullt bondepaket tas fram för att stärka svensk livsmedelsproduktion.
            Jordbrukets fossilberoende ska minska. Konsumenternas efterfrågan
            på ekologisk mat ska mötas, och matsvinnet ska motverkas.
          </note>
          <note>
            Herr talman! Sverige ska bli världens första fossilfria välfärdsnation.
            Det finns ingen tid för tvekan. Den omställning som krävs är omfattande,
            och mycket arbete återstår. Men vi ligger i framkant – för eldrivna
            lastbilar och kollektivtrafik, för ökat byggande i trä, för stål
            utan kol och för ny textil från återvunna kläder.
          </note>
          <note>
            Det klimatpolitiska ramverket ligger fast. All relevant lagstiftning
            ses över. Klimatmålen ska nås.
          </note>
          <note>
            Energiöverenskommelsen ska genomföras. Det ska vara enkelt och
            lönsamt att investera i egen produktion av förnybar energi.
          </note>
          <note>
            Sverige ska driva på för en klimatlag på EU-nivå. Reformarbetet
            för att genomföra Parisavtalet intensifieras. 1,5-gradersmålet
            måste nås.
          </note>
          <note>
            En kraftfull grön skatteväxling görs. Skatter höjs på miljöförstörande
            verksamhet och sänks på arbete och företagande.
          </note>
          <note>
            Flygets stora klimatpåverkan ska minska. Klimatkraven på flyget
            skärps. Det ska gå att ladda och tanka fossilfritt i hela landet.
            Klimatbonusar och klimatavgifter på personbilar förstärks och
            förenklas. Inga nya bensin ‑ eller dieseldrivna bilar ska säljas
            efter 2030. Så minskar vi de stora klimatutsläppen från transportsektorn.
          </note>
          <note>
            Prospektering och nyexploatering av kol, olja och fossilgas förbjuds.
            Ett större arbete inleds för att binda tillbaka en del av tidigare
            utsläpp.
          </note>
          <note>
            Klimatinvesteringsprogrammen och stadsmiljöavtalen främjar lokala
            investeringar för global hållbarhet, och de ska utvecklas och
            effektiviseras.
          </note>
          <note>
            Barn ska tryggt kunna gå och cykla till skolan, och friluftslivet
            ska främjas.
          </note>
          <note>
            Sverige ska utveckla den resurseffektiva, cirkulära och biobaserade
            ekonomin. Svenska konsumenter ska kunna göra hållbara och kemikaliesäkra
            val. Fler steg tas för att göra det lättare att återvinna och
            återbruka. En lägsta servicenivå för hushållens avfall införs.
            Krav på pant införs för fler produkter, och spridningen av mikroplaster
            bekämpas.
          </note>
          <note>
            Den biologiska mångfalden ska skyddas. Ekosystemtjänster ska
            värnas. Anslagen för skydd av värdefull natur höjs. Havsmiljön
            ska förbättras. Övergödning, användning av miljögifter och utsläpp
            av läkemedelsrester ska minimeras. Fisket ska vara hållbart. Kontrollen
            skärps för att stoppa illegalt fiske, och i skyddade områden ska
            bottentrålning vara förbjuden. Grundvattennivåerna ska säkras
            och tillgången till dricksvatten skyddas.
          </note>
          <note>
            För 20 år sedan fattade riksdagen ett avgörande beslut: Till
            nästa generation ska vi lämna över ett samhälle där de stora miljöproblemen
            är lösta. Nu måste miljömålssystemet utvecklas och nya etappmål
            tas fram. Magin i svensk gammelskog, lärkans drill och surret
            av honungsbin – det är vår uppgift att bevara svensk natur åt
            våra barn och barnbarn.
          </note>
          <note>
            Herr talman! Språk och arbete är vägen in i samhället. Under
            mandat ­ perioden ska ett omfattande reformarbete för bättre integration
            genomfö ­ ras. De etableringsjobb som arbetsmarknadens parter
            förhandlat fram för nyanlända och långtidsarbetslösa ska införas.
            Modellen ska kunna använ ­ das av bemanningsföretag och även av
            företag utan kollektivavtal. Ett in ­ gångsavdrag införs så att
            arbetsgivaravgiften för ungdomar utan gymna ­ sieutbildning och
            nyanlända tas bort de första två åren.
          </note>
          <note>
            Ett integrationsår, Svensk nystart, införs med intensiv yrkesinriktad
            svenskundervisning, praktik, yrkesutbildning, obligatorisk samhällsorientering
            och ettåriga mentorskapsprogram. Kvinnor och män ska ha lika goda
            förutsättningar att försörja sig själva och styra över sina liv.
            Ett särskilt fokus läggs på kvinnors etablering.
          </note>
          <note>
            Lagen om eget boende begränsas för att minska segregationen.
            Ett god ­ känt prov i svenska och grundläggande samhällskunskap
            blir ett krav för medborgarskap. Vi höjer ambitionerna och ansträngningarna
            för att alla ska lära sig svenska, genom språkplikt, stärkt sfi,
            språkförskola och språk ­ undervisning för föräldralediga. Fler
            karriärtjänster för lärare inrättas i utanförskapsområden. Människor
            växer med höga krav och stora möjlig ­ heter.
          </note>
          <note>
            Vi lever i ett modernt kunskapssamhälle. Alla måste kunna bygga
            på sina kunskaper och bygga om sin kompetens. Svensk arbetsmarknad
            ska präglas av trygghet och flexibilitet. Arbetsrätten ska anpassas
            efter dagens arbetsmarknad, samtidigt som en grundläggande balans
            mellan parterna upprätthålls. Företagen ges större möjlighet att
            ställa om, och den enskilde skyddas mot godtyckliga uppsägningar.
          </note>
          <note>
            Om arbetsmarknadens parter inte kommer överens genomförs en lag
            ­ ändring som tydligt utökar undantagen från turordningsreglerna.
            Samtidigt ges ökad rätt till kompetensutveckling, och bättre balans
            skapas i anställningsskyddet för personal med olika anställningsvillkor.
          </note>
          <note>
            Arbetsförmedlingen reformeras i grunden. Fristående aktörer ska
            bidra till att matcha och rusta arbetssökande. Arbetslöshetsförsäkringen
            utvecklas så att fler kvalificerar sig för ersättning och incitamenten
            att söka och utbilda sig till nya jobb ökar.
          </note>
          <note>
            Samtidigt görs studiemedelssystemet mer generöst för äldre som
            vill vidareutbilda eller omskola sig. Det statliga stödet för
            korttidsarbete utvecklas. Utvecklingstid införs för att möjliggöra
            kompetensutveckling och företagande. Kunskapslyftet ska byggas
            ut, och tillgången till högre utbildning och distansutbildning
            ska öka i hela landet. Så kan alla rustas för en arbetsmarknad
            i snabb förändring.
          </note>
          <note>
            Tack vare stora ansträngningar från rektorer, lärare och elever
            förbättras skolresultaten i Sverige. I Södertälje har man genom
            ett blocköverskridande kvalitetsarbete förbättrat skolresultaten
            för åttonde året i rad. På Hovsjöskolan har gymnasiebehörigheten
            fördubblats.
          </note>
          <note>
            Samtidigt återstår ett stort reformarbete för att återupprätta
            vårt land som ledande kunskapsnation. Alla elever måste få en
            ärlig chans, oavsett bakgrund och bostadsort. Kunskapsfokuset
            ska stärkas, och kraven på kvalitet ska skärpas i alla skolor.
            Skolkommissionens förslag för ökad likvärdighet i skolan genomförs.
            Det statliga stödet ökas.
          </note>
          <note>
            Ett beslutsunderlag som kan skapa förutsättningar för statligt
            huvudmannaskap för skolan tas fram. Ett etableringsstopp införs
            för fristående grund- och gymnasieskolor med konfessionell inriktning.
            Lärarutbildning ­ en reformeras, kraven på utbildningen skärps
            och antagningskraven höjs. Det blir lättare för akademiker att
            välja läraryrket. Resurser tillförs för att anställa fler lärarassistenter.
          </note>
          <note>
            Lärarna ska få det stöd de behöver för att betygen ska bli rättvisa
            och likvärdiga i hela landet. Skolor som vill ska kunna införa
            betyg från årskurs 4. Ämnesbetyg ska införas i gymnasieskolan.
            Betygsinflation ska bekämpas.
          </note>
          <note>
            En nationell plan för studiero och trygghet i skolan tas fram.
            Mobilförbud införs. Mobbning bekämpas med kraft. Elever som hotat
            eller utsatt andra för våld ska lättare kunna stängas av eller
            omplaceras.
          </note>
          <note>
            Ingen elev ska lämnas efter, och den som vill ska kunna springa
            före. Läsa-skriva-räkna-garantin ska förverkligas. Förslag tas
            fram för att möjliggöra en tioårig grundskola. Barngrupper i förskola
            och fritidshem ska minskas. Det ska bli lättare att få särskilt
            stöd i mindre undervisningsgrupp. Stödet för barn med neuropsykiatriska
            funktionsnedsättningar ska öka. Resursskolor ska utvecklas och
            särskolan stärkas.
          </note>
          <note>
            Läxhjälpsgaranti och prioriterad timplan införs så att den elev
            som riskerar att inte bli behörig till gymnasiet ska kunna få
            mer undervisning i de ämnen där det behövs. Förhöjd studietakt
            ska kunna erbjudas elever som snabbare når kunskapsmålen. Högstadieelever
            ska kunna läsa gymnasiekurser, och gymnasieelever ska kunna läsa
            kurser på högskolenivå.
          </note>
          <note>
            Låt det inte råda någon tvekan om vart vi ska. Den svenska skolan
            ska vara vårt samhälles största stolthet.
          </note>
          <note>
            Herr talman! När ett nytt liv är på väg, när något gör ont eller
            känns fel, när värken aldrig släpper – det är då, i livets mest
            ömtåliga ögonblick, som svensk sjukvård ska finnas där för din
            trygghet.
          </note>
          <note>
            Ingen ska behöva vänta för länge på att få behandling eller operation.
            En generalplan tas fram för kortare köer, tillsammans med en uppdaterad
            kömiljard. Ett särskilt fokus ska läggas på kvinnors ohälsa. Nya
            investeringar görs i ambulanssjukvården, cancervården och förlossningsvården.
            En bred primärvårdsreform genomförs. Det ska bli mer attraktivt
            för läkare att arbeta i primärvården och enklare att bedriva vård
            på landsbygden.
          </note>
          <note>
            Den som är sjuk ska få veta hur vårdplanen ser ut och vem man
            ska ringa. Systemet med patientkontrakt utvecklas. Rätten till
            fast läkarkontakt säkras. Vite eller sanktioner ska kunna åläggas
            huvudmän som inte uppfyller vårdgarantin.
          </note>
          <note>
            Sjukförsäkringen ska ge ekonomisk trygghet vid sjukdom. Det ska
            vara lätt att återgå till arbetet efter tillfrisknandet. Rehabilitering
            och företagshälsovård är avgörande.
          </note>
          <note>
            Villkor och arbetsmiljö ska förbättras för anställda i vård och
            omsorg så att fler unga vill söka sig dit och jobba kvar, i vetskapen
            om att jobbet inte bara är viktigt utan också utvecklande. Undersköterskors
            yrkesroll förstärks med legitimation eller skyddad yrkestitel.
            Fler ska kunna studera till specialistsjuksköterska med bibehållen
            lön.
          </note>
          <note>
            Psykiatrin byggs ut. Den psykiska ohälsan måste brytas. En ny
            vårdform för patienter med lättare psykisk ohäls a utreds. Ett
            mål om köfri barn ‑ och ungdomspsykiatri införs.
          </note>
          <note>
            Barn som bor i skyddat boende behöver få bättre stöd.
          </note>
          <note>
            Äldreomsorgen ska hålla hög kvalitet. En fast omsorgskontakt
            i hemtjänsten införs i hela landet. Anställda i hemtjänsten ska
            få kostnadsfria arbetskläder.
          </note>
          <note>
            Möjligheter till jobb, ett gott liv och en meningsfull fritid
            förbättras för alla med olika former av funktionsnedsättning.
            Rätten till assistans för egenvård, andning och sondmatning ska
            återställas. Definitionen av normalt föräldraansvar smalnas av.
            Rätten till assistans för behov av tillsyn stärks. Frågan om huvudmannaskapet
            för den personliga assistansen utreds.
          </note>
          <note>
            Den som har rätt till personlig assistans ska få det.
          </note>
          <note>
            Herr talman! För 100 år sedan fattade riksdagen det första av
            två beslut som gav kvinnor och män lika rösträtt. Det bästa sättet
            att hylla dem som gick före i kampen för demokratin är att fortsätta
            deras arbete i en ny tid.
          </note>
          <note>
            Demokratin i Sverige är stark, men vi kan aldrig ta den för given.
            Den måste ständigt försvaras, generation för generation, mandatperiod
            för mandatperiod.
          </note>
          <note>
            Demokratiska institutioner ska skyddas. Oberoendet för domstolar
            och public service ska stärkas och valsystemets motståndskraft
            mot manipulation förbättras. Mediestödet ska skapa bättre förutsättningar
            för oberoende journalistik i hela landet.
          </note>
          <note>
            Vi räddar den reform som inneburit fri entré på statliga museer.
            Kulturskolan ska utvecklas, och alla barn ska ha möjlighet att
            ta del av den.
          </note>
          <note>
            Astrid Lindgren sa en gång att ”barn skapa r mirakel när de läser”.
            Hon hade rätt. Därför ska tillgången på skolbibliotek med utbildade
            bibliotekarier öka. Läsdelegationens förslag genomförs. Vi ska
            ha fler mirakel i Sverige!
          </note>
          <note>
            Idrottsrörelsen och föreningslivet ska stödjas och uppmuntras.
            Konstnärers och kulturskapares ekonomiska trygghet ska förbättras.
          </note>
          <note>
            Vi är en feministisk regering. Jämställdhetsmyndigheten blir
            kvar. Hbtq-personers rättigheter stärks. Diskrimineringslagen
            skärps.
          </note>
          <note>
            Urfolket samernas självbestämmande och inflytande stärks. En
            oberoende institution för mänskliga rättigheter inrättas.
          </note>
          <note>
            Arbetet med den nationella planen mot rasism fortsätter. Främlingsfientliga
            hatbrott mot minoriteter motverkas med kraft.
          </note>
          <note>
            Var än antisemitismen finns, och hur den än uttrycks, ska den
            belysas och bekämpas. År 2020 står Sverige värd för en ny internationell
            konferens om hågkomst av Förintelsen, och svenska ungdomar ska
            ges möjlighet att besöka minnesplatserna i Europa. Ett nytt museum
            inrättas för att bevara och föra vidare minnet av Förintelsen.
          </note>
          <note>
            Vi ska aldrig glömma, har vi lovat varandra. Sverige glömmer
            aldrig.
          </note>
          <note>
            Herr talman! Kriminaliteten ska bekämpas med samhällets fulla
            kraft. Nu söker rekordmånga kvinnor och män polisutbildningen.
            De ska ha stöd av rejäla resurser, samordnade myndigheter och
            effektivare lagstiftning.
          </note>
          <note>
            10 000 fler ska anställas inom polisen till 2024. Polisyrket
            ska vara attraktivt. Skyddet ska stärkas för poliser och annan
            blåljuspersonal. Straffen ska skärpas för brott kopplade till
            kriminella uppgörelser. Ny lagstiftning om datalagring överlämnas
            till riksdagen i närtid. Polisen ges rätt att besluta om kameraövervakning
            på allmän plats.
          </note>
          <note>
            Minimistraffet för övergrepp i rättssak höjs kraftigt. Ett system
            med kronvittnen utreds. Oregistrerade kontantkort till mobiltelefoner
            förbjuds. Straffen skärps för dem som överlåter narkotika till
            andra.
          </note>
          <note>
            Allvarliga brott som begås av unga under 15 år ska alltid utredas
            av polis. Insatserna mot skattefusk och skatteflykt skärps. Åtgärder
            vidtas mot bruk av falska id-handlingar och mot organiserad brottslighet
            riktad mot våra välfärdssystem.
          </note>
          <note>
            De som grips och döms måste få verkningsfulla domar som kan leda
            till livsförändring. Straffen ska skärpas för dem som rekryterar
            unga till kriminalitet. Dömda som inte medverkar i vård och behandling
            ska få tiden i fängelse förlängd.
          </note>
          <note>
            Det brottsförebyggande arbetet startar i striden mot fattigdom
            och seg ­ regation. För att fler ska lämna kriminaliteten bakom
            sig införs ett natio ­ nellt exitprogram, och för att färre ska
            lockas in anställs fler fältarbetare och områdespoliser.
          </note>
          <note>
            Vi är hårda både mot brotten och brottens orsaker. Samhället
            är alltid starkare än gängen.
          </note>
          <note>
            Den nya samtyckeslagen möjliggör fler fällande våldtäktsdomar.
            Nu fortsätter arbetet för att förverkliga en samtyckeskultur.
          </note>
          <note>
            Mer resurser tillförs det förebyggande arbetet, och sex- och
            samlevnadsundervisningen moderniseras. Minimistraffet för våldtäkt
            höjs. Grovt sexuellt ofredande införs som ny brottsrubricering.
            Preskriptionstiderna förlängs och tas bort helt för sexualbrott
            mot barn. Fler mottagningar inrättas för sexualbrottsutsatta.
          </note>
          <note>
            Regeringen ökar insatserna mot våld i nära relationer. Det gäller
            både det akuta stödet till våldsutsatta och deras barn och det
            förebyggande arbetet och insatserna för att få personer som utövar
            våld att förändra sitt beteende.
          </note>
          <note>
            Att stå upp för ditt liv och din kärlek trots att du vet att
            din familj vägrar att acceptera det kräver ett stort mod. Och
            att tala om det inför världen för att skapa förändring för andra
            kräver ett ännu större mod.
          </note>
          <note>
            Det modet hade Fadime Şahindal. För det mördades hon för precis
            17 år sedan i dag. Så här avslutade Fadime Şahindal sitt tal i
            riksdagen några månader före mordet: ”Det bör vara en självklarhet
            att få ha både sin familj och det liv man önskar sig. Tyvärr är
            det ingen självklarhet för många tjejer. Jag hoppas att ni inte
            vänder dem ryggen. Att ni inte blundar för dem.”
          </note>
          <note>
            Jag önskar att jag kunde säga att hederskulturen har tryckts
            tillbaka, men så är inte fallet. Den finns kvar, och den hotar
            alltjämt människors frihet och säkerhet. Insatserna har inte varit
            tillräckliga. Vi måste göra mer. Vi ska göra mer.
          </note>
          <note>
            Vi ska skärpa straffen, öka kunskapen och förstärka arbetet i
            skola och socialtjänst.
          </note>
          <note>
            Icke-svenska medborgare som döms för hedersrelaterade brott och
            hatbrott ska lättare kunna utvisas. Samtidigt ska den som utsätts
            för hedersrelaterad brottslighet få stärkt skydd mot avvisning.
          </note>
          <note>
            Insatser ska i högre grad kunna ges till unga utan föräldrars
            samtycke vid misstanke om hedersbrott. Samhället ska agera direkt
            vid misstanke om att personer kommer att könsstympas eller giftas
            bort mot sin vilja.
          </note>
          <note>
            Herr talman! Kampen mot terrorism och våldsbejakande extremism
            måste vara kompromisslös. Lagstiftningen skärps. Deltagande i
            terroristorganisationer kriminaliseras. Säkerhetspolisen ges möjlighet
            att läsa krypterad trafik. Gränskontrollerna vid inre gräns blir
            kvar så länge som det finns behov.
          </note>
          <note>
            Terror och extremism är tyvärr bara delar av det komplexa säkerhetshot
            som riktas mot alla öppna och demokratiska samhällen.
          </note>
          <note>
            Arbetet fortsätter med att skapa ett modernt totalförsvar. Den
            natio ­ nella säkerhetsstrategin ska genomföras utifrån en bred
            säkerhetsanalys. Ett nationellt centrum upprättas för att öka
            informations- och cybersäker ­ heten. En ny myndighet inrättas
            för att stärka det psykologiska försvaret mot bland annat påverkansoperationer.
            Den civila beredskapen rustas för att bättre kunna möta klimatrelaterade
            kriser som hälsohot, bränder, torka och översvämningar. Vaksamheten
            ökas mot utländska försök att förvärva känslig infrastruktur.
          </note>
          <note>
            Sverige bibehåller sin säkerhetspolitiska linje. Försvarsanslagen
            höjs successivt för att stärka Sveriges militära förmåga, och
            samarbeten med andra länder och organisationer fördjupas.
          </note>
          <note>
            Den militära alliansfriheten tjänar vårt land väl. Sverige ska
            inte söka medlemskap i Nato. Samtidigt slår vi vakt om den transatlantiska
            länken. Vi utvecklar försvarssamarbetet, framför allt med Finland,
            och fördjupar samarbetet för att öka säkerheten runt Östersjön.
          </note>
          <note>
            Om en katastrof eller ett angrepp drabbar ett annat land i Norden
            eller EU ska Sverige inte förhålla sig passivt. Och vi förväntar
            oss att dessa länder agerar på samma sätt om Sverige drabbas.
          </note>
          <note>
            Medlemskapet i Europeiska unionen är ett fundament för Sveriges
            na ­ tionella, europeiska och globala arbete.
          </note>
          <note>
            Sverige arbetar för en handlingskraftig union, ett medborgarnas
            EU som skapar jobb och höjer säkerheten för sina invånare, ett
            EU som möter klimathotet och förbättrar sin konkurrenskraft i
            den globala ekonomin.
          </note>
          <note>
            Sverige ska tillsammans med övriga EU fortsätta att verka för
            att Storbritanniens planerade utträde ur unionen sker på ett ordnat
            sätt. Beredskap finns för att hantera olika scenarier.
          </note>
          <note>
            EU-länder som bryter mot unionens värderingar och rättsstatens
            principer ska möta kännbara konsekvenser. Historien lär oss vad
            som kan ske om vi blundar för kränkningar av demokratiska fri-
            och rättigheter.
          </note>
          <note>
            Vårt uppdrag i FN:s säkerhetsråd är avslutat, men Sveriges interna
            ­ tionella arbete för fred och demokrati fortsätter.
          </note>
          <note>
            En rad sv åra utmaningar behöver hanteras: Konflikterna i Syrien
            och i Jemen utgör allvarliga säkerhetshot med katastrofala humanitära
            konsekvenser. Rysslands illegala annektering av Krim och intervention
            i Ukraina är tydliga brott mot internationell rätt. Rohingyerna
            i Myanmar utsätts för brott mot mänskligheten. Våldet måste upphöra
            och de skyldiga ansvariga ställas inför rätta. Den koreanska halvön
            måste bli fri från kärnvapen. En långsiktig fred mellan Israel
            och Palestina kräver en tvåstatslösning.
          </note>
          <note>
            Sverige verkar aktivt för att främja en nödvändig reformering
            av FN. Folkrätten ska värnas. Kvinnors roll i fredsprocesser ska
            stärkas. Fred och demokrati ska främjas genom arbete för icke-spridning
            av kärnvapen, för avspänning och nedrustning och för medling och
            dialog. Tillit mellan folk och länder är ett kraftfullt verktyg
            mot krig och konflikter. Så skapas gemensam säkerhet.
          </note>
          <note>
            Asylrätten ska värnas i Sverige, i Europa och i världen. Fler
            länder måste ta ett större ansvar. Svenskt flyktingmottagande
            ska vara långsiktigt hållbart. Den tillfälliga migrationslagen
            förlängs i två år, och samtidigt ges alternativt skyddsbehövande
            lika rätt till familjeåterförening som flyktingar.
          </note>
          <note>
            Regeringen arbetar för att upprätta ett gemensamt asylsystem
            inom EU som fördelar flyktingmottagandet rättvist och proportionerligt.
            Asylsök ­ ande ska få ett rättssäkert mottagande med korta väntetider.
            De som har skyddsskäl ska snabbt bli en del av samhället, och
            de som saknar sådana skäl ska snabbt återvända.
          </note>
          <note>
            Det viktigaste verktyget för att stoppa flyktingkatastrofen är
            insatser för utveckling och konfliktlösning.
          </note>
          <note>
            Den feministiska utrikespolitiken utvecklas. Kvinnors och minoriteters
            rättigheter världen över ska stärkas. Jämställdhet samt sexuell
            och reproduktiv hälsa och rättigheter är självklara delar av en
            global utvecklingspolitik.
          </note>
          <note>
            I en tid av handelskrig ska Sverige försvara den fria handeln
            och stå upp för rättvisa villkor. Både investeringar i Sverige
            och internationella handelsavtal ska värna miljö, hälsa och löntagares
            rättigheter.
          </note>
          <note>
            Det svenska initiativet Global Deal samlar närmare 100 regeringar,
            företag och organisationer. Nu tar OECD över som värdorganisation.
            Sverige kommer att fortsätta att främja social dialog för bättre
            arbetsvillkor och högre produktivitet.
          </note>
          <note>
            Regeringen kommer att fortsätta Sveriges omfattande utvecklingssamarbete
            och upprätthålla ett bistånd motsvarande 1 procent av bni. Biståndet
            ska ytterligare fokuseras på demokratiinsatser. Vi står fast vid
            de höga ambitionerna för klimatfinansieringen. Vårt ledarskap
            för globalt hållbara hav fortsätter.
          </note>
          <note>
            När andra länder minskar sina insatser för global hållbarhet
            ökar Sverige dem. Vi ska gå i bräschen för Agenda 2030.
          </note>
          <note>
            Herr talman! Mandatperioden började i höstas. Det har hunnit
            bli vinter. Men i dag, den 21 januari, börjar en ny regering arbeta.
            Vi har kortare tid än vanligt, men tillsammans och i brett samarbete
            kan och vill vi åstadkomma desto mer.
          </note>
          <note>
            Det är en ny tid, en uppfordrande tid och en avgörande tid. Det
            parlamentariska samarbete som inleds i dag är historiskt.
          </note>
          <note>
            § 2 Anmälan om utsedda statsråd
          </note>
          <note type="speaker">
            Anf. 2 Statsminister STEFAN LÖFVEN (S):
          </note>
          <note>
            Herr talman! Låt mig anmäla de statsråd som tillsammans med mig
            ingår i regeringen.
          </note>
          <note>
            Herr talman! Statsråd i Statsrådsberedningen är Hans Dahlgren.
          </note>
          <note>
            Statsråd i och chef för Justitiedepartementet är Morgan Johansson.
            Statsråd i Justitiedepartementet är också Mikael Damberg.
          </note>
          <note>
            Statsråd i och chef för Utrikesdepartementet är Margot Wallström.
            Statsråd i Utrikesdepartementet är även Peter Eriksson och Ann
            Linde.
          </note>
          <note>
            Statsråd i och chef för Försvarsdepartementet är Peter Hultqvist.
          </note>
          <note>
            Statsråd i och chef för Socialdepartementet är Lena Hallengren.
            Statsråd i Socialdepartementet är vidare Annika Strandhäll.
          </note>
          <note>
            Statsråd i och chef för Finansdepartementet är Magdalena Andersson.
            Statsråd i Finansdepartementet är också Per Bolund och Ardalan
            Shekarabi.
          </note>
          <note>
            Statsråd i och chef för Utbildningsdepartementet är Anna Ekström.
            Statsråd i Utbildningsdepartementet är även Matilda Ernkrans.
          </note>
          <note>
            Vice statsminister samt statsråd i och chef för Miljödepartementet
            är Isabella Lövin.
          </note>
          <note>
            Statsråd i och chef för Näringsdepartementet är Ibrahim Baylan.
            Statsråd i Näringsdepartementet är vidare Jennie Nilsson.
          </note>
          <note>
            Statsråd i och chef för Kulturdepartementet är Amanda Lind.
          </note>
          <note>
            Statsråd i och chef för Arbetsmarknadsdepartementet är Ylva Johansson.
            Statsråd i Arbetsmarknadsdepartementet är även Åsa Lindhagen.
          </note>
          <note>
            Statsråd i och chef för Infrastrukturdepartementet är Tomas Eneroth.
            Statsråd i Infrastrukturdepartementet är även Anders Ygeman.
          </note>
          <note>
            Riksdagen kommer på sedvanligt sätt att underrättas om departementsförändringarna.
          </note>
          <note>
            (Applåder)
          </note>
          <note type="speaker">
            Anf. 3 TALMANNEN:
          </note>
          <note>
            Jag vill framföra ett tack till de tidigare talmännen Birgitta
            Dahl, Björn von Sydow och Per Westerberg, som närvarar i kammaren
            i dag. Jag är också glad över att se att många företrädare för
            den diplomatiska kåren finns på läktaren här i dag.
          </note>
          <note>
            § 3 Anmälan om kompletteringsval
          </note>
          <note>
            Talmannen meddelade att Socialdemokraternas riksdagsgrupp anmält
            Nermina Mizimovic som suppleant i konstitutionsutskottet och i
            skatteutskottet under Laila Naraghis ledighet samt Erica Nådin
            som suppleant i socialförsäkringsutskottet under Teresa Carvalhos
            ledighet.
          </note>
          <note>
            Talmannen förklarade vald under tiden den 22 januari– 22 april
            till
          </note>
          <note>
            suppleant i konstitutionsutskottet
          </note>
          <note>
            Nermina Mizimovic (S)
          </note>
          <note>
            suppleant i skatteutskottet
          </note>
          <note>
            Nermina Mizimovic (S)
          </note>
          <note>
            Talmannen förklarade vald under tiden den 1 1 februari – 30 november
            till
          </note>
          <note>
            suppleant i socialförsäkringsutskottet
          </note>
          <note>
            Erica Nådin (S)
          </note>
          <note>
            § 4 Meddelande om partiledardebatt
          </note>
          <note>
            Talmannen meddelade att partiledardebatt skulle äga rum onsdagen
            den 30 januari kl. 9.00 .
          </note>
          <note>
            § 5 Anmälan om uteblivet svar på skriftlig fråga
          </note>
          <note>
            Talmannen anmälde att följande fråga för skriftligt svar inte
            skulle besvaras:
          </note>
          <note>
            2018/19:5 Försäljning av statliga bolag och känslig teknik till
            främmande makt
          </note>
          <note>
            av Björn Söder (SD)
          </note>
          <note>
            till närings- och innovationsminister Mikael Damberg (S)
          </note>
          <note>
            § 6 Kammaren åtskildes kl. 11.38.
          </note>
          <note>
            Sammanträdet leddes av talmannen.
          </note>
          <note>
            Vid protokollet
          </note>
          <note>
            INGVAR MATTSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Regeringsförklaring
          </note>
          <note>
            Anf. 1 Statsminister STEFAN LÖFVEN (S)
          </note>
          <note>
            § 2 Anmälan om utsedda statsråd
          </note>
          <note>
            Anf. 2 Statsminister STEFAN LÖFVEN (S)
          </note>
          <note>
            Anf. 3 TALMANNEN
          </note>
          <note>
            § 3 Anmälan om kompletteringsval
          </note>
          <note>
            § 4 Meddelande om partiledardebatt
          </note>
          <note>
            § 5 Anmälan om uteblivet svar på skriftlig fråga
          </note>
          <note>
            § 6 Kammaren åtskildes kl. 11.38.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
