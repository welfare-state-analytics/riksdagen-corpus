<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--7</head>
          <docDate when="2018-10-16">2018-10-16</docDate>
        </div>
      </front>
      <body>
        <div>
          <note>
            § 1 Val av ordförande och vice ordförande i Riksrevisionens parlamentariska
            råd
          </note>
          <note>
            Val av ordförande och vice ordförande i Riksrevisionens parlamentariska
            råd företogs.
          </note>
          <note>
            Enligt ett enhälligt förslag av valberedningen utsågs för tiden
            fram till dess att nytt val förrättats under början av nästa valperiod
            till
          </note>
          <note>
            ordförande i Riksrevisionens parlamentariska råd
          </note>
          <note>
            Jörgen Hellman (S)
          </note>
          <note>
            vice ordförande i Riksrevisionens parlamentariska råd
          </note>
          <note>
            Jan Ericson (M)
          </note>
          <note>
            § 2 Val av ledamöter till Europarådets svenska delegation
          </note>
          <note>
            Val av sex ledamöter till Europarådets svenska delegation företogs.
          </note>
          <note>
            Sedan kammaren godkänt valberedningens gemensamma lista var följande
            personer valda till ledamöter av Europarådets svenska delegation
            för tiden den 1 november 2018 – 31 oktober 2022:
          </note>
          <note>
            Carina Ohlsson (S)
          </note>
          <note>
            Boriana Åberg (M)
          </note>
          <note>
            Thomas Hammarberg (S)
          </note>
          <note>
            Jörgen Warborn (M)
          </note>
          <note>
            Markus Wiechel (SD)
          </note>
          <note>
            Momodou Malcolm Jallow (V)
          </note>
          <note>
            § 3 Val av suppleanter till Europarådets svenska delegation
          </note>
          <note>
            Val av sex suppleanter till Europarådets svenska delegation företogs.
          </note>
          <note>
            Sedan kammaren godkänt valberedningens gemensamma lista var följande
            suppleanter valda till suppleanter av Europarådets svenska delega
            ­ tion för tiden den 1 november 2018 – 31 oktober 2022:
          </note>
          <note>
            Azadeh Rojhan Gustafsson (S)
          </note>
          <note>
            Annicka Engblom (M)
          </note>
          <note>
            Ola Möller (S)
          </note>
          <note>
            Ann-Britt Åsebol (M)
          </note>
          <note>
            Angelika Bengtsson (SD)
          </note>
          <note>
            Adnan Dibrani (S)
          </note>
          <note>
            § 4 Val av ledamöter till styrelsen för Stiftelsen Riksbankens
            Jubileumsfond
          </note>
          <note>
            Val av sex ledamöter till styrelsen för Stiftelsen Riksbankens
            Jubileumsfond företogs.
          </note>
          <note>
            Sedan kammaren godkänt valberedningens gemensamma lista var följande
            personer valda till ledamöter i styrelsen för Stiftelsen Riksbankens
            Jubileumsfond för tiden den 1 november 2018 – 31 oktober 2022:
          </note>
          <note>
            Ingela Nylund Watz (S)
          </note>
          <note>
            Erik Bengtzboe ( M)
          </note>
          <note>
            Ulla Andersson (V)
          </note>
          <note>
            Jenny Andersson
          </note>
          <note>
            Kerstin Hessius
          </note>
          <note>
            Kammaren valde följande person till ledamot i styrelsen för Stiftelsen
            Riksbankens Jubileumsfond för tiden den 1 november 2018 – 31 oktober
            2020:
          </note>
          <note>
            Maarit Jänterä-Jareborg
          </note>
          <note>
            § 5 Val av ordförande i styrelsen för Stiftelsen Riksbankens
            Jubileumsfond
          </note>
          <note>
            Val av ordförande i styrelsen för Stiftelsen Riksbankens Jubileumsfond
            företogs.
          </note>
          <note>
            Enligt ett enhälligt förslag av valberedningen utsågs för tiden
            den 1 november 2018 – 31 oktober 2020 till
          </note>
          <note>
            ordförande i styrelsen för Stiftelsen Riksbankens Jubileumsfond
          </note>
          <note>
            Maarit Jänterä-Jareborg, professor
          </note>
          <note>
            § 6 Val av personliga suppleanter till styrelsen för Stiftelsen
            Riksbankens Jubileumsfond
          </note>
          <note>
            Val av fem personliga suppleanter till styrelsen för Stiftelsen
            Riksbankens Jubileumsfond företogs.
          </note>
          <note>
            Sedan kammaren godkänt valberedningens gemensamma lista var följande
            personer valda till personliga suppleanter i styrelsen för Stiftelsen
            Riksbankens Jubileumsfond för tiden den 1 november 2018 – 31 oktober
            2020:
          </note>
          <note>
            Staffan I. Lindberg för Maarit Jänterä-Jareborg
          </note>
          <note>
            Laura Kolbe för Jenny Andersson
          </note>
          <note>
            Kammaren valde följande personer till personliga suppleanter
            i styrelsen för Stiftelsen Riksbankens Jubileumsfond för tiden
            den 1 november 2018 – 31 oktober 2022:
          </note>
          <note>
            Monica Haider (S) för Ingela Nylund Watz (S)
          </note>
          <note>
            Maria Stockhaus (M) för Erik Bengtzboe (M)
          </note>
          <note>
            Gunilla Carlsson (S) för Ulla Andersson (V)
          </note>
          <note>
            § 7 Val av ledamöter till Domarnämnden
          </note>
          <note>
            Val av två ledamöter i Domarnämnden företogs.
          </note>
          <note>
            Sedan kammaren godkänt valberedningens gemensamma lista var följande
            personer valda till ledamöter i Domarnämnden för tiden den 1 september
            2019 – 31 december 2022:
          </note>
          <note>
            Susanne Eberstein
          </note>
          <note>
            Jessika Roswall (M)
          </note>
          <note>
            § 8 Val av personliga ersättare till Domarnämnden
          </note>
          <note>
            Val av två personliga ersättare i Domarnämnden företogs.
          </note>
          <note>
            Sedan kammaren godkänt valberedningens gemensamma lista var följande
            personer valda till personliga ersättare i Domarnämnden för tiden
            den 1 september 2019 – 31 december 2022:
          </note>
          <note>
            Johan Büser (S)
          </note>
          <note>
            Carl-Oskar Bohlin (M)
          </note>
          <note>
            § 9 Utökning av antalet suppleanter i utskott och EU-nämnd
          </note>
          <note>
            Valberedningen hade, enligt ett till kammaren inkommet protokollsutdrag,
            föreslagit att antalet suppleanter i utskotten och EU-nämnden
            skulle utökas enligt följande:
          </note>
          <note>
            från 22 till 26 i konstitutionsutskottet
          </note>
          <note>
            från 21 till 25 i finansutskottet
          </note>
          <note>
            från 22 till 25 i skatteutskottet
          </note>
          <note>
            från 22 till 26 i justitieutskottet
          </note>
          <note>
            från 20 till 26 i civilutskottet
          </note>
          <note>
            från 22 till 26 i utrikesutskottet
          </note>
          <note>
            från 21 till 25 i försvarsutskottet
          </note>
          <note>
            från 21 till 26 i socialförsäkringsutskottet
          </note>
          <note>
            från 21 till 25 i socialutskottet
          </note>
          <note>
            från 21 till 25 i kulturutskottet
          </note>
          <note>
            från 22 till 26 i utbildningsutskottet
          </note>
          <note>
            från 19 till 25 i trafikutskottet
          </note>
          <note>
            från 21 till 27 i miljö- och jordbruksutskottet
          </note>
          <note>
            från 20 till 26 i näringsutskottet
          </note>
          <note>
            från 22 till 26 i arbetsmarknadsutskottet
          </note>
          <note>
            från 57 till 67 i EU-nämnden
          </note>
          <note>
            § 10 Val av extra suppleanter
          </note>
          <note>
            Val av extra suppleanter i utskott och EU-nämnden företogs.
          </note>
          <note>
            Sedan kammaren godkänt valberedningens gemensamma lista var följande
            personer valda till extra suppleanter i utskott och EU-nämnden
            :
          </note>
          <note>
            konstitutionsutskottet
          </note>
          <note>
            Eskil Erlandsson (C)
          </note>
          <note>
            Ali Esbati (V)
          </note>
          <note>
            Andreas Carlson (KD)
          </note>
          <note>
            Mikael Oscarsson (KD)
          </note>
          <note>
            finansutskottet
          </note>
          <note>
            Sofia Nilsson (C)
          </note>
          <note>
            Tony Haddou (V)
          </note>
          <note>
            Larry Söder (KD)
          </note>
          <note>
            Andreas Carlson (KD)
          </note>
          <note>
            skatteutskottet
          </note>
          <note>
            Ida Gabrielsson (V)
          </note>
          <note>
            Jakob Forssmed (KD)
          </note>
          <note>
            Magnus Jacobsson (KD)
          </note>
          <note>
            justitieutskottet
          </note>
          <note>
            Helena Vilhelmsson (C)
          </note>
          <note>
            Hanna Gunnarsson (V)
          </note>
          <note>
            Magnus Oscarsson (KD)
          </note>
          <note>
            Tuve Skånberg (KD)
          </note>
          <note>
            civilutskottet
          </note>
          <note>
            Jennie Åfeldt (SD)
          </note>
          <note>
            Charlotte Quensel (SD)
          </note>
          <note>
            Alireza Akhondi (C)
          </note>
          <note>
            Maj Karlsson (V)
          </note>
          <note>
            Hampus Hagman (KD)
          </note>
          <note>
            Michael Anefur (KD)
          </note>
          <note>
            utrikesutskottet
          </note>
          <note>
            Magnus Ek (C)
          </note>
          <note>
            Lotta Johnsson Fornarve (V)
          </note>
          <note>
            Mikael Oscarsson (KD)
          </note>
          <note>
            Sofia Damm (KD)
          </note>
          <note>
            försvarsutskottet
          </note>
          <note>
            Mikael Larsson (C)
          </note>
          <note>
            Lotta Johnsson Fornarve (V)
          </note>
          <note>
            Lars Adaktusson (KD)
          </note>
          <note>
            Ingemar Kihlström (KD)
          </note>
          <note>
            socialförsäkringsutskottet
          </note>
          <note>
            Jonny Cato Hansson (C)
          </note>
          <note>
            Ciczie Weidby (V)
          </note>
          <note>
            Jimmy Loord (KD)
          </note>
          <note>
            Sofia Damm (KD)
          </note>
          <note>
            Janine Alm Ericson (MP)
          </note>
          <note>
            socialutskottet
          </note>
          <note>
            Per Lodenius (C)
          </note>
          <note>
            Lorena Delgado Varas (V)
          </note>
          <note>
            Roland Utbult (KD)
          </note>
          <note>
            Jakob Forssmed (KD)
          </note>
          <note>
            kulturutskottet
          </note>
          <note>
            Niels Paarup-Petersen (C)
          </note>
          <note>
            Momodou Malcolm Jallow (V)
          </note>
          <note>
            Jimmy Loord (KD)
          </note>
          <note>
            Michael Anefur (KD)
          </note>
          <note>
            utbildningsutskottet
          </note>
          <note>
            Niels Paarup-Petersen (C)
          </note>
          <note>
            Linda Westerlund Snecker (V)
          </note>
          <note>
            Pia Steensland (KD)
          </note>
          <note>
            Ingemar Kihlström (KD)
          </note>
          <note>
            trafikutskottet
          </note>
          <note>
            Yasmine Eriksson (SD)
          </note>
          <note>
            Staffan Eklöf (SD)
          </note>
          <note>
            Daniel Bäckström (C)
          </note>
          <note>
            Vasiliki Tsouplaki (V)
          </note>
          <note>
            Hampus Hagman (KD)
          </note>
          <note>
            Magnus Oscarsson (KD)
          </note>
          <note>
            miljö- och jordbruksutskottet
          </note>
          <note>
            Cassandra Sundin (SD)
          </note>
          <note>
            Richard Jomshof (SD)
          </note>
          <note>
            Magnus Ek (C)
          </note>
          <note>
            Jens Holm (V)
          </note>
          <note>
            Magnus Jacobsson (KD)
          </note>
          <note>
            Roland Utbult (KD)
          </note>
          <note>
            näringsutskottet
          </note>
          <note>
            Staffan Eklöf (SD)
          </note>
          <note>
            Ann-Christine From Utterstedt (SD)
          </note>
          <note>
            Rickard Nordin (C)
          </note>
          <note>
            Ilona Szatmari Waldau (V)
          </note>
          <note>
            Hampus Hagman (KD)
          </note>
          <note>
            Kjell-Arne Ottosson (KD)
          </note>
          <note>
            arbetsmarknadsutskottet
          </note>
          <note>
            Annika Qarlsson (C)
          </note>
          <note>
            Christina Höj Larsen (V)
          </note>
          <note>
            Hans Eklind (KD)
          </note>
          <note>
            Camilla Brodin (KD)
          </note>
          <note>
            EU-nämnden
          </note>
          <note>
            Martina Johansson (C)
          </note>
          <note>
            Magnus Ek (C)
          </note>
          <note>
            Per Lodenius (C)
          </note>
          <note>
            Solveig Zander (C)
          </note>
          <note>
            Martin Ådahl (C)
          </note>
          <note>
            Ilona Szatmari Waldau (V)
          </note>
          <note>
            Nooshi Dadgostar (V)
          </note>
          <note>
            Daniel Riazat (V)
          </note>
          <note>
            Christian Carlsson (KD)
          </note>
          <note>
            Kjell-Arne Ottosson (KD)
          </note>
          <note>
            § 11 Justering av protokoll
          </note>
          <note>
            Protokollen för den 24 – 26 september justerades.
          </note>
          <note>
            § 12 Anmälan om ersättare
          </note>
          <note>
            Förste vice talmannen anmälde
          </note>
          <note>
            att Marie Axelsson (S) inträtt som ersättare för Alexandra Völker
            (S) under tiden för hennes ledighet den 15 oktober 2018 – 31 juli
            2019 och
          </note>
          <note>
            att Lena Emilsson (S) skulle inträda som ersättare för Yasmine
            Larsson (S) under tiden för hennes ledighet den 25 november 2018
            – 24 juni 2019.
          </note>
          <note>
            § 13 Anmälan om kompletteringsval
          </note>
          <note>
            Förste vice talmannen meddelade att Socialdemokraternas riksdagsgrupp
            anmält Marie Axelsson som suppleant i försvarsutskottet och i
            utbildningsutskottet under Alexandra Völkers ledighet och Pia
            Nilsson som personlig suppleant för Gunilla Svantorp i styrelsen
            för Stiftelsen Riksbankens Jubileumsfond.
          </note>
          <note>
            Förste vice talmannen förklarade vald under tiden den 16 oktober
            2018 – 31 juli 2019 till
          </note>
          <note>
            suppleant i försvarsutskottet
          </note>
          <note>
            Marie Axelsson (S)
          </note>
          <note>
            suppleant i utbildningsutskottet
          </note>
          <note>
            Marie Axelsson (S)
          </note>
          <note>
            Förste vice talmannen förklarade vald till
          </note>
          <note>
            personlig suppleant i styrelsen för Stiftelsen Riksbankens Jubileumsfond
          </note>
          <note>
            Pia Nilsson (S)
          </note>
          <note>
            § 14 Meddelande om återrapportering från Europeiska rådets möte
            den 18 oktober
          </note>
          <note>
            Förste vice talmannen meddelade att tisdagen den 23 oktober kl.
            13.00 skulle återrapportering från Europeiska rådets möte den
            18 oktober äga rum.
          </note>
          <note>
            § 15 Anmälan om subsidiaritetsprövning
          </note>
          <note>
            Förste vice talmannen anmälde att utdrag ur prot. 2018/19:2 för
            torsdagen den 4 oktober i ärende om subsidiaritetsprövning av
            EU-förslag hade kommit in från näringsutskottet.
          </note>
          <note>
            § 16 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motioner
          </note>
          <note>
            2018/19:24 till kulturutskottet
          </note>
          <note>
            2018/19:21 till civilutskottet
          </note>
          <note>
            2018/19:18 till socialförsäkringsutskottet
          </note>
          <note>
            2018/19:29 till näringsutskottet
          </note>
          <note>
            2018/19:20, 26 och 27 till trafikutskottet
          </note>
          <note>
            2018/19:19 till konstitutionsutskottet
          </note>
          <note>
            EU-dokument
          </note>
          <note>
            COM(2018) 646 till finansutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 27 november.
          </note>
          <note>
            § 17 Allmänpolitisk debatt
          </note>
          <note>
            Arbetsmarknad och ekonomi
          </note>
          <note type="speaker">
            Anf. 1 ANNA JOHANSSON (S):
          </note>
          <note>
            Fru talman! Folkets vilja till arbete är nationens viktigaste
            tillgång, sa Ernst Wigforss för nu ganska länge sedan. Det var
            sant då, och det är en sanning som står sig än i dag.
          </note>
          <note>
            Arbete bygger vårt gemensamma välstånd och ger försörjning och
            gemenskap åt var och en av oss. Under den socialdemokratiskt ledda
            reger ­ ingen har 300 000 fler människor fått möjlighet att säga:
            Nu går jag till jobbet.
          </note>
          <note>
            Ungdomsarbetslösheten, som framstod som ett närmast olösligt
            problem för bara fyra år sedan, är nu den lägsta på 15 år. Sysselsättningen
            är den högsta som någonsin uppmätts i ett EU-land. Tiden från
            ankomst till etablering på arbetsmarknaden har sjunkit kraftigt.
            Vi har alltså all anledning att känna stolthet, men är vi nöjda?
            Inte alls.
          </note>
          <note>
            Arbetslösheten bland utrikes födda är fortfarande alltför hög.
            Kompetensbristen hotar såväl kvaliteten i välfärden som Sveriges
            konkurrenskraft. Och nya utmaningar väntar. Globalisering, urbanisering,
            digitaliser ­ ing, automatisering och inte minst klimathotet har
            redan påverkat och kommer i allt högre grad att påverka arbetsmarknaden
            i grunden. Lägg därtill de demografiska förändringarna. Det blir
            uppenbart att åtgärder för en välfungerande arbetsmarknad som
            kan garantera en god konkurrenskraft, trygghet för individer och
            ökad jämlikhet i framtiden kommer att vara helt nödvändiga.
          </note>
          <note>
            I det korta och medellånga perspektivet är uppgiften att förbättra
            och snabba upp nyanländas etablering, i synnerhet bland kvinnor,
            den allt överskuggande uppgiften. Här har många viktiga reformer
            genomförts och börjat ge effekt, men ytterligare förbättringar
            kommer att behövas.
          </note>
          <note>
            Lyfter vi blicken något ser vi att det också finns stora uppgifter
            när det gäller att förbättra matchningen och omställningsförmågan
            på arbetsmarknaden i stort. I det perspektivet kommer möjligheten
            till utbildning och kompetensutveckling genom hela livet att vara
            stor och växande, inte minst för den som redan har en anställning.
          </note>
          <note>
            Regeringen har genom införandet av Kunskapslyftet, som fullt
            utbyggt kommer att omfatta 100 000 utbildningsplatser, visat att
            man har förstått och tagit sig an utmaningen. En bättre samordning
            mellan arbetsmarknads- och utbildningspolitiken kommer också att
            vara av stor vikt, liksom en välfungerande arbetsförmedling. Även
            på dessa områden, liksom när det gäller behovet av en systematisk
            valideringsverksamhet, har regeringen påbörjat ett reformarbete.
          </note>
          <note>
            Den svenska modellen, med starka, ansvarstagande parter på arbetsmarknaden,
            har tjänat och tjänar både löntagare och företag väl. Det är därför
            av stor vikt att inte genomföra förändringar som rubbar maktbalansen
            och därmed försvårar för parterna att sluta överenskommelser som
            löser problem på arbetsmarknaden.
          </note>
          <note>
            I det rådande parlamentariska läget kommer det att ställas stora
            krav på oss som partier att med insikt om alla dessa utmaningar
            fatta kloka och ansvarsfulla beslut som förbättrar för både företag
            och anställda och ser till att vårt land håller ihop med minskade
            klyftor mellan rik och fattig, man och kvinna, land och stad.
            Det är väljarnas förväntan på oss, och jag förväntar mig att alla
            anständiga partier på ett konstruktivt och ödmjukt sätt kommer
            att medverka i ett sådant arbete.
          </note>
          <note>
            (Applåder)
          </note>
          <note type="speaker">
            Anf. 2 JESSICA POLFJÄRD (M) replik:
          </note>
          <note>
            Fru talman! År 2014 var socialdemokratins största löfte när det
            gällde jobben att skapa 32 000 traineejobb. Nu är insatsen nedlagd.
            Jag skulle vilja fråga Anna Johansson varför.
          </note>
          <note type="speaker">
            Anf. 3 ANNA JOHANSSON (S) replik:
          </note>
          <note>
            Fru talman! Som jag nämnde i mitt anförande var ungdomsarbetslösheten
            i Sverige skyhög år 2014. Traineejobben var ett sätt att bereda
            unga plats på arbetsmarknaden.
          </note>
          <note>
            När vi sedan såg att ungdomar ändå fick jobb fanns det ingen
            anledning att ha en särskild insats för just den gruppen. Därför
            har man valt att avsluta den och ersätta den med andra, mer verkningsfulla
            åtgärder för de behov som nu finns på arbetsmarknaden.
          </note>
          <note type="speaker">
            Anf. 4 JESSICA POLFJÄRD (M) replik:
          </note>
          <note>
            Fru talman! Då menar Anna Johansson alltså att vi har haft stöd
            av konjunkturen för att lösa problemen på arbetsmarknaden och
            att detta inte beror på politiska reformer?
          </note>
          <note type="speaker">
            Anf. 5 ANNA JOHANSSON (S) replik:
          </note>
          <note>
            Fru talman! Då menar Anna Johansson att ungdomsgarantin har varit
            en bidragande orsak till att fler unga har fått plats på arbetsmarknaden.
            Man har satt in åtgärder tidigt i en ungdoms arbetslöshetsperiod,
            man har ökat utbildningsinsatserna och mycket annat, vilket tillsammans
            med en konjunkturuppgång, som naturligtvis också är beroende av
            politiska beslut, har medverkat till att ungdomsarbetslösheten
            har sjunkit.
          </note>
          <note type="speaker">
            Anf. 6 ELISABETH SVANTESSON (M):
          </note>
          <note>
            Fru talman! Jag vill passa på att gratulera fru talmannen och
            välkomna henne till talmanspresidiet.
          </note>
          <note>
            Vi kommer att ha många svåra politiska uppgifter de närmaste
            åren. Då tänker jag inte på regeringsbildningen – inte över huvud
            taget – utan på alla de akuta kriser som behöver lösas. Det handlar
            om gängkriminalitet, ökade sjukvårdsköer, bristande skolresultat,
            hedersproblematik och mycket annat som kräver reformer.
          </note>
          <note>
            Men jag tänker också på det faktum att ekonomin kommer att vända
            nedåt. Alla prognoser säger att högkonjunkturen just nu peakar,
            men den kommer att vända. Hur djup nästa lågkonjunktur blir och
            när den kommer vet ingen av oss, men vi vet att den kommer. Då
            kommer alla de underliggande problem som finns i ekonomin att
            bli väldigt tydliga. De döljs ofta i en högkonjunktur.
          </note>
          <note>
            Bland annat kommer det att bli tydligt att den regering som nu
            har avgått och är expeditionsministär sparade alldeles för lite
            i ladorna. Det finns ingen regering sedan 70-talet som har sparat
            så lite i en högkonjunktur som just denna regering, och det blir
            tydligt i en lågkonjunktur. Ännu mer märks det om vi exempelvis
            drabbas av en djup finanskris. Då kommer vi inte att ha samma
            möjligheter som annars.
          </note>
          <note>
            Jag vill särskilt lyfta fram ett område där vi under de gångna
            fyra åren haft avsaknad av viktiga reformer, vilket kommer att
            bli ännu tydligare under de nästkommande åren, och det gäller
            integrationen.
          </note>
          <note>
            Det är väldigt mycket som fungerar i Sverige. Det är väldigt
            många som har flyttat till Sverige på 70-talet, 90-talet eller
            för ett år sedan som faktiskt har kommit i jobb. De är med och
            bidrar med en del av samhällslivet. Men väldigt många har hamnat
            i socialt, ekonomiskt och värderingsmässigt utanförskap. När ekonomin
            vänder kommer detta att bli allt tydligare. Pressen på kommunerna
            kommer att öka, och alla de som har kommit till Sverige på senare
            år och inte kommit i arbete kommer att sätta våra system under
            press på många olika sätt.
          </note>
          <note>
            Vi moderater ser att det hade behövts reformer under den tidigare
            mandatperioden. De kommande åren – och helst i morgon – krävs
            fem viktiga saker för att klara integrationen.
          </note>
          <note>
            För det första behövs en stram migrationspolitik under många
            år som kommer. Det spelar roll hur många som kommer till Sverige.
            Därför behöver den tillfälliga lagstiftningen förlängas.
          </note>
          <note>
            För det andra behöver vi ha språkkrav. Tänk att Sverige inte
            har ett enda krav på att man lär sig svenska , trots att vi alla
            i det här rummet vet hur viktigt det är att lära sig det svenska
            språket för att komma in i samhället och i arbetslivet.
          </note>
          <note>
            För det tredje behöver vi införa bidragstak, så att det aldrig
            lönar sig bättre för familjer att vara hemma än att ta ett jobb.
            Då tänker någon: Men så kan det väl ändå inte vara? Jo, precis
            så är det. Man kan stapla bidrag på varandra så att det faktiskt
            inte lönar sig att gå till jobbet. Därför menar vi att Sverige
            behöver ett bidragstak.
          </note>
          <note>
            För det fjärde behöver vi lärlingsanställningar, där man lär
            sig jobbet på jobbet med något lägre lön men kommer in på den
            svenska arbetsmarknaden. På fyra år har detta inte kommit på plats.
          </note>
          <note>
            För det femte behöver vi inkludera människor i vår värdegemenskap.
            När man kommer till Sverige måste man veta vad som gäller här.
            Alla ska delta i obligatorisk samhällsinformation. Den ska vara
            knivskarp, så att varje flicka och kvinna i Sverige, oavsett om
            hon är född här eller någon annanstans, ska veta vilka rättigheter
            och skyldigheter – för tjejer handlar det ofta om rättigheter
            – hon har. Det måste vara glasklart. Det är det inte i dag.
          </note>
          <note>
            Vi behöver reformer. Vi behöver dem nu, och vi behöver dem under
            de nästkommande åren för att klara integrationsuppgiften.
          </note>
          <note>
            (Applåder)
          </note>
          <note type="speaker">
            Anf. 7 PETER PERSSON (S) replik:
          </note>
          <note>
            Fru talman! Det var med intresse jag noterade de värderingar
            som Moderaternas ekonomisk-politiske talesman framför. Jag hoppas
            verkligen att hon i sin fortsatta gärning får vara ekonomisk-politisk
            talesman för Moderaterna. Just det.
          </note>
          <note>
            Hon säger att vi skulle ha sparat i ladorna när en moderatledd
            regering lånade till skattesänkningar som skapade orättvist fördelningsutfall
            och dessutom underskott i statens budget varje år.
          </note>
          <note>
            När du, Elisabeth Svantesson, talar om integration och er politik
            samtidigt slår oerhört hårt mot jämlikhet och rättvisa säger jag:
            Det är ett stort mått av jämlikhet som skapar ett stort mått av
            integration.
          </note>
          <note type="speaker">
            Anf. 8 ELISABETH SVANTESSON (M) replik:
          </note>
          <note>
            Fru talman! Tack för dina synpunkter, Peter Persson! Jag kan
            konstatera att under dessa fyra år, i den fantastiska högkonjunktur
            som Sverige har befunnit sig i, har inkomstklyftorna ökat. De
            har alltså ökat under dessa fyra år.
          </note>
          <note>
            Jag tänkte bara ägna mig åt lite upplysning. Jag som ekonomisk-politisk
            talesperson – man kan kalla mig ” man ” om man vill – kan också
            konstatera att vi före finanskrisen sparade 3 ½ procent av bnp-överskottet.
            Nu har den här regeringen sparat 0,5 procent av bnp. Det är fakta.
          </note>
          <note>
            Det går på många sätt bra i Sverige, och vi är inte i en väldigt
            utsatt situation. Men vi kan konstatera att denna regering har
            sparat för lite. Det kommer att drabba människor i lågkonjunkturen,
            eftersom nästa regering inte kommer att ha samma möjligheter till
            stabiliseringspolitik som annars hade varit fallet.
          </note>
          <note type="speaker">
            Anf. 9 PETER PERSSON (S) replik:
          </note>
          <note>
            Fru talman! Jag har ett älskat barnbarn som just har börjat i
            första klass. I matematikens värld har han redan lärt sig plus
            och minus. Kan ni moderater inte erkänna att saldot för era åtta
            år var minus och att det var plus för fyra år med en socialdemokratiskt
            ledd regering? Jag kan sammankoppla dig, Elisabeth Svantesson,
            med mitt barnbarn, så får han lära dig dessa frågor.
          </note>
          <note type="speaker">
            Anf. 10 ELISABETH SVANTESSON (M) replik:
          </note>
          <note>
            Fru talman! Jag kan gärna träffa ditt barnbarn. Och jag kan konstatera
            inför dig, här i riksdagens kammare, att Sverige under den förrförra
            reger ­ ingen drabbades av en kraftig finanskris – det kanske
            du inte upptäckte – som Sverige klarade mycket väl.
          </note>
          <note>
            Jag kan också konstatera att underskottet vändes till överskott
            2015 med en alliansbudget. Nu har vi haft högkonjunktur. Ändå
            har ni sparat för lite.
          </note>
          <note type="speaker">
            Anf. 11 ALI ESBATI (V) replik:
          </note>
          <note>
            Fru talman! Jag förstår och har på ett allmänmänskligt plan sympati
            för den illa dolda bitterhet som kommer fram hos Elisabeth Svantesson.
            Det handlar om att det är väsentligt lägre arbetslöshet efter
            fyra rödgröna år än under hennes egen tid, att tiden till inträde
            på arbetsmarknaden för de nyanlända har halverats och att underskott
            har vänts till överskott. Jag kan ha sympatier för detta.
          </note>
          <note>
            Men jag ska ställa en fråga som har direkt med det som Elisabeth
            Svantesson sa att göra . Det gäller frågan om värdegemenskap,
            som hon nämnde. Jag blev inte helt klok på exakt vilka värden
            det var som Elisabeth Svantesson pekade på. Är det de mer moderata
            kärnvärdena om att det inte är så viktigt med utförsäljningar
            av allmän egendom eller, till exempel, fuffens med skatter? Eller
            är det de mer allmänna svenska värderingarna om att vi ska ha
            en välfungerande arbetsrätt, starka fackföreningar och en gemensam
            styrka för att arbetstagarna ska slippa bli förnedrade och nedpressade
            i sina arbetsförhållanden?
          </note>
          <note type="speaker">
            Anf. 12 ELISABETH SVANTESSON (M) replik:
          </note>
          <note>
            Fru talman! Jag tror att Ali Esbati och jag ganska lätt skulle
            kunna sätta oss över en kopp kaffe och konstatera att det finns
            vissa värderingar som vi är väldigt stolta över att Sverige har
            och som vi vill att alla ska få vara en del av.
          </note>
          <note>
            Jag nämnde exempelvis jämställdhet. Jag tycker att det är en
            tydlig fråga, som vi behöver lyfta fram varje dag här i Sveriges
            riksdag. När min mormor och farmor föddes hade inte kvinnor allmän
            rösträtt. Det har hänt mycket sedan dess, och jag är väldigt glad
            för alla de kvinnor som har gått före och fört den kampen.
          </note>
          <note>
            Vi ser att det är väldigt många flickor och kvinnor i Sverige
            i dag som inte alls får ta del av jämställdheten och dessa frukter
            – tvärtom. På många håll och på många områden i Sverige går jämställdheten
            bakåt. Det kan vi aldrig tolerera, menar jag. Vi måste alla hjälpas
            åt – vartenda parti i Sveriges riksdag och vi som individer –
            att se till att exempelvis värden som jämställdhet och jämlikhet
            upprätthålls, så att alla får ta del av detta.
          </note>
          <note type="speaker">
            Anf. 13 ALI ESBATI (V) replik:
          </note>
          <note>
            Fru talman! Det är fint att höra om Moderaternas jämställdhetsintresse
            och att den allmänna rösträtten nämndes, som ju var en fråga som
            Moderaternas parti en gång i tiden bildades för att motverka.
            Men jag vill ändå ta vara på det som Elisabeth Svantesson säger
            om jämställdheten. Vi har i dag stora skillnader i löner och arbetsvillkor
            mellan mansdominerade yrken och kvinnodominerade yrken. Hur kommer
            det sig att Moderaterna snarare vill försvaga arbetsrätten? Jag
            tänker på den situation som då oproportionerligt m ånga kvinnor
            skulle drabbas av.
          </note>
          <note type="speaker">
            Anf. 14 ELISABETH SVANTESSON (M) replik:
          </note>
          <note>
            Fru talman! Det är rent trams att vi vill försvaga arbetsrätten
            och kvinnors ställning på arbetsmarknaden. Det är precis tvärtom.
            Jag skulle gärna ta en längre debatt med Ali Esbati om historien.
            Vi i Moderaterna har absolut inte alltid varit stolta över vår
            historia. Och jag tror inte att Ali Esbati har så mycket att vara
            stolt över. Är du stolt över din historia har vi ett större problem.
          </note>
          <note type="speaker">
            Anf. 15 MARTIN ÅDAHL (C):
          </note>
          <note>
            Fru talman! Jag gratulerar dig till din roll.
          </note>
          <note>
            Sverige behöver optimismen åter. Det är lite märkligt att behöva
            säga det i mitten av den högkonjunktur som vi befinner oss i,
            men så är det. Sverige behöver optimismen åter.
          </note>
          <note>
            Under fyra långa år har nu högkonjunkturens varma vindar svept
            över världen och över Sverige. Alla Sveriges viktigaste exportmarknader
            har gått som tåget. Riksbanken har minusräntor. Kronan är exceptionellt
            svag och hjälper exporten. Finanspolitiken har, som sagts tidigare,
            varit allt annat än återhållsam. Bostadspriserna har stigit mot
            nya höjder. Hushållens belåning har stigit mot nya höjder.
          </note>
          <note>
            Ändå finns denna pessimism. Företagandet saktar in. Många orter
            runt om i Sverige står stilla. Framför allt ligg er arbetslösheten
            envist över 6 procent, på toppen av högkonjunkturen. Det är 360
            000 personer i arbetslöshet, på toppen av högkonjunkturen. Knappt
            80 procent av dem, 264 000 personer, är i ett utsatt läge. Fler
            än hälften, 182 500 personer, är utrikesfödda.
          </note>
          <note>
            Det är väldigt många barn som inte ser sina föräldrar gå till
            jobbet på morgonen, och det är en väldigt tydlig gräns mellan
            dem som är innanför och dem som är utanför. Varför? Jo, därför
            att reformerna har uteblivit och därför att svensk politik har
            varit stillastående. I det stillaståendet uppstår ett vakuum,
            och det vakuumet fylls av pessimism och populism.
          </note>
          <note>
            Vi har slutat tro att nyanlända kan få jobb. Vi har slutat tro
            att våra bruksorter kan lyftas. Vi har slutat tro att utsatta
            förorter kan lyftas.
          </note>
          <note>
            Det finns bara ett sätt att bryta detta: Reformer, reformer,
            reformer. Det handlar om reformer som öppnar för jobb, reformer
            som öppnar för företagande, reformer som öppnar för arbetsmarknaden
            och reformer som öppnar upp arbetsförmedlingen.
          </note>
          <note>
            Det bör sägas nu, när vi står inför stora uppgifter: Detta är
            inte omöjligt. Tyskland har gjort det. Med lite lägre lärlingslöner,
            som nämndes tidigare, för dem med låg utbildning har gapet i sysselsättning
            mellan inrikesfödda och utrikesfödda blivit oerhört mycket mindre
            än i Sverige.
          </note>
          <note>
            Danmark har gjort det. Med flexicurity har den danska arbetsmarknaden
            visat hur man kan förena trygghet i omställningen med en öppen
            arbetsmarknad och få många fler lågutbildade som inte hamnar i
            arbetslöshet.
          </note>
          <note>
            Australien har gjort det genom att bara betala för resultat i
            jobbsökande och släppa fram de bästa förmedlarna, oberoende av
            om de är privata, ideella eller offentliga. Genom att sluta öda
            pengarna på ineffektiv statlig byråkrati har Australien kunnat
            hjälpa många fler arbetslösa.
          </note>
          <note>
            Falkenberg i Halland har gjort det. Genom fotbollsföreningar,
            företagspolitik, starka skolor och närvarande polis har de lyft
            åtminstone ett av de utsatta områdena ut ur utsatthet.
          </note>
          <note>
            Nu börjar tiden rinna ut. Konjunkturinstitutet varnar för att
            konjunkturen viker. Världens centralbanker varnar för att de nästan
            gratis pengar – den gratis likviditet – som man har spritt över
            världen tar slut. Runt omkring oss piskar de nationalistiska populisterna
            upp en protektionism som hotar vår export. Snart, mycket snart,
            kanske prisfesten och belåningsfesten på bostadsmarknaden vänds
            i sin motsats. Snart kanske arbetslösheten stiger igen.
          </note>
          <note>
            Men vi måste våga. Vi måste våga stå upp för modiga strukturreformer.
            Då kan vi vända utvecklingen. Med nödvändighet har vi länge diskuterat
            strukturen för regeringen i detta land, men då måste vi också
            förmå oss att diskutera strukturen för de reformer som är det
            enda som kan ge Sverige hoppet åter.
          </note>
          <note type="speaker">
            Anf. 16 ALI ESBATI (V) replik:
          </note>
          <note>
            Fru talman! Det är alltid ett nöje att debattera med Martin Ådahl.
            Men låt mig säga som Gunnar Ekelöf, fast tvärtom: Jag bor i samma
            värld, men du bor ju i en annan.
          </note>
          <note>
            Jag är helt enig med Martin Ådahl om att vi behöver mer optimism
            i vårt land, men jag undrar vilka det är som ska känna den optimism
            Martin Ådahl talar om.
          </note>
          <note>
            I dag känner till exempel de bolag som ska köpa och sälja in
            sig i välfärden viss optimism , eftersom de tror att de kan få
            stöd av borgerligheten och Sverigedemokraterna för att fortsätta
            med det.
          </note>
          <note>
            Men varför ska de som utlovas ännu lägre löner av Centerpartiet
            et consortes känna optimism? Varför ska just de som har de otrygga
            anställningarna känna mer optimism av att det står någon i Sveriges
            riksdags talarstol och säger att de ska ha ännu sämre och otryggare
            livs- och arbetsvillkor? Det får Martin Ådahl gärna svara på.
          </note>
          <note type="speaker">
            Anf. 17 MARTIN ÅDAHL (C) replik:
          </note>
          <note>
            Fru talman! Det som har skapat denna pessimism och uppgivenhet
            i högkonjunkturen är att man inte vågar se sanningen i vitögat.
            Jag debatterar mycket gärna med Ali Esbati, men det är ett stort
            problem att man inte ser verkligheten i vitögat.
          </note>
          <note>
            Du talar om lägre löner, Ali Esbati. Vi ska öppna upp för dem
            som ingen lön har. Du talar om utsatthet. Vi talar om människor
            som lever med tuffa bidragsvillkor för att det inte kommer in
            på arbetsmarknaden. Det är utsattheten; det är problemet på arbetsmarknaden.
          </note>
          <note>
            Risken är att ni genom att försvåra för företagen och höja skatterna
            kommer att göra det ännu svårare att skapa de jobb som gör att
            folk kommer in. Optimismen kommer omedelbart att vändas till pessimism
            om man omöjliggör för företagen att skapa jobb.
          </note>
          <note type="speaker">
            Anf. 18 ALI ESBATI (V) replik:
          </note>
          <note>
            Fru talman! Så här har det låtit från arbetsgivare och deras
            politiska företrädare under hundra år. Så fort man ser arbetslöshet
            är felet de arbetssökandes och arbetstagarnas , eftersom de har
            för höga löner och för goda villkor. Här utlovas att de ska få
            jobb för att man sänker deras lön – och i realiteten också lönen
            för andra låginkomsttagare inom samma branscher.
          </note>
          <note>
            Jag frågar igen: Varför ska man känna optimism över framtiden
            när de låga lönerna ska sänkas till 70 procent, vilket är ert
            förslag?
          </note>
          <note type="speaker">
            Anf. 19 MARTIN ÅDAHL (C) replik:
          </note>
          <note>
            Fru talman! Jag upprepar: De 360 000 personer som ingen lön har
            kan inte få den sänkt. Om man ger några av dem chansen att komma
            in på lärlingsjobb några år kommer vi att vinna så oerhört mycket.
          </note>
          <note>
            Mer grundläggande måste man förstå en sak: Vi kan aldrig klara
            detta om inte småföretagen kan börja anställa fler personer. Det
            är något du måste ta in, Ali Esbati. Ska vi känna optimism i vårt
            land måste småföretagen känna optimism. De anställer fyra av fem
            personer, så det beror i väldigt hög grad på dem.
          </note>
          <note type="speaker">
            Anf. 20 CICZIE WEIDBY (V):
          </note>
          <note>
            Fru talman! För 99 år sedan infördes åtta timmars arbetsdag i
            Sverige. Efter årtionden av fackliga strider gick in dustriarbetare
            äntligen från 16 timmars utslitande jobb till 8 timmar.
          </note>
          <note>
            Sedan dess har inget hänt. Jo, 1971 infördes femdagarsveckan,
            och då blev 40 timmar en normal arbetsvecka.
          </note>
          <note>
            Det var också någon gång på 70-talet som kravet på sex timmars
            arbetsdag började ställas.
          </note>
          <note>
            Sex timmars arbetsdag är dels en jämställdhetsfråga. Det tar
            bort deltidsfällan för kvinnor eftersom kvinnor oftare jobbar
            deltid för att hinna med barn och hem medan män alltid jobbar
            heltid. Dels är det en lösning på arbetslösheten , eftersom minskad
            arbetstid innebär att fler behövs på jobbet.
          </note>
          <note>
            Man kan också diskutera sex timmars arbetsdag som en livskvalitetsfråga.
            Är meningen med livet verkligen att sitta just åtta timmar varje
            dag i kassan på Ica eller vid en dator på kontoret?
          </note>
          <note>
            Men 2018 verkar sex timmars arbetsdag längre bort än någonsin.
            Jag undrar varför när vi vet att stressen minskar, att sjukskrivningstalen
            sjunker, att produktiviteten i vissa fall till och med ökar och
            att fler får jobb med sex timmars arbetsdag. Det vanligaste svaret
            jag får är att det är en alldeles för dyr reform; Sverige har
            inte råd. Men det stämmer inte. I själva verket kostar sex timmars
            arbetsdag mindre än ett års bankvinster i Sverige och mindre än
            en Nuonaffär.
          </note>
          <note>
            Så vad kostar det? Låt mig ta ett räkneexempel. Sverige har många
            deltidsarbetande, ungefär 1 miljon. Deras löneökning från deltids-
            till heltidslön skulle kosta ca 54 miljarder. Kostnaden för 30
            procent nyanställningar skulle i runda slängar bli 32 miljarder.
            Kostnaden för en arbetstidsförkortning med bibehållen lön skulle
            alltså bli ungefär 86 miljarder kronor. Det är skitmycket pengar,
            men det är fortfarande mindre än den förra regeringens totala
            skattesänkning.
          </note>
          <note>
            Blir det dyrt för arbetsgivarna? 86 miljarder är ett belopp som
            samhället kan hantera genom omfördelning.
          </note>
          <note>
            Men sänkt arbetstid är av flera skäl inte populärt hos Svenskt
            Näringsliv. Åtgärder där staten tar in skatt med ena handen och
            ger tillbaka med den andra är sällan populära hos företagsägarna.
            Dels begränsar det företagens frihet och tvingar fram nya fackliga
            avtal för övertid och skiftgång. Dels innebär kraftigt sänkt arbetslöshet
            gärna också ökade löner.
          </note>
          <note>
            Det är dock inte alltid kostnaden för sex timmars arbetsdag i
            sig det handlar om, utan kostnaden för arbetsgivarna när löntagare
            blir starkare som grupp.
          </note>
          <note>
            De flesta partier här säger säkert att en bra arbetsmiljö är
            en förutsättning för god tillväxt i samhället. Det är dock en
            tolkningsfråga vad som är en bra arbetsm iljö och vad den får
            kosta.
          </note>
          <note>
            Redan i dag jobbar många mer eller mindre frivilligt sex timmar
            för att få ihop sin vardag. Arbetstidsförkortning vore därför
            en reform för frihet, rättvisa och jämställdhet. Fler kvinnor
            skulle få möjlighet till ekonomisk självständighet. Hur har vi
            råd att inte införa en sådan reform?
          </note>
          <note type="speaker">
            Anf. 21 GULAN AVCI (L) replik:
          </note>
          <note>
            Fru talman! Vänsterpartiet Ciczie Weidby ägnade en hel del tid
            åt att tala om jämställdhet och kvinn ors möjlighet att fullt
            ut delta i arbetslivet.
          </note>
          <note>
            Ni har dock ett konstigt synsätt på RUT-reformen, som infördes
            2009 av alliansregeringen. Det är en reform som har banat väg
            för att flera tusen företag har startats upp, inte minst av kvinnor.
            Det har tillkommit 30 000 nya jobb, och en hel bransch har blivit
            vit. Många kvinnor har fått sitt första jobb med säkra villkor.
          </note>
          <note>
            Varför vill ni i jämställdhetens namn ständigt göra inskränkningar
            på arbetsmarknaden och rycka undan mattan för de kvinnor som för
            första gången kommit i arbete?
          </note>
          <note type="speaker">
            Anf. 22 CICZIE WEIDBY (V) replik:
          </note>
          <note>
            Fru talman! Jag trodde att jag talade om sex timmars arbetsdag,
            men vi kan absolut tala om bidrag. Den borgerliga sidan vill ju
            minska bidragen så mycket som möjligt, men bevisligen gäller det
            inte RUT. Låt oss gärna tala om varför det är så viktigt att samhällets
            resurser ska gå till dem som redan har pengar så att de ska kunna
            göra avdrag.
          </note>
          <note type="speaker">
            Anf. 23 GULAN AVCI (L) replik:
          </note>
          <note>
            Fru talman! Jag kan också tala om arbetstidsförkortning. Det
            är en inskränkning som framför allt drabbar kvinnor som kanske
            går ned i arbetstid men som samtidigt skulle behöva jobba lika
            mycket. Jag tycker att det är en stor inskränkning av kvinnors
            frihet.
          </note>
          <note>
            Låt mig gå tillbaka till RUT-reformen. Jag förstår att du och
            jag har en väldigt stor skillnad i synen på vad som är jobbskapande
            reformer. RUT-reformen har ju varit en sådan som bidragit till
            att 30 000 kunnat gå till arbete. Du kan fråga de kvinnor som
            faktiskt fått ett arbete och en egen försörjning om de tycker
            att det är ett bidrag från samhällets sida när man har ett eget
            arbete att kunna gå till.
          </note>
          <note type="speaker">
            Anf. 24 CICZIE WEIDBY (V) replik:
          </note>
          <note>
            Fru talman! Jag brukar tala med de kvinnor som redan nu stressar
            inom hemtjänst och hemsjukvård – undersköterskor som har för få
            arbetskamrater, jagar timmar och försöker få ihop en lön som de
            kan leva på. Jag talar mycket hellre med kvinnor där man har försökt
            att ha sänkt arbetstid. De upplever att både stressen och sjukskrivningarna
            minskar. Jag talar mycket hellre om det.
          </note>
          <note type="speaker">
            Anf. 25 ROLAND UTBULT (KD):
          </note>
          <note>
            Fru talman! Också jag vill gratulera till detta viktiga uppdrag.
          </note>
          <note>
            De som har byggt det här landet, som har kämpat i decennier och
            bidragit till vår välfärd, ska ha det bra när de blir äldre. Det
            betyder mycket för dem och även för deras anhöriga.
          </note>
          <note>
            Vi vet att 27 procent av befolkningen är över 65 år och att 1,7
            procen t av denna riksdag representerar dem. 6 av 349 ledamöter
            är över 65 år, trots att de äldre utgör en allt större skara i
            samhället. Och Socialdemokraterna, som är det största partiet,
            har inte en enda ledamot över 65 år.
          </note>
          <note>
            Sverige är ett av världens bästa länder att leva i som pensionär,
            åtminstone om man mår bra och är tillfreds med tillvaron. Men
            årsrika personer är ingen enhetlig grupp. Det finns de som kämpar
            varje dag för att få ihop till brödfödan och vänder på varenda
            krona.
          </note>
          <note>
            Det är framför allt kvinnor som är garantipensionärer. Det beror
            på att de varit hemma och tagit stort ansvar för barn, hushåll
            och familj. De har i den tjänsten varit med och skapat trygga
            samhällsmedborgare. Men det ekonomiska resultatet av deras insats
            är en mycket låg pension. Det är inte alls rättvist! Vi kristdemokrater
            har länge kämpat för att de som tagit det här ansvaret ska ha
            en fullgod ersättning, både när de utför sin tjänst och sedan
            som pensionärer.
          </note>
          <note>
            Fru talman! Bostadstillägg för pensionärer, BTP, är ett ekonomiskt
            grundskydd och en del av pensionssystemet. Kristdemokraterna vill
            se bo ­ stadstillägget för pensionärer höjas väsentligt. Men ungefär
            100 000 pen ­ sionärer, som egentligen skulle ha rätt till BTP,
            ansöker inte om att få det.
          </note>
          <note>
            Jag träffade en kvinna i valrörelsen som berättade att hon hade
            fått information om att hon kunde söka BTP. Hon gjorde det och
            har nu 2 000 kronor mer att röra sig med varje månad. Men 100
            000 människor som skulle kunna få det här bidraget söker alltså
            inte, så här behövs en förbättrad marknadsföring och dessutom
            en rejäl höjning.
          </note>
          <note>
            Fru talman! För oss kristdemokrater är det viktigt att täppa
            till skattegapet mellan pension och arbetsinkomst. Alliansen sänkte
            på Kristdemokraternas initiativ skatten för pensionärer fem gånger
            och med över 16 miljarder under sin period i regeringen och med
            tonvikt på de lägsta pensionerna. Det behövs ytterligare neddragning
            av den beskattning som ålagts pensionärerna.
          </note>
          <note>
            40-talsgenerationen går nu in i pensionärsliv. Det gör att det
            redan fat ­ tas människor på många arbetsplatser, inte minst i
            vården. Vårt nya pen ­ sionssystem, som infördes i början av 2000-talet,
            är mycket mer kopplat till arbete än det tidigare. För att systemet
            ska fungera framöver behöver vi höja pensionsåldern.
          </note>
          <note>
            Kristdemokraterna stöder P ensionsgruppens förslag om en höjning
            i olika steg av den tidiga pensionsåldern från 61 år och den sena
            pensionsålder n från 67 till 69 år och då kopplat till medellivslängd.
            Det innebär med andra ord att varje arbetstagare som orkar, vill
            och kan får möjlighet att jobba ett par år till.
          </note>
          <note type="speaker">
            Anf. 26 PETER PERSSON (S) replik:
          </note>
          <note>
            Fru talman! Jag hörde Roland Utbult bekymra sig över att det
            inte finns någon över 65 år i den socialdemokratiska riksdagsgruppen.
            Då vill jag säga till Roland Utbult att om ett och ett halvt år
            gör jag entré på det området, så då är det säkrat.
          </note>
          <note>
            Både du och jag är erfarna, och ibland är minnet glasklart –
            den första kyssen. Men ibland glömmer man den senaste knapptryckningen
            här i riksdagen. Det var ju ni som fem gånger tryckte ja till
            klyftan mellan löneinkomst och pensionsinkomst. Det var ju KD
            som fixade detta. Jag tryckte nej de gånger som jag hade chansen.
            Detta är historien bakom pensionärsskatten och er stora skuld.
          </note>
          <note type="speaker">
            Anf. 27 ROLAND UTBULT (KD) replik:
          </note>
          <note>
            Fru talman! Vem kunde tro att Peter Persson är på väg att bli
            65. Jag säger: Welcome over the hills! Dina perspektiv kommer
            att öka och dina insikter likaså. Kanske kommer Peter Persson
            att omfatta även kristdemokratiska idéer likt Stefan Löfven omfamnar
            Angela Merkel när han möter henne. Han har inte omfamnat mig när
            han kommit därifrån, men det kanske han gör så småningom.
          </note>
          <note>
            Jag har beskrivit hur vi sänkte skatten för pensionärer med 16,5
            miljarder under vår tid. Jag vill bara deklarera att vi är ett
            parti som under många år har kämpat för att pensionärerna ska
            få en bättre ekonomisk situation och att vi vill täppa till gapet
            mellan löntagare och pensionärer. Vi vill, som vi uttrycker det,
            slopa pensionärsskatten. Det är vår politik.
          </note>
          <note>
            Jag vill också passa på att säga att både vi och de yngre behövs
            i vårt samhälle. Vi behöver varandra.
          </note>
          <note type="speaker">
            Anf. 28 PETER PERSSON (S) replik:
          </note>
          <note>
            Fru talman! Roland Utbult menar generöst att jag med min tilltagande
            erfarenhet ska närma mig de kristdemokratiska värderingarna .
            Ibland tycker jag att er historia är lite intressant när ni vägrar
            att ta ställning mellan höger o ch vänster. Men du som är från
            v ästkusten vet ju vad en högergir innebär, och i dag gråter man
            i missionskyrkorna över er utveckling.
          </note>
          <note type="speaker">
            Anf. 29 ROLAND UTBULT (KD) replik:
          </note>
          <note>
            Fru talman! Jag befinner mig rätt ofta i missionskyrkor och har
            inte hört den gråten, men kanske Peter Persson har gjort det .
          </note>
          <note>
            Att den sociala passion som har funnits och som jag ändå tror
            finns hos socialdemokratin skulle klinga tillsammans med den passion
            som finns i Kristdemokraterna tror jag faktiskt.
          </note>
          <note>
            Jag skulle bli lite förvånad om vår statsminister, när han kommer
            från Tyskland, inte fortsätter att ha ett visst samtal med oss.
          </note>
          <note type="speaker">
            Anf. 30 GULAN AVCI (L):
          </note>
          <note>
            Fru talman! Jag vill tala om jämställdhet. Det är ett tema som
            jag kommer att återkomma till många gånger under de kommande åren
            i denna kammare, eftersom svensk jämställdhet inte gäller alla
            kvinnor i Sverige i dag.
          </note>
          <note>
            Vi har en stolt tradition för kvinnors rättigheter, och liberaler
            har genom historien alltid stått längst fram på barrikad erna
            för viktiga jämställdhet sreformer. Införandet av lika rösträtt,
            avskaffad sambeskattning, kampen för fri abort, öronmärkta månader
            i föräldraförsäkringen och införandet och utbyggnaden av barnomsorgen
            är några reformer som bär liberala signum och som banat vägen
            för kvinnors frihet i Sverige.
          </note>
          <note>
            Trots att vi befinner oss i en mycket stark högkonjunktur finns
            det stora skillnader mellan inrikesföddas och utrikesföddas sysselsättning.
            Den grupp som sticker ut mest och som befinner sig längst bort
            från arbetsmarknaden är kvinnor födda utanför Europas gränser.
          </note>
          <note>
            Fru talman! 37 miljarder kronor – så mycket skulle de offentliga
            finanserna öka ifall utrikesfödda kvinnor skulle komma i arbete
            i lika stor utsträckning som inrikesfödda kvinnor. Sveriges bnp
            skulle dessutom öka med 1,5 procentenheter, och arbetslösheten
            skulle sjunka med drygt 1 procent. 37 miljarder skulle räcka för
            att till exempel finansiera hela polisväsendet och domstolsväsendet
            i Sverige. Men dessa intäkter går staten miste om på grund av
            en politik som inte inkluderar utrikesfödda kvinnor. Det finns
            en stor outnyttjad potential i den gruppen. Att ta bort de hinder
            som står i vägen för att kvinnor i våra förorter ska kunna ta
            steget ut på arbetsmarknaden är vår tids största arbetsmarknadsutmaning
            och tyvärr den feministiska regeringens största misslyckande.
          </note>
          <note>
            Visst har regeringen uppmärksammat problemen de senaste åren,
            men tyvärr har lösningarna kretsat kring arbetsmarknadsprogram
            och utbildningar med låga prestationer. Kvinnorna har varit de
            största förlorarna i den misslyckade integrationspolitiken, och
            de har setts som hjälplösa offer i sitt nya hemland. Men låt mig
            klargöra en sak: Dessa kvinnor är starka individer och har fantastiska
            inneboende krafter, men de får sällan chansen att visa upp sig.
            Jag vet detta eftersom min mamma är en av dessa starka kvinnor.
            Det är tack vare henne som jag står i denna kammare i dag, och
            jag lovar att jag inte kommer att lämna en enda sten orörd när
            det gäller att fler kvinnor ska få möjlighet att komma i arbete.
          </note>
          <note>
            Många kvinnor som kommer till Sverige får ta ett stort ansvar
            för att stanna hemma med barnen. Den missriktade välviljan har
            bidragit till att hederskulturen har stärkt sitt grepp om våra
            utsatta områden. Det här är något som vi aldrig får acceptera
            i denna kammare. För att komma bort från detta måste vi lägga
            om bidragssystemen och göra det möjligt för utrikesfödda kvinnor
            att snabbt lära sig svenska och komma ut på arbetsmarknaden, så
            att fler får den frihet och självständighet som en egen lön innebär.
          </note>
          <note>
            Fru talman! Jag brukar säga att om man integrerar en kvinna integrerar
            man en hel familj. Om vi inte lyckas integrera kvinnorna kommer
            utanförskapet att bita sig fast och segregationen att bestå, och
            tyvärr kommer detta att bidra till att traditioner som inte hör
            hemma i ett modernt och jämställt Sverige går i arv till nästa
            generation.
          </note>
          <note>
            Vad det handlar om för mig som liberal och feminist är att kvinnor
            och män måste ha samma livschanser, samma möjlighet att bli sin
            egen, samma möjlighet att ta steget ut på arbetsmarknaden och
            samma möjlighet till ekonomiskt oberoende. Detta är något som
            jag kommer att återkomma till.
          </note>
          <note>
            Vi ska se till att svensk jämställdhet når alla kvinnor i detta
            land. Ingen ska lämnas utanför, och ingen ska isoleras.
          </note>
          <note>
            (Applåder)
          </note>
          <note type="speaker">
            Anf. 31 SERKAN KÖSE (S):
          </note>
          <note>
            Fru talman! När vi tog över makten 2014 tog vi också över en
            arbetsmarknad med stora bekymmer: en hög strukturell arbetslöshet
            med ökande långtidsarbetslöshet, en rekordhög ungdomsarbetslöshet
            och en arbetsförmedling som var körd i botten efter att blivit
            behandlad som en detaljstyrd experimentverkstad.
          </note>
          <note>
            Sedan dag ett har den rödgröna socialdemokratiskt ledda regeringen
            lagt om arbetsmarknadspolitiken med fokus på matchning, utbildning
            och flexibilitet. Vi har und er mandatperioden avskaffat fas 3
            – ett ineffektivt system som tvingade in dem som stod längst från
            arbetsmarknaden i en återvändsgränd.
          </note>
          <note>
            Nu får långtidsarbetslösa en chans att komma in på arbetsmarknaden.
            De får del av insatser som rustar för arbete, exempelvis utbildning
            och extratjänster. Extratjänster är ett verktyg som kan ge både
            nyanlända och långtidsarbetslösa en väg in på arbetsmarknaden.
            I maj 2018 fanns över 15 000 extratjänster runt om i landet. Genom
            extratjänster har kommuner, landsting och privata utförare inom
            välfärden möjlighet att få en extra resurs som kan stötta verksamheten.
            Extratjänster är ett mycket smartare sätt att få människor i arbete
            än en meningslös tillvaro i fas 3.
          </note>
          <note>
            Fru talman! Vi avskaffade också etableringslotssystemet. Det
            var den förra regeringens stora arbetsmarknadspolitiska reform
            och hopp för att få fler nyanlända i jobb. När vi nu med facit
            i hand tittar tillbaka kan vi lätt konstatera att detta nyliberala
            experiment också blev ett stort politiskt fiasko. Ett tydligt
            exempel på det var ett företag i Växjö som fick 13,2 miljoner
            kronor av Arbetsförmedlingen, främst för att ordna jobb till nyanlända
            flyktingar. För 13,2 miljoner kronor ordnade företaget ett jobb!
          </note>
          <note>
            Flera av lotsföretagens ägare har blivit förmögna miljonärer
            på skattemedel, och varje jobb som dessa lotsföreta g har tagit
            fram har kostat 2,5 miljoner kronor. Stark kritik mot lotssystemet
            har riktats av bland andra Riksrevisionen, som menade att systemet
            var dyrt och ineffektivt.
          </note>
          <note>
            En annan fråga som vi också hanterade var att återställa arbetsgivaravgiften
            för unga och sätta stop p för en generell åtgärd som inte var
            effektiv. Denna reform hade prövats sedan 2007, och med facit
            i hand fanns ingen anledning att fortsätta med den . Det var en
            dyr och ineffektiv reform, och de få jobb som den skapade kostade
            motsvarande lönekostnaden för tre till fyra anställda per nytt
            jobb.
          </note>
          <note>
            Men tonerna från andra sidan var snarare att reformen skulle
            behållas till varje pris, oavsett resultat. Man brydde sig mer
            om bokföringsbalansen hos hamburgerkedjan Max än om det faktiska
            resultatet för den arbetslösa ungdomen. I stället för att ta till
            sig fakta från oberoende institut valde man från högerhåll att
            plöja ned miljontals kronor för att skjuta ned de förslag som
            verkligen kunde minska ungdomsarbetslösheten.
          </note>
          <note>
            Fru talman! Det här var ett axplock ur högerregeringens så kallade
            arbetslinje. Mot detta har min kollega Anna Johansson tidigare
            redovisat socialdemokratisk politik och konsekvenserna av denna
            politik: Vi har 300 000 fler som går till jobbet, varav 200 000
            är utrikesfödda, etabler ­ ingen av nyanlända går snabbare och
            utrikesfödda kvinnor visar en tydlig nedgång när det gäller arbetslöshet.
            Det går allt snabbare för nyanlända att komma i arbete. Tidigare
            har det tagit tio år att etablera sig, men nu är tiden nedkortad
            till hälften.
          </note>
          <note>
            (Applåder)
          </note>
          <note type="speaker">
            Anf. 32 ELISABETH SVANTESSON (M) replik:
          </note>
          <note>
            Fru talman! Det känns lite grann som att vi är kvar i valrörelsen.
            Det är fascinerande med socialdemokrater som fortfarande pratar
            om alliansår ­ en, men nu är det ändå Socialdemokraterna och Miljöpartiet
            som har styrt detta land i fyra år, i en brinnande högkonjunktur.
          </note>
          <note>
            Hur förklarar du det faktum att långtidsarbetslösheten har ökat,
            Serkan Köse, och att det är fler inskrivna på Arbetsförmedlingen
            i dag, efter den mest fantastiska högkonjunktur som Sverige har
            haft på många år? Hur kan det vara så att långtidsarbetslösheten
            har ökat?
          </note>
          <note>
            Jag har en fråga till, som jag ska passa på att ställa, fru talman.
            Man kan ha många synpunkter på fas 3. Ni lade ned det, Serkan
            Köse, men problemet nu är att väldigt många av dem som lämnat
            fas 3 inte har någonting att göra i dag. Är du nöjd med det?
          </note>
          <note type="speaker">
            Anf. 33 SERKAN KÖSE (S) replik:
          </note>
          <note>
            Fru talman! Långtidsarbetslösheten har minskat. När vi tittar
            på sysselsättningsgraden ser vi att den är den högsta sedan den
            började mätas – den högsta på 25 år.
          </note>
          <note>
            Vi har många människor inskrivna på Arbetsförmedlingen. Vi hade
            en flyktingvåg på 163 000 människor som kom till Sverige 2015,
            och många av dem skrev in sig på Arbetsförmedlingen. Många som
            har varit långtidsarbetslösa har nu möjlighet att komma ut på
            arbetsmarknaden, inte minst genom extratjänster, etableringsjobb
            och så vidare.
          </note>
          <note>
            När det gäller diskussionen om fas 3 kan jag säga att det var
            ett misslyckat projekt som innebar att många människor låstes
            in i ett system som inte ledde någonstans. I stället för det har
            vi som sagt extratjänster, som innebär att man får avtalsenlig
            lön, sjysta villkor och ett riktigt jobb.
          </note>
          <note type="speaker">
            Anf. 34 ELISABETH SVANTESSON (M) replik:
          </note>
          <note>
            Fru talman! En grundläggande bra princip är att ha en viss ödmjukhet
            inför de problem som finns. Det är fler långtidsinskrivna på Arbetsförmedlingen
            i dag än tidigare, trots brinnande högkonjunktur, och det har
            saknats reformer för den gruppen. Extratjänster kan säkert göra
            nytta för vissa personer – absolut – men faktum kvarstår att många
            långtidsarbetslösa inte har några som helst insatser nu.
          </note>
          <note>
            Resultaten av extratjänsterna visar att ungefär 100 personer
            har gått ut i osubventionerade jobb. Varje sådant jobb kostar
            30 miljoner kronor. Är ni socialdemokrater nöjda med kostnaden
            och utfallet?
          </note>
          <note type="speaker">
            Anf. 35 SERKAN KÖSE (S) replik:
          </note>
          <note>
            Fru talman! Många människor har sökt sig till vårt land, vilket
            jag tycker är fantastiskt bra. Sedan har det tagit tid att ta
            hand om de människor som har sökt sig till Sverige, att skapa
            förutsättningar att göra dem anställbara så att de kan få ett
            meningsfullt arbete.
          </note>
          <note>
            Arbetet pågår och kommer att pågå. Jag hoppas att arbetet fortsätter
            i nästa regering, vilket innebär att man prioriterar de kvinnor
            och människor som befinner sig långt från arbetsmarknaden samt
            skapar förutsättningar för och rustar dem för de jobb som finns.
          </note>
          <note type="speaker">
            Anf. 36 GULAN AVCI (L) replik:
          </note>
          <note>
            Fru talman! Jag ägnade nästan hela mitt anförande åt att utifrån
            ett arbetsmarknadsperspektiv tala om de jämställdhetsutmaningar
            som vi står inför, inte minst vad gäller gruppen utrikes födda
            kvinnor som befinner sig längst bort från arbetsmarknaden.
          </note>
          <note>
            Serkan Köse ägnade sitt anförande åt att tala om hur allt har
            blivit mycket bättre sedan ni tog över regeringsmakten 2014. Kan
            du då förklara för mig hur det kommer sig att ni inte har lyckats
            med den grupp som kanske mest av alla skulle behöva komma i riktigt
            arbete? Hur kommer det sig att på vissa håll är bara 30 procent
            av de utrikes födda kvinnorna i sysselsättning? Hur kommer det
            sig att ni inte har lyckats skapa fler jobb?
          </note>
          <note>
            Visst kan extratjänsterna fylla ett syfte, men de är dyra, ineffektiva
            och leder inte till riktiga jobb. De skapar undanträngningseffekter.
          </note>
          <note>
            Jag skulle gärna vilja höra Serkan Köse reflektera över gruppen
            utrikes födda kvinnor.
          </note>
          <note type="speaker">
            Anf. 37 SERKAN KÖSE (S) replik:
          </note>
          <note>
            Fru talman! Låt mig först göra ett konstaterande angående diskussio
            ­ nen om extratjänster. De ska inte ha några undanträngningseffekter
            utan det är fråga om ett avtal med facket om riktiga jobb, riktig
            lön och riktiga arbetsplatser.
          </note>
          <note>
            Sedan var det diskussionen om kvinnor som befinner sig långt
            från arbetsmarknaden. Jag kan glädja Gulan Avci med att läsa ur
            det senaste numret av Södra Sidan. Där framgår att kvinnor tar
            över städningen i hela Botkyrka. Många kvinnor som har varit långtidsarbetslösa
            har fått anställning, inte minst i min egen kommun i det kommunala
            bostadsbolaget Botkyrkabyggen.
          </note>
          <note>
            Jag har träffat många av dessa kvinnor. Det handlar om städning
            av trapphusen, vilket skapar trygghet samt ordning och reda i
            området. Det ger också kvinnorna möjlighet till ekonomisk självständighet.
          </note>
          <note>
            Jag är helt överens med Gulan Avci om att kvinnor behöver vara
            ekonomiskt självständiga för att de ska bli självständiga i samhället.
          </note>
          <note type="speaker">
            Anf. 38 GULAN AVCI (L) replik:
          </note>
          <note>
            Fru talman! Arbetsförmedlingen flaggade tidigt under året om
            att arbetslöshetssiffrorna skulle komma att öka. Detta ignorerade
            regeringen. Då visade en prognos att ersättningen till arbetslöshetsförsäkringen
            behövde öka, så att de som befann sig i systemet skulle få ut
            sina ersättningar.
          </note>
          <note>
            Men detta lyssnade inte regeringen på utan i stället pumpade
            man in en massa arbetsmarknadspolitiska åtgärder. Nu ser vi konsekvenserna
            av att folk inte får ut sina ersättningar mot slutet av året.
            Hur tänker Serkan Köse om detta?
          </note>
          <note type="speaker">
            Anf. 39 SERKAN KÖSE (S) replik:
          </note>
          <note>
            Fru talman! Arbetsmarknadspolitiken är otroligt viktig för att
            kvinnor och de grupper vi talar om ska få förutsättningar att
            bli anställbara och få ett meningsfullt arbete.
          </note>
          <note>
            Jag är överens med Gulan Avci om diskussionen som handlar om
            att se till att även i fortsättningen skapa förutsättningar vad
            gäller helheten, inte minst för de människor som befinner sig
            långt från arbetsmarknaden, i fråga om skäliga ersättningar och
            riktiga villkor.
          </note>
          <note type="speaker">
            Anf. 40 JESSICA POLFJÄRD (M):
          </note>
          <note>
            Fru talman! Just nu är, precis som många har sagt, konjunkturen
            god. Det har varit högkonjunktur under flera år. Vi vet med säkerhet
            att efter högkonjunktur kommer lågkonjunktur. Ingen av oss kan
            säga när, men vi vet att den kommer att komma.
          </note>
          <note>
            Vi menar att högkonjunkturen har slösats bort eftersom den rödgröna
            regeringen inte har vågat ta tag i viktiga strukturreformer som
            Sverige så väl behöver. Det kommer att bli kostsamt när ekonomin
            väl vänder.
          </note>
          <note>
            Integrationsområdet har varit en viktig del av dagens debatt.
            Vi har sett att reformerna på området har lyst med sin frånvaro.
            Att det har varit en skjuts i ekonomin beror på att det har varit
            en god konjunkturuppgång.
          </note>
          <note>
            Trots detta har regeringen valt att höja skatterna med 60 miljarder.
            Statens utgifter har ökat med 100 miljarder kronor. Trots att
            högkonjunkturen har varit stark har välfärden försämrats och tryggheten
            urholkats.
          </note>
          <note>
            Vi ser växande integrationsproblem. Vi ser att många står utanför
            den svenska arbetsmarknaden. Många får arbete, men många står
            utanför den svenska arbetsmarknaden. Det är inte tillfälligt,
            utan det är permanent – livslångt.
          </note>
          <note>
            Vi vet att antalet inskrivna på Arbetsförmedlingen har ökat.
            Vi vet också att Arbetsförmedlingen brottas med en hel del bekymmer
            och problem. Arbetsförmedlingen heter Arbetsförmedlingen men borde
            kanske byta jobb eftersom man inte förmedlar arbeten. Arbetsförmedlingens
            trovärdighet är låg både hos dem ska anställa och hos dem som
            är arbetslösa.
          </note>
          <note>
            Regeringen borde under den här mandatperioden ha prioriterat
            och genomfört viktiga strukturreformer, även på arbetsmarknaden.
            Att reger ­ ing ­ en inte har sparat tillräckligt i högkonjunktur
            medför att vi står sämre rustade att vidta åtgärder när konjunkturen
            vänder. Elisabeth Svantesson anförde tidigare att ingen regering
            har sparat så lite vid högkonjunktur som den nuvarande regeringen.
          </note>
          <note>
            De strukturreformer som vi anser att man hade behövt göra är
            bland annat att stärka drivkrafterna till arbete. Att så många
            som möjligt arbetar är helt avgörande för vilket välstånd och
            vilken välfärd som ska finnas i framtiden. Det måste alltid löna
            sig att arbeta. Det är lätt att säga, men det är svårt att göra.
            Vi anser att den här regeringen inte har prioriterat arbete utan
            i stället prioriterat bidrag.
          </note>
          <note>
            Det behövs en bättre matchningsfunktion. Regeringen har tyvärr
            bidragit till att försena utredningsarbetet om förändringar av
            Arbetsförmed ­ lingen. Arbetsförmedlingen har fått uppdraget men
            har inte levererat. Vi anser att det får betydande effekter för
            arbetsmarknadspolitiken.
          </note>
          <note>
            Det finns en hel rad av misslyckanden vi skulle kunna räkna upp.
            Regeringen har satt upp mål, bland annat Sveriges lägsta arbetslöshet
            till 2020. Det är två år kvar. Det som har hänt är ett bakslag,
            och Sverige har halkat ned till plats nr 17 från plats nr 12.
            Vi vet att den reform som föreslogs skulle vara allenarådande
            så att arbetslösheten skulle sjunka och människor långt från arbetsmarknaden
            skulle komma in på densamma. Extratjänsterna har varit både dyra
            och ineffektiva. Man räknar på summor om 30 miljoner kronor per
            jobb som har förmedlats.
          </note>
          <note>
            Vi anser att denna arbetsmarknadspolitik inte har varit lyckosam,
            och vi anser att Sverige behöver en ny regering.
          </note>
          <note>
            (Applåder)
          </note>
          <note type="speaker">
            Anf. 41 ALI ESBATI (V) replik:
          </note>
          <note>
            Fru talman! Nu har vi hört flera moderater prata om att det har
            varit högkonjunktur och att det kommer sämre tider. Det kan det
            göra.
          </note>
          <note>
            Men om man känner sin ekonomiska historia ser man att i princip
            sedan allmänna rösträttens införande har de fåtaliga borgerliga
            regeringarnas förda ekonomiska politik råkat sammanfalla med sämre
            tider. Nu är det inte säkert att det går så illa. Vi får väl se
            hur det blir med regeringsbildningen.
          </note>
          <note>
            Men jag hör att man pratar om att vi har slösat bort högkonjunkturen.
            Den har alltså slösats bort genom satsningar på välfärden och
            genom att vi har sett till att arbetslösheten blir lägre, att
            pensionärsskatten trappas av, att vi fått fler människor i arbete
            och att den arbetslöshetsförsäkring som ni sköt sönder reparerats.
          </note>
          <note>
            Vilket slöseri tycker Jessica Polfjärd är värst?
          </note>
          <note type="speaker">
            Anf. 42 JESSICA POLFJÄRD (M) replik:
          </note>
          <note>
            Fru talman! Det är lite som att ha en talang och att inte använda
            den, och det är precis vad regeringen har gjort: Man har inte
            använt den möjlighet som faktiskt har funnits att surfa på högkonjunkturen.
          </note>
          <note>
            Det vi vet är att det som är svårt är ännu svårare i lågkonjunktur.
            När det gäller integrationen tycker jag inte att det har levererats
            några reformer från den här regeringen för att människor ska komma
            in i arbete från utanförskap. Jag skulle nog säga att det man
            har slarvat mest med under de här åren är att man inte har föreslagit
            en enda integrationsreform.
          </note>
          <note type="speaker">
            Anf. 43 ALI ESBATI (V) replik:
          </note>
          <note>
            Fru talman! Det är lite av en uppförsbacke att debattera mot
            någon som så flagrant bortser från fakta och statistik. Tiden
            för att komma in på arbetsmarknaden till exempel har ju halverats
            för dem som kommer utifrån.
          </note>
          <note>
            Jag tycker att det här sätter vem man har som politiskt subjekt
            i perspektiv. Det ni gjorde under er tid, under både högkonjunktur
            och lågkonjunktur, var ju att sänka skatten no matter what – vad
            som än hände – och skaffa er ett underskott i den svenska statens
            finanser. Är detta alltså motsatsen till slöseri?
          </note>
          <note type="speaker">
            Anf. 44 JESSICA POLFJÄRD (M) replik:
          </note>
          <note>
            Fru talman! Jag tror att Ali Esbati och jag kanske aldrig kommer
            att ha en gemensam verklighetsuppfattning. Det vi såg under alliansregeringen
            var dock att vi fick mer resurser och att fler människor gick
            till arbetet, och om Ali Esbati inte tycker att jag svarar korrekt
            på frågan är det väl för att han förväntar sig ett annat svar.
          </note>
          <note>
            Moderaterna har ju en annan syn på vad som behöver göras, och
            därför ser jag bland annat integrationsutmaningen som något som
            har slarvats bort under den här perioden. Vi ser fortfarande människor
            i utanförskap, och jag tror inte heller att Ali Esbati kan vara
            nöjd med den regering som har suttit när vi ser detta.
          </note>
          <note type="speaker">
            Anf. 45 ANNA JOHANSSON (S) replik:
          </note>
          <note>
            Fru talman! Jag noterar att för en moderat krävs det alltid mer
            pengar för att rika ska få drivkrafter, medan det krävs mindre
            pengar i plånboken för att fattiga ska få drivkrafter.
          </note>
          <note>
            Jag var själv kommunpolitiker under många av de år som alliansreger
            ­ ingen styrde, och jag kan säga att för välfärden var det åtta
            förlorade år. Nu är det 100 000 fler som jobbar i välfärden. Vi
            har fortsatt stora utma ­ ningar som vi kommer att behöva ta itu
            med, och det kommer inte att vara skattesänkningar som löser dessa
            utmaningar.
          </note>
          <note>
            Jessica Polfjärd konstaterar mycket riktigt att en högkonjunktur
            i allmänhet följs av en lågkonjunktur. Det den borgerliga regeringen
            misslyckades kapitalt med var att förbereda människor för en konjunkturuppgång
            under konjunkturnedgången. Det vill säga, man underlät att sätta
            människor i utbildning och meningsfulla aktiviteter som skulle
            kunna korta tiden i utanförskap.
          </note>
          <note>
            Min fråga är därför om Moderaterna är beredda att ompröva den
            hållningen inför nästa lågkonjunktur?
          </note>
          <note type="speaker">
            Anf. 46 JESSICA POLFJÄRD (M) replik:
          </note>
          <note>
            Fru talman! Jag tror att vi hade stått i en helt annan position
            som nation och land om inte alliansregeringen hade genomfört de
            reformer som man faktiskt gjorde. Vi hade varit sämre rustade
            för den historiska lågkonjunktur som vi gick in i, och vi hade
            haft helt andra förutsättningar för att kom ­ ma ganska torrskodda
            ur den lågkonjunkturen, vilket vi faktiskt gjorde.
          </note>
          <note>
            Ja, vi tycker att det är viktigt med utbildning, och vi tycker
            att det är viktigt att rusta oss inför lågkonjunktur. Den här
            regeringen har sagt sig satsa på utbildning, men resultatet visar
            annorlunda. Färre studerar nu än 2014, och andelen av de arbetssökande
            som lämnar Arbetsförmedlingen för studier har knappt ökat utan
            står kvar på samma siffror som tidigare.
          </note>
          <note>
            Att man vill vara en regering som satsar på kunskap har inte
            visat sig, och jag menar att det finns alla skäl för Socialdemokraterna
            att vara lite självkritiska. De reformer som man har föreslagit
            och genomfört har inte gett resultat, och det tycker jag att vi
            kan vara ärliga och säga.
          </note>
          <note type="speaker">
            Anf. 47 ANNA JOHANSSON (S) replik:
          </note>
          <note>
            Fru talman! I en situation med många lediga jobb i ekonomin är
            det färre som studerar. Det är inget unikt för den här perioden.
          </note>
          <note>
            Det jag frågade om var om Moderaterna tänker hålla fast vid sin
            politik från den förra lågkonjunkturen eller om man är beredd
            att ompröva den. Vill ni öka antalet utbildningsplatser och erbjuda
            människor möjlighet till övervintring och till att komma tillbaka
            stärkta in på arbetsmarknaden när det lyfter igen?
          </note>
          <note>
            Förra gången gjorde man nämligen precis tvärtom: Man drog ned
            på antalet utbildningsplatser och satte i stället människor i
            meningslösa åtgärder, vilket gjorde att vi nu står i en situation
            där matchningen på den svenska arbetsmarknaden fungerar fruktansvärt
            dåligt.
          </note>
          <note type="speaker">
            Anf. 48 JESSICA POLFJÄRD (M) replik:
          </note>
          <note>
            Fru talman! Jag kan hålla med Anna Johansson på den sista punkten,
            nämligen att vi har en matchningsproblematik. Det fungerar inte
            i dag. Vi ser att det finns lediga jobb och människor som är arbetslösa,
            men de möts inte på halva vägen. Det finns ett stort behov.
          </note>
          <note>
            Vi vet att en halv miljon medarbetare behöver rekryteras till
            välfärden fram till 2026. Det här är välfärdens största utmaning:
            att få kompetent personal att i framtiden vilja söka sig till
            och arbeta i välfärdstjänsterna. Detta har man inte förberett
            från regeringens sida. Det finns inte tillräckligt med människor
            som söker sig till den typen av utbildningar, och här har man
            också misslyckats.
          </note>
          <note type="speaker">
            Anf. 49 HENRIK VINGE (SD):
          </note>
          <note>
            Fru talman! Jag pratade häromdagen med en elektriker som var
            bekymrad över att låglönekonkurrensen från Östeuropa nu verkade
            ha drabbat även honom. Han hade en bild av att just eljobben hade
            varit lite skyddade från detta, kanske beroende på att man behöver
            vissa certifikat och att det ställs lite högre krav på språket
            än i vissa andra arbeten. Hans erfarenhet från de byggen han hade
            varit på var att det framför allt var plattsättare, målare, snickare
            och andra som hade råkat ut för den här konkurrensen. Men nu verkar
            det alltså som om även elektrikerna är drabbade.
          </note>
          <note>
            Det handlar alltså om att man konkurrerar om jobben med östeuropeiska
            arbetare från till exempel Polen, som fakturerar kanske ett par
            hundra kronor i timmen. Dessutom skattar dessa människor många
            gånger i de östeuropeiska länderna, så det handlar inte bara om
            att man konkurrerar med lägre löner utan man konkurrerar också
            med lägre skatter.
          </note>
          <note>
            Vi har under ett antal år sett hur svenska lastbilschaufförer
            har blivit av med sina arbeten av samma anledning. Det är konkurrens
            från länder i Östeuropa. Nu senast läste vi om slovakiska lastbilschaufförer
            som kommer hit och arbetar för kanske 2 500 kronor i månaden.
            Man kör rena inrikestransporter i Sverige, emot vissa regler.
            Man följer inte heller alla gång ­ er reglerna om dygnsvila, vilket
            gör att man helt enkelt konkurrerar ut den svenska åkerinäringen.
          </note>
          <note>
            En annan bekant till mig har en liten målerifirma. Han säger
            till mig att han i princip inte får några arbeten hos privatpersoner
            längre. Det var länge sedan sist. När de begär en offert av honom
            skickar han ut ett prisförslag. Några dagar senare får han återkoppling,
            och då frågar de honom hur det kommer sig att han är uppemot dubbelt
            så dyr som konkurrenten. Hur kommer det sig att han behöver ta
            dubbelt så mycket betalt för samma arbete som den konkurrerande
            firman? Svaret på den frågan är att han anställer svenska målare
            som han behandlar enligt svenska villkor och betalar svenska löner.
            Det som då händer är att han inte står sig i konkurrensen.
          </note>
          <note>
            Fru talman! Just nu befinner vi oss i en högkonjunktur. Det gör
            det mer förlåtande. Det finns mer jobb, och det är lättare att
            bedriva den här typen av verksamhet trots konkurrensen. Men vad
            händer när konjunkturen viker? Vilka firmor är det som kommer
            att behöva lägga ned när vi går in i en lågkonjunktur? Det blir
            naturligtvis de svenska firmorna. Vilka anställda är det som kommer
            att behöva sägas upp när vi går in i en lågkonjunktur? Det är
            naturligtvis de svenska anställda, för de är ju dyrare.
          </note>
          <note>
            Om det inte vore för de här människorna som arbetar och betalar
            sin skatt i Sverige hade det inte funnits några resurser alls
            för oss här inne att diskutera fördelningen av. Det är därför
            dags att vi börjar ta deras problem på allvar, och vi behöver
            göra det medan det fortfarande finns tid. Vi kan inte vänta till
            dess att lågkonjunkturen har slagit in, utan vi behöver göra det
            nu .
          </note>
          <note>
            Det vi behöver göra är att säga att i Sverige ska det råda rättvis
            konkurrens, fru talman. Vi behöver säga att i Sverige ska svenska
            villkor gälla.
          </note>
          <note>
            (Applåder)
          </note>
          <note type="speaker">
            Anf. 50 PETER PERSSON (S) replik:
          </note>
          <note>
            Fru talman! Detta oblyga försök från Sverigedemokraternas sida
            att flörta med löntagare som hotas av illojal konkurrens är ju
            bara en stor bluff.
          </note>
          <note>
            När det gäller åkerinäringen och lastbilschaufförernas villkor
            lade Europaparlamentet fram förslag om att det skulle vara de
            nationella kollek ­ tivavtalen som skulle gälla vid all upphandling
            av verksamhet. Sverige ­ demokraterna röstade emot.
          </note>
          <note>
            Det finns inte ett enda tillfälle i denna kammare då Sverigedemokraterna
            har stöttat ett löntagarvänligt förslag. Tvärtom! A-kassa, arbetsrätt
            – rätt igenom är ni emot svenska löntagare, men ni hittar till
            näringslivets olika organisationer.
          </note>
          <note type="speaker">
            Anf. 51 HENRIK VINGE (SD) replik:
          </note>
          <note>
            Fru talman! Jag kan informera Peter Persson om ett sådant tillfälle.
          </note>
          <note>
            Under den förra mandatperioden lade Socialdemokraterna, eller
            rättare sagt den rödgröna regeringen, fram ett förslag om hur
            det skulle gå till när de offentliga verksamheterna skulle göra
            upphandlingar. I det ursprungliga socialdemokratiska förslaget
            ville man att kollektivavtalsenliga regler skulle gälla vid upphandlingar
            – men bara för svenska företag. De utstatio ­ nerade arbetstagarna
            från östra Europa skulle slippa dessa regler, vilket skulle innebära
            ytterligare en pålaga på de svenska företagen och göra det ännu
            svårare för svenska företag och svenska arbetsgivare att vinna
            de offentliga upphandlingarna medan de framför allt östeuropeiska
            låglöne ­ arbetarna skulle få ännu större fördelar. Det är ett
            svek mot svenska arbe ­ tare.
          </note>
          <note type="speaker">
            Anf. 52 PETER PERSSON (S) replik:
          </note>
          <note>
            Fru talman! Alla vet att den socialdemokratiskt ledda regeringen
            vid det tillfället inte kunde lägga fram det förslag man önskade.
            Vem skulle vi ha litat på? På Sverigedemokraterna, ett parti som
            är lika pålitligt som att det alltid är solsken i Skottland om
            sommaren?
          </note>
          <note type="speaker">
            Anf. 53 HENRIK VINGE (SD) replik:
          </note>
          <note>
            Fru talman! Jag förstår om det här är tråkigt att höra. Det som
            hände var nämligen att eftersom vi inte tänkte stödja ett förslag
            som skulle missgynna svenska arbetstagare var Socialdemokraterna
            tvungna att dra tillbaka det förslaget och lägga fram ett nytt
            som innebar att samma regler skulle gälla för svenska och utstationerade
            arbetare. Tack vare oss har reglerna inte försämrats för svenska
            arbetstagare. Om Socialdemokraterna hade fått som de ville hade
            det varit ännu mer orättvis konkurrens. Det är faktiskt sanningen,
            Peter Persson. Så ligger det till.
          </note>
          <note type="speaker">
            Anf. 54 MARTIN ÅDAHL (C) replik:
          </note>
          <note>
            Fru talman! Det är alltför typiskt att när Sverigedemokraterna
            talar om småföretagare – jag träffar också många småföretagare;
            de är elektriker och målare och snickare – handlar det alltid
            om någon som kommer utomlands ifrån.
          </note>
          <note>
            Jag ska säga dig, Henrik Vinge, att när jag träffar småföretagare
            i Sverige vill de bara ha lika villkor. Det kämpar vi alla för.
            Men de är framför allt bekymrade över den ökande mängd skatter
            och pålagor, regler och krångel som regeringen har lagt på dem
            under de senaste fyra åren. Och ni är ofta ganska behjälpliga
            med att införa dessa krångliga, försvårande regler.
          </note>
          <note>
            Dessutom är det lättare att tala om utländsk konkurrens än om
            de stora hål som ni har i er budget – hål på över 20 miljarder,
            som kommer att leda till att ni på er sida över huvud taget inte
            kan välja mellan lägre skatter för små företag och de höjda bidrag
            som ni ständigt lovar att införa.
          </note>
          <note type="speaker">
            Anf. 55 HENRIK VINGE (SD) replik:
          </note>
          <note>
            Fru talman! Det var lite svepande kritik från Centerpartiet.
            Men kanske också glädjande, för om det är så att Centerpartiet
            också vill att vi ska ha rättvis konkurrens och lika villkor i
            Sverige har vi kanske en gemensam beröringspunkt här.
          </note>
          <note>
            Jag kan också se att en del av problemet ligger i att de svenska
            företagen har nackdelar i fråga om skattesatser, regelkrångel
            och sådant. Där kanske det också finns en beröringspunkt. Vem
            vet? Det kanske till och med finns en del positiva reformer vi
            skulle kunna enas om. Men det bygger i och för sig på att Centerpartiet
            behagar prata med oss om detta.
          </note>
          <note type="speaker">
            Anf. 56 MARTIN ÅDAHL (C) replik:
          </note>
          <note>
            Fru talman! Jag tror att det är precis det jag gör just nu.
          </note>
          <note>
            Däremot vill ni ta Sverige ut ur EU. Du talar om att det kan
            komma en lågkonjunktur. Den kan komma mycket snabbare om ni får
            som ni vill och tar vårt land ut ur EU. Vi i Sverige må ha många
            företag som kommer hit till oss, men våra företag är ute i Europa.
            De är i varenda stund, varenda minut som vi står här, beroende
            av att den marknaden är öppen för dem – för allas vår välfärd.
            Det vill ni stoppa. Det vill ni ta Sverige ut ur, till enorm kostnad.
          </note>
          <note type="speaker">
            Anf. 57 HENRIK VINGE (SD) replik:
          </note>
          <note>
            Fru talman! Jag tror att ett av problemen som har lett till att
            Centerpartiet inte lyckats införa rättvisa villkor när man suttit
            i regering är att man inte vågat ställa krav på EU.
          </note>
          <note>
            För att kunna gå in i en förhandling och ställa krav på att EU
            måste respektera och ta till vara också de svenska löntagarnas
            intressen måste man våga säga att ”kan vi inte få igenom någonting,
            då kommer vi att lämna bordet”. Det är Centerpartiet inte beredda
            att göra, och därför kommer man aldrig någonsin att lyckas i förhandlingarna
            om detta.
          </note>
          <note type="speaker">
            Anf. 58 SOLVEIG ZANDER (C):
          </note>
          <note>
            Fru talman! Först måste jag säga att det är roligt att se fru
            talmannen vid första tillfället på sin post.
          </note>
          <note>
            Jag ska tala om barnfattigdom, för det är något som gör mig väldigt
            ont. Det berör mig illa när barn befinner sig i fattigdom, och
            jag och Centerpartiet vill att vi ska göra någonting åt detta.
          </note>
          <note>
            Vad är det som händer när barn hamnar i utanförskap? Det gör
            man om man lever under ytterst knappa ekonomiska förhållanden,
            när ingen bryr sig om en eller tror på ens framtid och när man
            själv som barn inte tror på livet. Det kan ge psykiska problem
            som man har med sig resten av livet.
          </note>
          <note>
            Rädda Barnen redovisade härförleden att barnfattigdomen faktiskt
            har sjunkit i Sverige. Det är bra. Men klyftorna ökar mellan dem
            som har bra ekonomi och dem som inte har det. Det är fler ensamstående,
            fler utan jobb och fler med utländsk bakgrund som inte har bra
            ekonomi. Då är det dem vi måste fokusera på, och det måste vi
            göra snabbt. För händer ingenting nu, ja, vad kommer då framtiden
            att bära med sig för deras barn, som snart är vuxna?
          </note>
          <note>
            Det handlar om flera olika faktorer, och vi måste se dem. Det
            är det som är det viktiga. Här har den vänsterstyrda socialdemokratiska
            reger ­ ingen misslyckats under sina fyra år, för det handlar
            bland annat om jämställdhet. Det handlar om företagande och jobb,
            och det handlar inte minst om morötter direkt till barn och ungdomar.
          </note>
          <note>
            Det här har den socialdemokratiska vänsterregeringen inte velat
            se. Det gör mig ont, för det handlar ju om delad föräldraledighet.
            Det betyder att man ska ha det även när man är ensamstående med
            barn – man ska dela på föräldraledigheten lika mycket då som när
            man bor tillsammans. Det handlar också om att man inte ska medverka
            till att den man bor ihop med får deltidsarbete. Det är oftast
            kvinnan. Hon ska naturligtvis också ha högre lön.
          </note>
          <note>
            Det handlar också om att kunna starta och driva företag. Det
            ska vara lättare att driva företag. Vi ska underlätta genom att
            förenkla regelverket och se till att trygghetssystemen fungerar.
            Detta gäller i allra högsta grad kvinnor som vill starta företag.
            Vad har den regering som fortfarande sitter kvar gjort för detta?
          </note>
          <note>
            Det handlar till exempel om RUT och LOV, lagen om valfrihet.
            Inom dessa områden startar kvinnor företag. Men där vill den regering
            som fortfarande sitter kvar inte göra någonting. Nej, den vill
            helst inte att de ska finnas. Det betyder att kvinnor får det
            sämre och inte kan ha en bra ekonomi.
          </note>
          <note>
            Det handlar också om att det är viktigt att man får sitt första
            jobb. Här handlar det om utanförskapet och att vi ska se till
            att vi slopar arbetsgivaravgifterna under de två första åren för
            den som har fått sitt första jobb. Det tycker vi från Centerpartiet
            är viktigt. Det skulle underlätta för dessa människor att få en
            bättre inkomst. De får en lägre lön, men den är högre än det bidrag
            som de får om de inte har ett jobb. Det är viktigt att man får
            lära på jobbet.
          </note>
          <note>
            Varför motsätter sig den socialdemokratiska regeringen detta,
            när det underlättar att göra fattigdomen för barn mycket mindre?
          </note>
          <note>
            (Applåder)
          </note>
          <note type="speaker">
            Anf. 59 TONY HADDOU (V):
          </note>
          <note>
            Fru talman! Jag ska gå in lite grann på samma ämne. I förra veckan
            presenterade Rädda Barnen sin återkommande statistik om barn som
            lever i ekonomisk utsatthet. I den konstateras att barnfattigdomen
            minskar i Sverige med ungefär en halv procentenhet. Samtidigt
            är det djupt bekymmersamt att det fortfarande är så många som
            186 000 barn som lever i ekonomisk utsatthet. Det går också att
            konstatera att redan utsatta grupper marginaliseras ännu mer och
            att klyftorna fortsätter att öka.
          </note>
          <note>
            Den ekonomiska ojämlikheten har ökat i flera västländer. Sverige
            är inget undantag – tvärtom. Faktum är att Sverige är det OECD-land
            där den ekonomiska ojämlikheten ökat mest sedan mitten av 1980-talet.
            När klyftorna ökar lämnas också en stor grupp människor, och även
            barn, efter.
          </note>
          <note>
            Ojämlikheten syns tydligt på Sverigekartan. Pengarna finns i
            centrum, i de stora städerna och i stadskärnorna. Samtidigt lämnas
            svikna landsbygdsområden, bruksorter, förorter och stadsdelar
            efter. Av de tio rikaste kommunerna i Sverige finns åtta i Stockholms
            län. Alla de tio fattigaste ligger på landsbygden. En starkt bidragande
            orsak till detta är skattesystemets utveckling. En annan starkt
            bidragande orsak är växande kapitalinkomster och deras koncentration.
          </note>
          <note>
            Sverige har under perioden 1998–2008 gått från att vara ett av
            de länder vars skattesystem omfördelar mest till att ha det minst
            omfördelande skattesystemet bland EU:s kärnländer.
          </note>
          <note>
            Sverige är i dag ett av mycket få länder som inte har skatt på
            vare sig arv, gåvor eller förmögenheter och som inte har en fastighetsskatt
            som är kopplad till taxeringsvärdet.
          </note>
          <note>
            De förändringar som har skett är en starkt bidragande orsak till
            att det svenska skattesystemets utjämnande effekter har minskat
            så markant. Miljardärer kan betala en mindre andel i skatt än
            vanliga arbetare, och de kan få tillbaka enorma belopp genom avdrag.
          </note>
          <note>
            Vänsterpartiet anser att välfärdsstaten ska utjämna orättvisor
            och att den aldrig ska fördela pengar från folk med vanliga inkomster
            till de allra rikaste. Därför vill vi ändra på skattesystemet
            men också se över alla avdrag som omfördelar pengar till dem med
            högst inkomster. Det gäller ränteavdraget, som flyttar många miljarder
            till dem med högst inkomster. Det gäller också RUT-avdraget. Vi
            vill i stället satsa på en utökad hemtjänst för äldre och på familjer
            med särskilda behov. ROT-avdraget har gett villaägare möjlighet
            till privat ombyggnation. Nu måste det vara hyresgästernas tur.
            Vi vill satsa på att upprusta allmännyttan runt om i landet.
          </note>
          <note>
            Fru talman! Så länge skattesystemet är riggat för de rikaste
            kommer ojämlikheten att öka. Alla talar om behovet av en ny skattereform.
            Jag håller med. Låt oss tala om en skattereform där vi höjer skatten
            på kapitalinkomster och förmögenheter och sänker skatten för låg-
            och medelinkomsttagare. Då kan vi också stärka en välfärd som
            förmår att ge alla människor en bra sjukvård och skola, goda uppväxtvillkor
            och trygg ålderdom. Sverige bör ha ett skattesystem som bidrar
            till en ekonomi som är bra för alla och inte bara för några få.
          </note>
          <note>
            (Applåder)
          </note>
          <note type="speaker">
            Anf. 60 SOLVEIG ZANDER (C) replik:
          </note>
          <note>
            Fru talman! Jag tycker att detta är oerhört viktigt. Vi hörde
            alldeles nyss att det är mycket viktigt att omfördela inkomster.
            Men att ha en inkomst är det absolut viktigaste. Därför undrar
            jag varför Vänsterpartiet är mot RUT och LOV som möjliggör för
            kvinnor att få en inkomst genom att själva driva företag, också
            inom branscher där personer som kommer från andra länder – inte
            minst kvinnor, men även män – har lätt att få arbete. Varför är
            ni emot att satsa på det som skulle kunna ge fler arbete och som
            också skulle medverka till att fler får egna inkomster?
          </note>
          <note type="speaker">
            Anf. 61 TONY HADDOU (V) replik:
          </note>
          <note>
            Fru talman! Som jag nämnde tidigare vill vi att välfärdsstaten
            ska utjämna orättvisor. Det har med arbetsrätten, men även med
            arbete generellt, att göra. Men vi vill inte att pengar ska fördelas
            från folk med vanliga inkomster till de rika. Så är skattesystemet
            riggat i dag.
          </note>
          <note>
            Som svar på frågan tycker vi att skattepolitiken ska understödja
            arbete, inte minst i den underfinansierade välfärden. Det är också
            därför som vi behöver denna form av skatteväxling, eftersom vi
            inte behöver fler nedskärningar.
          </note>
          <note>
            När det gäller till exempel barnfattigdom lever dessa barn i
            framför allt områden där nedskärningspolitiken har slagit till
            som hårdast.
          </note>
          <note type="speaker">
            Anf. 62 SOLVEIG ZANDER (C) replik:
          </note>
          <note>
            Fru talman! Skattepolitiken är en viktig del. Det är därför viktigt
            hur skatter och våra allmänna utgifter fördelas. Det är detta
            som det handlar om. Om vi från Centerpartiet föreslår att man
            till exempel ska sänka arbetsgivaravgiften för företagare för
            att de ska kunna anställa personer som inte har haft ett arbete,
            varför säger ni då nej till det?
          </note>
          <note type="speaker">
            Anf. 63 TONY HADDOU (V) replik:
          </note>
          <note>
            Fru talman! Vi säger inte alltid nej till det. Men framför allt
            handlar det om att vi vill satsa på välfärden. Varför ska inte
            de människor som du talar om, Solveig Zander, få större möjligheter
            till utbildning och arbete inom välfärdsområdet men också få möjlighet
            att utbilda sig till det som de vill göra?
          </note>
          <note>
            Vår välfärdspolitik handlar också om att människor helt enkelt
            ska komma in i arbete.
          </note>
          <note type="speaker">
            Anf. 64 CHRISTIAN CARLSSON (KD):
          </note>
          <note>
            Fru talman! Vi kristdemokrater vill att Sverige ska vara ett
            möjligheternas land, där människor ges förutsättningar att forma
            sitt liv, förbätt ra sin situation och faktiskt förverkliga sina
            drömmar.
          </note>
          <note>
            Vi menar att ett sådant samhälle byggs bäst underifrån av starka
            familjer med tid för barnen och goda värderingar. Men alltför
            många människor i vårt land hålls tillbaka på grund av höga skatter
            och en stelbent arbetsmarknad.
          </note>
          <note>
            Vi befinner oss just nu i en högkonjunktur, då många människor
            har jobb. Men högkonjunkturen varar inte för evigt, och vi står
            inför en historisk integrationsutmaning. Många människor har på
            kort tid kommit till Sverige, men alltför få har snabbt kommit
            in på arbetsmarknaden och blivit en del av det svenska samhället.
            Det beror dels på utbildningsnivån hos många av dem som har kommit
            hit, men det beror också på våra höga ingångslöner och den stelbenta
            arbetsmarknaden.
          </note>
          <note>
            Det finns nu ett enormt behov av jobb med låga eller endast grundläggande
            utbildningskrav för att vi ska klara integrationen och för att
            Sverige ska hålla samman. I stället ser vi hur parallellsamhällen
            av utanförskap breder ut sig och hur Sverige har ett av de största
            sysselsättningsgapen i hela EU mellan inrikes och utrikes födda.
            Det skulle behövas 100 000 så kallade enkla jobb för att jämna
            ut sysselsättningsgapet, men de höga ingångslönerna i Sverige
            gör att den typen av jobb i hög grad har försvunnit.
          </note>
          <note>
            Detta duger naturligtvis inte. För att fler vuxna i Sverige ska
            få ett jobb att gå till och för att fler barn ska få se sina föräldrar
            gå till jobbet behövs det nu fler jobb som fler kan konkurrera
            om. Vi kristdemokrater vill därför minska risken med och kostnaden
            för att anställa genom att tillåta lägre ingångslöner, i form
            av inträdesjobb. Vi vill sänka arbetsgivaravgifterna och reformera
            lagen om anställningsskydd så att fler får chansen till ett jobb.
            Vi vill också att Sveriges riksdag snarast röstar fram en borgerlig
            regering som för en politik för fler jobb och ett företagsklimat
            i världsklass.
          </note>
          <note>
            (Applåder)
          </note>
          <note type="speaker">
            Anf. 65 JOHAN ANDERSSON (S):
          </note>
          <note>
            Fru talman! Jag hade tänkt hålla mig till arbetsmiljöns värde
            och vikt.
          </note>
          <note>
            Vi kan konstatera att vi har haft fyra väldigt framgångsrika
            år när det gäller arbetsmiljöarbetet i Sverige. Vi har i dag ungefär
            5 miljoner sysselsatta som varje morgon går till ett jobb, och
            de ska naturligtvis värnas när det gäller arbetsmiljön. Det som
            har skett under de år vi har haft en rödgrön regering är att vi
            har jobbat med trygghet i anställningen, medbestämmande, god arbetsmiljö,
            jämlikhet och jämställdhet samt livslångt lärande. Det är de grunder
            vi har haft i den moderna arbetsmiljöstrategin, som är antagen
            för perioden 2016–2020. Det finns tre prioriterade områden.
          </note>
          <note>
            När det gäller nollvisionen mot dödsolyckor och förebyggandet
            av arbetsolyckor är det en kamp vi måste vinna varje dag. Fortfarande
            kommer det med jämna mellanrum rapporter om att det har inträffat
            dödsfall i arbetsmiljö. Det är dödsfall där en far, en son eller
            en bror – eller vem det nu är – inte kommer hem från sitt arbete
            på kvällen.
          </note>
          <note>
            Det handlar om ett hållbart arbetsliv, vilket innebär att man
            ska kunna jobba till dess man blir pensionär. Man ska orka hela
            vägen fram.
          </note>
          <note>
            Det handlar också om den psykosociala arbetsmiljön. Vi ser i
            dag att många slås ut.
          </note>
          <note>
            Det som har skett under de här åren är att vi har satsat pengar
            och resurser för att detta ska kunna genomföras. Vi har stärkt
            Arbetsmiljöverket med 100 nya arbetsmiljöinspektörer. Vi har byggt
            ut företagshälsovården. Vi har startat ett nationellt centrum
            för insamling och spridning av kunskap om forskningsresultat om
            arbetsmiljön, vilket är beläget i Gävle.
          </note>
          <note>
            Vi har gjort det svårare att stapla visstidsanställningar på
            varandra, för även arbetstiden är en viktig del när det gäller
            att skapa en bra arbetsmiljö. Vi har kommit loss när det gäller
            heltid som norm på arbetsmarknaden, och då tänker jag framför
            allt på offentlig sektor. Det finns också utredningar som är på
            gång när det gäller andra delar av arbetstidsuttaget, och då tänker
            jag framför allt på detta med hyvling och delade turer. Vi har
            även varit tydliga med att vi vill ta bort den allmänna visstidsanställningen,
            och vi har skapat kontakt mellan olika myndigheter för hårdare
            tag mot arbetslivskriminaliteten.
          </note>
          <note>
            Detta är en del av det som har skett under den mandatperiod som
            har gått men också det vi vill fortsätta med under den nuvarande
            perioden. Jag hoppas nu innerligt att vi får en regeringskonstellation
            som kommer att värna arbetsmiljön, värna arbetslivet och, i allra
            högsta grad, värna det goda arbetet.
          </note>
          <note>
            (Applåder)
          </note>
          <note type="speaker">
            Anf. 66 CECILIA WIDEGREN (M):
          </note>
          <note>
            Fru talman! Det är tisdag. Det är det också på landets akutmottagningar,
            där chefen vid eftermiddagsfikat frågar vilka av specialistsjuksköterskorna
            som kan ställa upp på helgpass i helgen. Höstförkylningarna har
            slagit till, och förutom personalflykt och personalbrist gör sjukdomsfall
            att det är tufft att få helgpassen att gå ihop.
          </note>
          <note>
            Detta är en väldigt vanlig fråga runt om på många av landets
            akutmottagningar, där välfärdens kärna – medarbetarna – förväntas
            ställa upp och räcka till lite till. De förväntas jobba extra
            och jobba lite till. Just dessa nyckelgrupper i välfärdens kärna
            utgörs ofta av kvinnor. Det är de som får frågorna: Kan du jobba
            lite till? Kan du ställa upp? Många har yrken som är ett kall,
            och många gånger ställer de självklart upp. Men lönar det sig,
            fru talman, att ställa upp – att anstränga sig och att värdera
            fredagsmyset med familj och barn lägre än behovet av att någon
            jobbar lite extra?
          </note>
          <note>
            Fru talman! Den avgående socialdemokratiska regeringen har fört
            en skattehöjarpolitik. Skatterna har höjts med 60 miljarder och
            de offentliga utgifterna med 100 miljarder. Trots det står vi
            med stora utmaningar i välfärdens kärna – personalflykt och personalbrist.
            Många av Sveriges trotjänare i välfärdens kärna har också drabbats
            av skattehöjarpolitiken eftersom de numera räknas som höginkomsttagare.
            Ja, ni hörde rätt: En barnmorska, en specialistsjuksköterska,
            en gymnasielärare, en biomedicinsk analytiker eller en röntgensjuksköterska
            räknas i Socialdemokraternas Sverige som höginkomsttagare.
          </note>
          <note>
            För dem lönar det sig inte att anstränga sig lite till. För dem
            lönar det sig inte att jobba extra en fredag eller lördag, även
            om patienterna och de äldre skulle vilja ha och behöver den hjälpen.
            Så snett slår nämligen Socialdemokraternas skattehöjarpolitik.
            Den slår rakt in i plånböckerna på många av de medelinkomsttagare
            runt om i vårt land som kämpar extra, anstränger sig och vill
            vara till hjälp och vara till lags.
          </note>
          <note>
            Fru talman! Det är dags att vi bryter upp och ändrar det här.
            Det är dags att Sverige får en ny regering på plats som ser till
            att det alltid, i alla lägen, lönar sig att anstränga sig. Många
            av dessa grupper har inte bara pluggat tre år på universitetet,
            utan de har pluggat fem år på universitetet. De har höga studieskulder.
            De vet att ansträngning lönar sig – men inte i Socialdemokraternas
            Sverige. Därför måste Sverige få en ny regering på plats.
          </note>
          <note>
            Fru talman! Det ska löna sig att anstränga sig. Det ska löna
            sig att vidareutbilda sig. Det ska löna sig att jobba lite extra
            för att vara just den där nyckeln i välfärdens kärna. Men då krävs
            det en ny skattepolitik som verkligen ser till att sjuksköterskor
            och lärare inte räknas som höginkomsttagare. Vårt mål är att ingen
            lärare eller sjuksköterska ska räknas som höginkomsttagare och
            betala statlig inkomstskatt när de jobbar lite extra och anstränger
            sig när välfärden så väl behöver det. Vi hyllar principen om hälften
            kvar, fru talman.
          </note>
          <note type="speaker">
            Anf. 67 PETER PERSSON (S) replik:
          </note>
          <note>
            Fru talman! När jag hörde Cecilia Widegren tala tänkte jag på
            Willy Brandt, den gamle socialdemokratiske ledaren i Tyskland.
            Han sa en gång att högern lovar de många vad de vet att bara några
            få kan erövra.
          </note>
          <note>
            Precis så är det när man talar om de höga, skadliga skatterna.
            Skatt är ett svårare ord än spetälska för en moderat. Finns det
            något mer djävulskt att släpa in i denna kammare än skatt?
          </note>
          <note>
            Sedan frikopplar ni intäkter från välfärd, sjuksyrror som ska
            jobba och annat. Er skattepolitik innebär en massaker på välfärden.
          </note>
          <note type="speaker">
            Anf. 68 CECILIA WIDEGREN (M) replik:
          </note>
          <note>
            Fru talman! Nej, Peter Persson, det är precis tvärtom. Det är
            när fler anstränger sig, fler jobbar, fler vidareutbildar sig
            och fler vill anstränga sig lite till som det blir mer till den
            gemensamma välfärden. Det är också då vi kan göra ännu mer för
            att stärka kvaliteten i välfärdens kärna.
          </note>
          <note>
            Det är först när sjuksköterskan, den biomedicinska analytikern
            och röntgensjuksköterskan känner att studierna lönar sig och att
            extrajobbet som man gör är bra både för patienten och för att
            bekräfta ens yrke och ens yrkesgrupp som välfärdens kärna kommer
            att få den extra kvalitet som vi i dag förväntar oss som patienter
            och som brukare.
          </note>
          <note>
            Så det är tvärtom, Peter Persson. Nu har väljarna röstat bort
            denna regering. Riksdagen har röstat bort statsministern. Sverige
            behöver en ny regering.
          </note>
          <note type="speaker">
            Anf. 69 PETER PERSSON (S) replik:
          </note>
          <note>
            Fru talman! Alla vet att Moderaternas skattepolitik innebär att
            friheten ska öka för dem med mycket stora inkomster. De behöver
            premier. Men dem som har små inkomster eller som för stunden behöver
            vårt gemensamma stöd – arbetslösa och sjuka – ska man klippa till.
            Man ska lagstifta om lägre ingångslöner.
          </note>
          <note>
            Er politik är alltid konsekvent – den är orättvis.
          </note>
          <note type="speaker">
            Anf. 70 CECILIA WIDEGREN (M) replik:
          </note>
          <note>
            Fru talman! Arbete är kärnan för att var och en ska komma till
            sin rätt och för att samhället ska fungera. Den dag, Peter Persson,
            som 60 miljarder i skattehöjningar ger bättre välfärd – och den
            dag 100 miljarder ger bättre välfärd – skulle Socialdemokraterna
            kunna argumentera som Peter Persson.
          </note>
          <note>
            Men så blev det ju inte. Efter fyra år är det personalflykt och
            personalbrist. Vårdköerna växer, och specialistsjuksköterskorna
            vill bara ha fler och fler kollegor. Det är resultatet av er politik.
            Vi hoppas nu att vi får en ny regering som kan genomföra vår politik.
          </note>
          <note type="speaker">
            Anf. 71 JOHANNA HARALDSSON (S):
          </note>
          <note>
            Fru talman! Den svenska modellen bygger på att fack och arbetsgivare
            avtalar om löner och villkor på arbetsmarknaden. De arbetsrättsliga
            lagar ­ na ger grundläggande trygghet för arbetstagare och konkurrens
            på lika villkor för företagen.
          </note>
          <note>
            För mig som socialdemokrat är det viktigt att du ska kunna känna
            dig trygg på jobbet, att arbetsmiljön är bra och att du ska kunna
            leva på din lön. Det kanske låter som självklarheter, men är det
            självklart?
          </note>
          <note>
            Alla partier i Sveriges riksdag säger sig värna den svenska modellen
            på arbetsmarknaden, men gång på gång kommer högern med förslag
            som riskerar att radikalt förändra denna modell. Man vill att
            undantagen i turordningen i lagen om anställningsskydd, LAS, ska
            bli fler och därmed öka godtycket vid uppsägningar.
          </note>
          <note>
            Om förslagen om försämringar i LAS genomförs förskjuts makten
            på arbetsmarknaden till arbetsgivarens fördel. Lagen handlar nämligen
            inte bara om vem som ska gå först vid arbetsbrist, utan turordningsreglerna
            ger också arbetstagarna en position i förhandlingar som de annars
            inte skulle ha. De ger facken möjlighet att byta till sig bättre
            villkor för den som blir av med jobbet mot att arbetsgivaren i
            större utsträckning får påverka turordningen.
          </note>
          <note>
            Det man säger sig vilja uppnå genom sina förslag löser parterna
            dagligen i förhandlingar.
          </note>
          <note>
            Högern vill även fördubbla tiden för provanställning till tolv
            månader. Detta leder inte till att fler anställs men riskerar
            att leda till missbruk av anställningsformen. Sex månader är fullt
            tillräckligt för att en arbetsgivare ska se om du klarar jobbet
            eller inte.
          </note>
          <note>
            Våra arbetsplatser skulle tystna om anställningen riskeras för
            att du är lite obekväm. Vem vågar protestera mot bristande arbetsmiljö
            eller en närgången chef om man har en osäker anställning? Redan
            i dag vittnar arbetstagare om bristande arbetsmiljö på arbetsplatser
            med många osäkra anställningar.
          </note>
          <note>
            Problemet för svenska företag är inte att de tappar livsviktig
            kompetens vid turordningsförhandlingar; problemet är att de har
            svårt att rekrytera rätt kompetens. Det löser vi inte genom otrygga
            jobb utan genom stora möjligheter till utbildning, omställning
            och kompetensutveckling – möjligheter som vi behöver stärka ytterligare.
          </note>
          <note>
            Den svenska modellen har under lång tid levererat arbetsfred,
            flexibilitet och produktivitet. Sverige har den högsta sysselsättningsgraden
            i EU, och arbetslösheten sjunker nu i alla grupper. Då ter sig
            borgerlighetens förändringsiver en aning märklig.
          </note>
          <note>
            Balansen mellan parterna är viktig för att den svenska modellen
            ska kunna fortsätta leverera. Därför motsätter vi oss högerns
            krav på att ensidigt försvaga arbetstagarnas ställning, inte enbart
            för att det skapar otrygghet utan också för att det rubbar maktbalansen.
            Jag menar att vår modell redan i dag möter kravet på flexibilitet
            på arbetsmarknaden.
          </note>
          <note>
            Med tanke på hur osäkra anställningar påverkar människors möjlighet
            att forma sina liv, skaffa sig en bostad och bilda familj och
            hur de osäkra anställningarna skapar stress och ohälsa borde vi
            sträva efter att så få som möjligt arbetar under dessa förhållanden.
          </note>
          <note>
            Därför vill vi socialdemokrater öka tryggheten på arbetsmarknaden
            genom att avskaffa allmän visstidsanställning. Det finns inget
            modernt med daglönare. Tillfälliga anställningar har en funktion
            att fylla på arbetsmarknaden. De ska dock vara ett komplement,
            och då ska de också motiveras.
          </note>
          <note>
            Utan större hinder kan arbetsgivare i dag minska din arbetstid
            och inkomst oavsett hur länge du har arbetat på en arbetsplats
            – så kallad hyvling. Detta är verklighet efter en dom i Arbetsdomstolen.
            Lagen skyddar din anställning, men den skyddar varken tjänstgöringsgrad
            eller lön. Vi vill stoppa hyvlingen och se till att även dessa
            situationer omfattas av anställningsskyddet.
          </note>
          <note>
            Är det då en självklarhet med sjysta villkor på arbetsmarknaden?
            Nej, det är inte självklart. Det är något som är beroende av politisk
            vilja och politiska beslut, och där står vi socialdemokrater upp
            för den svenska modellen och en trygg arbetsmarknad för arbetstagare.
          </note>
          <note>
            (Applåder)
          </note>
          <note type="speaker">
            Anf. 72 JESSIKA ROSWALL (M):
          </note>
          <note>
            Fru talman! Jag gratulerar er båda till era uppdrag!
          </note>
          <note>
            Sverige har under den gångna mandatperioden befunnit sig i en
            högkonjunktur, och den ser ut att hålla i sig ett tag till. Vi
            har sett hur investeringarna har ökat, både bostadsinvesteringarna
            och näringslivets övriga investeringar, och våra exportföretag
            har gått på högvarv. Detta har skett tillsammans med en robust
            uppgång i hela vår omvärld.
          </note>
          <note>
            Skatteintäkterna har ökat, och fler har ett jobb att gå till.
            Det skulle kunna vara frid och fröjd.
          </note>
          <note>
            Men vi är många som här i dag och vid många andra tillfällen
            har påtalat att regeringen har slösat bort en högkonjunktur. Man
            har inte förberett sig på den lågkonjunktur som kommer att komma,
            och vi ser hur arbetsmarknaden alltmer tudelas.
          </note>
          <note>
            En högkonjunktur är ett tillfälle då de som står längst ifrån
            arbetsmarknaden normalt sett har en möjlighet att etablera sig.
            Nu präglas arbetsmarknaden i Sverige i stället av en växande tudelning,
            där en allt större andel arbetslösa, som till övervägande del
            består av utrikes födda och personer utan gymnasieutbildning,
            står allt längre ifrån arbetsmarknaden.
          </note>
          <note>
            Enligt de senaste uppgifterna från Arbetsförmedlingen har antalet
            arbetslösa minskat totalt sett, men trots dessa goda tider ser
            vi hur långtidsarbetslösheten biter sig fast och hur andelen arbetslösa
            bland utrikes födda fortfarande är ca 20 procent. Och trots vad
            vi har hört här tidigare i debatten är antalet långtidsarbetslösa
            större i dag än vad det var i början av förra mandatperioden,
            alltså 2014. Dessutom visar de senaste siffrorna att långtidsarbetslösheten
            ökar markant bland utrikes födda jämfört med förra året.
          </note>
          <note>
            Vi kan samtidigt läsa om att pengarna är slut hos Arbetsförmedlingen
            och att utgifterna för arbetslöshetsersättningen är högre än vad
            man har räknat med. Regeringen måste därför skjuta till extra
            medel.
          </note>
          <note>
            Jag får inte riktigt detta att gå ihop. Hur kan det komma sig
            att vi trots en högkonjunktur kan låta utanförskapet bita sig
            fast, tillåta att matchningen inte fungerar och låta utgifterna
            för arbetslöshetsförsäkringen öka? Särskilt förvånande är det
            när man får höra här i kammaren i dag om hur bra det går för Sverige
            och för jobben och att såväl arbetsmarknadsministrar som andra
            ministrar och företrädare vid många andra tillfällen har slagit
            sig för bröstet när det gäller detta.
          </note>
          <note>
            Moderaterna och Alliansen har många gånger under den senaste
            mandatperioden påtalat att det behövs strukturreformer för att
            jobbklyftan ska minska. Vi har gjort detta förr. Alliansregeringen
            skapade en politik som gjorde det mer lönsamt att arbeta och underlättade
            för dem som stod längst bort från arbetsmarknaden. Jobbklyftan
            minskade då.
          </note>
          <note>
            Moderaterna vill stärka drivkrafterna att arbeta genom en sänkning
            av inkomstskatter för dem med de lägsta inkomsterna. Vi vill skapa
            fler vägar in i arbete. Vi vill utvidga RUT, införa inträdesjobb
            och genomföra en bidragsreform som minskar bidragskostnaderna.
            Det måste löna sig bättre att arbeta. Vi vill införa ett bidragstak,
            och vi vill inte att man ska kunna stapla bidrag på bidrag. Detta
            är nödvändigt för att ha råd med välfärden.
          </note>
          <note>
            Detta och mycket mer är vad Sverige behöver. Landet behöver ett
            nytt ledarskap som ser till att vi är rustade inför nästa lågkonjunktur.
            Vi har inte råd att slösa bort mer tid. Vi behöver en ny regering.
          </note>
          <note>
            (Applåder)
          </note>
          <note type="speaker">
            Anf. 73 ANNA JOHANSSON (S) replik:
          </note>
          <note>
            Fru talman! Jag har noterat att under den borgerliga regeringsperioden
            skickade Arbetsförmedlingen tillbaka pengar varje år. Det berodde
            inte på att arbetslösheten hade sjunkit eller på att behoven av
            arbetsmarknadspolitik blivit mindre utan på att regelverken var
            så smala och konstiga att det helt enkelt inte gick att använda
            de pengar som man hade fått till sitt förfogande. Numera finns
            ett lite bredare program, vilket gör att Arbetsförmedlingen kan
            använda pengarna och hjälpa människor att komma bort från arbetslöshet
            och in i en åtgärd som leder till arbete.
          </note>
          <note>
            Samma sak gäller arbetslöshetsförsäkringen. Under Moderaternas
            tid vid makten kunde så få kvalificera sig för a-kassa att kostnaderna
            sjönk av detta skäl. I dag har fler rätt till en inkomstbaserad
            ersättning från a-kassan. Det gör att fler kan försörja sig även
            i tider då de tillfälligt har förlorat arbetet.
          </note>
          <note>
            Jag vill veta varför Moderaterna tycker att dessa båda saker
            är ett problem.
          </note>
          <note type="speaker">
            Anf. 74 JESSIKA ROSWALL (M) replik:
          </note>
          <note>
            Fru talman! Min poäng var framför allt att regeringen trots högkonjunkturen
            inte lyckats med sin arbetsmarknadspolitik. Man har inte genomfört
            de reformer som har varit nödvändiga, utan vi ser en ökad jobbklyfta.
          </note>
          <note>
            Min poäng är framför allt att extratjänsterna, som vi har talat
            om flera gånger i dag, inte ger de effekter som vi alla menar
            är nödvändiga i denna situation.
          </note>
          <note>
            Jag förstår inte hur man kan slå sig för bröstet och vara stolt
            över den situation som råder när vi ser en ökande tudelning på
            arbetsmarknaden.
          </note>
          <note type="speaker">
            Anf. 75 ANNA JOHANSSON (S) replik:
          </note>
          <note>
            Fru talman! Även Moderaterna måste väl ändå erkänna att Eurostat
            aldrig någonsin har uppmätt en så hög sysselsättningsgrad i Sverige
            som vi har i dag? Att det samtidigt finns många arbetslösa beror
            på att chansen att få jobb är större än på mycket länge, vilket
            gör att fler utgör en del av arbetskraften. Det i sig är en väldigt
            positiv utveckling.
          </note>
          <note>
            Under de närmaste åren kommer vi inte att behöva göra människor
            som arbetar fattigare; det lönar sig att arbeta redan i dag. I
            stället behöver vi utbildning, utbildning och utbildning för att
            förse arbetslivet med rätt kompetens. Detta är vad Sverige behöver.
          </note>
          <note>
            (Applåder)
          </note>
          <note type="speaker">
            Anf. 76 JESSIKA ROSWALL (M) replik:
          </note>
          <note>
            Fru talman! Vi är helt överens om att vi behöver utbildning.
            Vi behöver se till att människor som står långt ifrån arbetsmarknaden
            kan få utbildning.
          </note>
          <note>
            Faktum är dock att regeringen har misslyckats med sina jobbmål.
            Man sa att Sverige skulle ha Europas lägsta arbets löshet 2020.
            Det har vi inte. I stället har vår placering sjunkit och blivit
            sämre. Jag menar att regeringen inte har genomfört nödvändiga
            reformer för att se till att Sverige står bättre rustat inför
            nästa lågkonjunktur.
          </note>
          <note type="speaker">
            Anf. 77 BJÖRN WIECHEL (S):
          </note>
          <note>
            Fru talman! Den socialdemokratiska finanspolitiken skapar sysselsättning,
            en stark generell välfärd och en rättvis fördelning. Politiken
            hänger ihop, och den ser till att bygga ett starkare samhälle
            och ett tryggare Sverige.
          </note>
          <note>
            Ett av våra viktigaste löften i valet handlade om att fortsätta
            ge välfärden den kompetens och de resurser som behövs. Under mandatperioden
            har den socialdemokratiskt ledda regeringen återupprustat välfärden
            med satsningar på 35 miljarder kronor. Vi har nu återställt välfärden
            till de nivåer som rådde innan alliansregeringen började sänka
            skatterna och prioritera bort välfärden.
          </note>
          <note>
            Som ett resultat av Löfvenregeringens politik har i dag 300 000
            fler människor i vårt land ett arbete att gå till. 100 000 av
            dessa arbetar inom välfärden. De utgör en betydande och viktig
            förstärkning av välfärden. Men det räcker inte.
          </note>
          <note>
            Vi ser att behoven ökar i kommuner och landsting. En orsak till
            detta är att fler barn föds, vilket är positivt. Det ställer dock
            också krav på att man bygger fler nya förskoleavdelningar. En
            annan orsak är att andelen äldre i vårt samhälle ökar. Vi lever
            längre, och det är förstås glädjande. Fler människor får ett långt
            och bra liv. Men detta innebär också att en större andel människor
            har behov av vård och omsorg.
          </note>
          <note>
            Vad som måste till är helt enkelt ett samhällsbygge, och det
            är något som vi socialdemokrater prioriterar. Under perioden har
            vi skjutit till generella statsbidrag om 10 miljarder kronor om
            året till kommuner och landsting för att de ska kunna möta utvecklingen.
            Dessa pengar har sannerligen gjort nytta, och många är de kommuner
            som tack vare dem har fått sin budget att gå ihop.
          </note>
          <note>
            Vi har därtill storsatsat på utbildning med ett kunskapslyft
            på 100 000 utbildningsplatser i hela landet. Det har vi gjort
            dels för att människor ska rustas med rätt kompetens för att få
            jobb, dels för att arbetsgivare ska kunna hitta den kompetens
            som de behöver. Detta gör att många verksamheter ute i landet
            både kan få tag på människor att anställa och får de resurser
            som krävs för att ha råd att anställa dessa människor.
          </note>
          <note>
            När det gäller just denna fråga – skattesänkningar kontra välfärd
            – finns en konflikt i Sverige. Föreställ er att vi i stället hade
            gjort så som högern vill: röstat emot kompetensförsörjningen och
            välfärdssatsningar, och sänkt skatten – mest för människor som
            redan har det mycket gott ställt. Hur hade detta påverkat arbetslösheten,
            alla ansträngda lärare eller redan långa vårdköer? Detta är inte
            vad Sverige hade behövt, och det är inte heller vad vi behöver.
          </note>
          <note>
            Tack vare den socialdemokratiska politiken har vi vänt det stora
            underskott som alliansregeringen lämnade efter sig som följd av
            alla ofinansierade skattesänkningar. Nu har landet i stället ett
            överskott, vilket gör att vi kan satsa. Och det tänker vi fortsätta
            göra.
          </note>
          <note>
            Inför valet lovade vi därför att dubbla de generella välfärdspengarna
            från 10 till 20 miljarder om året. De behövs för att landet ska
            hålla ihop. För oss går välfärden före stora skattesänkningar.
            Så bygger vi landet.
          </note>
          <note>
            (Applåder)
          </note>
          <note type="speaker">
            Anf. 78 JAN ERICSON (M):
          </note>
          <note>
            Fru talman! Varningssignalerna från den svenska kommunsektorn
            kommer i en strid ström, inte bara från den gemensamma organisationen
            SKL utan även från allt fler kommuner, ekonomer och experter.
            De ser stora ekonomiska svårigheter framöver för många svenska
            kommuner. Det finns flera orsaker. Vi har en växande andel äldre,
            barn och unga i befolkningen, vilket ökar behovet av kommunal
            service. Samtidigt minskar andelen yrkesverksamma i befolkning
            en . För många landsbygdskommuner förstärks detta ytterligare
            av att unga arbetsföra lämnar kommunerna och flyttar till större
            städer. Kvar blir de äldre, de yngre och alldeles för få skattebetalare.
          </note>
          <note>
            Problemen förstärks för kommuner som tagit emot väldigt många
            nyanlända de senaste fem sex åren. Många kommuner har gjort det
            frivilligt, eftersom man har sett en möjlighet att fylla tomma
            lägenheter med hyresgäster och samtidigt har fått kostnaderna
            betalda av staten de första åren. Men efter hand som statens ekonomiska
            ansvar upphör samtidigt som alltför få av de nyanlända kommer
            i arbete och alltför många i stället tvingas leva på försörjningsstöd
            urholkas kommunernas ekonomi i snabb takt. Att det fanns många
            tomma lägenheter berodde oftast på att arbetstillfällena blivit
            färre i kommunen. Nu finns i stället en massa nyanlända på orter
            där det inte finns några jobb.
          </note>
          <note>
            De kommuner som till följd av asylpolitiken har hamnat i ett
            mycket svårt läge är många. Ett exempel är Avesta. I en artikel
            i Avesta Tidning nyligen beskriver kommunchefen Siw Karlsson läget
            som väldigt ansträngt. Om det inte kommer nya statliga pengar
            väntar uppsägningar av personal, säger hon. Hon säger vidare i
            artikeln rakt ut att de ekonomiska problemen till stor del har
            att göra med att Avesta är en av de kommuner i Dalarna som har
            tagit emot flest nyanlända. När statens ersättningar upphör finns
            kostnaderna kvar.
          </note>
          <note>
            En kommun med stora ekonomiska påfrestningar tvingas förr eller
            senare skära i välfärden, säga upp personal och höja kommunalskatten.
            Alla dessa saker riskerar att skapa en ond cirkel där ännu fler
            förvärvsarbetande lämnar kommunen för mer attraktiva orter, varvid
            situationen försämras ytterligare.
          </note>
          <note>
            Fru talman! Sveriges Kommuner och Landsting har i flera rapporter
            visat att det under Alliansens regeringstid rådde balans mellan
            skatteintäkter och utgifter för kommunsektorn och att man redovisade
            stabila överskott. Detta gällde även under finanskrisen. Under
            senare mandatperioder har det sett betydligt sämre ut. Utgifterna
            överstiger skatteintäkterna. Utan extra tillfälliga statsbidrag
            skulle många kommuner redovisa stora underskott. Så ser det alltså
            ut i dag, mitt i en stark högkonjunktur, när skatteintäkterna
            är goda och arbetslösheten i varje fall hyfsat låg.
          </note>
          <note>
            Nu vänder konjunkturen sannolikt nedåt. Tecknen på det är många.
            Det gör att skatteintäkterna sannolikt minskar betydligt och att
            arbetslösheten ökar. Samtidigt upphör statens ekonomiska ansvar
            för allt fler nyanlända. Om allt detta händer samtidigt väntar
            ett stålbad för många kommuner.
          </note>
          <note>
            Jag är övertygad om att vissa kommuner inte kommer att klara
            sig utan hjälp. Här måste staten prioritera för att vid behov
            kunna stötta kommunerna och trygga välfärden. Men samtidigt kan
            inte staten lösa kommunernas alla problem. Varje kommun måste
            noga prioritera vad man lägger skattepengarna på. Samtidigt måste
            man se mer långsiktigt på den egna kommunens utveckling. Att frivilligt
            ta emot mycket stora mängder nyanlända för att fylla tomma hyreshus
            på mindre orter med svag arbetsmarknad var kanske inte så genomtänkt.
          </note>
          <note>
            Fru talman! Läget i kommunsektorn är oroväckande och måste tas
            på allvar av nästa regering. En viktig lärdom är att det stora
            asylmottagandet nu börjar bli en riktigt tung post ekonomiskt
            för Sverige. Vi måste föra en mycket stram migrationspolitik under
            överskådlig tid för att inte förvärra situationen ytterligare.
            Det finns inget utrymme för lättsinne i migrationspolitiken.
          </note>
          <note>
            Grunden för en stark kommunal ekonomi är samtidigt att vi får
            fler företag och fler jobb i privat sektor över hela landet. Det
            är det som skapar alla resurser till välfärd och annan kommunal
            verksamhet. Ett bra företagsklimat är grunden för hela den svenska
            välfärden. Höjd skatt på företagande, arbete, energi och transporter
            är definitivt helt fel väg om man vill stärka kommuner på landsbygden.
          </note>
          <note>
            (Applåder)
          </note>
          <note type="speaker">
            Anf. 79 PETER PERSSON (S) replik:
          </note>
          <note>
            Fru talman! Om jag bara hade lyssnat, om jag hade blundat och
            inte tittat på displayen där det stod ”Jan Ericson (M)”, hade
            jag trott att det var ett helt annat parti i talarstolen. Jan
            Ericson talade om den kommunala ekonomin. 80 procent av tiden
            talade han om det han anser tärande: migrationen och flyktingar.
          </note>
          <note>
            Öppna era hjärtan, sa Reinfeldt en gång. Moderaterna applåderade
            nu ivrigt ditt stängda hjärta, Jan Ericson. Det var beklämmande
            att höra dig tala på det sättet. Bort från all humanism, bort
            från allt solidariskt tänkande!
          </note>
          <note type="speaker">
            Anf. 80 JAN ERICSON (M) replik:
          </note>
          <note>
            Fru talman! Den här diskussionen kommer vi nog att ha många gånger
            framöver. För Peter Persson är det humanism bara om man månar
            om vissa personer och dessutom klumpar ihop alla människor som
            kommer till Sverige på vissa ställen där det inte finns någon
            arbetsmarknad. Är det verkligen humanism?
          </note>
          <note>
            För mig är humanism att man ser till att hela samhället fungerar
            och att all välfärd fungerar, både för de människor som kommer
            till Sverige och för de människor som redan lever i Sverige, både
            för de människor som är födda i Sverige och för de människor som
            har invandrat till Sverige. Alla som finns i Sverige ska kunna
            uppleva att välfärden fungerar. Vi är inte där i dag. I dag är
            vi i ett helt annat läge, där saker och ting inte fungerar och
            där kommuner går på knäna på grund av detta. Tycker verkligen
            Peter Persson att detta är bra?
          </note>
          <note type="speaker">
            Anf. 81 PETER PERSSON (S) replik:
          </note>
          <note>
            Fru talman! Ericsons oro för den kommunala ekonomin hade varit
            synnerligen befogad vid tiden för de stora skattesänkningarna
            och neddragningarna i offentlig ekonomi. Nu har en socialdemokratiskt
            ledd regering gjort satsningar. För mig handlar politik om att
            redovisa verkligheten ärligt, precis så som den är, och varken
            förfula eller försköna.
          </note>
          <note>
            (Applåder)
          </note>
          <note type="speaker">
            Anf. 82 JAN ERICSON (M) replik:
          </note>
          <note>
            Fru talman! Peter Persson! Jag sa i mitt huvudanförande att Sveriges
            Kommuner och Landsting under alliansåren visade att det rådde
            balans mellan utgifter och inkomster i kommunerna. Alliansen såg
            till att kommunsektorn klarade välfärden under finanskrisen.
          </note>
          <note>
            Nu har vi högkonjunktur. Ändå fixar inte kommunerna att få ekonomin
            att gå ihop. Mycket av detta beror på migrationen, vilket även
            kommunchefen i Avesta framhåller. Hon säger att det i Avestas
            fall beror på att det var en av de kommuner i Dalarna som tog
            emot flest nyanlända. Kommunchefen och ekonomichefen i Avesta
            säger detta. Då borde Peter Persson lyssna.
          </note>
          <note type="speaker">
            Anf. 83 SAILA QUICKLUND (M):
          </note>
          <note>
            Fru talman! Välkommen till det nya uppdraget!
          </note>
          <note>
            Jag ska i mitt anförande tala om a r b ets miljön, skillnad en
            mellan kvinnor och män och rekryteringen till välfärden.
          </note>
          <note>
            Det finns tydliga skillnader mellan kvinnors och mäns arbetsmiljö
            som framför allt beror på den könssegregerade arbetsmarknaden.
            Inom kvinnokodade sektorer är förutsättningarna för arbetet och
            arbetsmiljön sämre. Det medför också högre risker för ohälsa och
            en större risk för att behöva lämna sin anställning till följd
            av ohälsa eller missnöje med förutsättningarna i arbetet. Den
            sämre arbetsmiljön i kvinnodominerade yrken kan inte enbart åtgärdas
            genom bättre förebyggande arbetsmiljöarbete. Det krävs även åtgärder
            på central nivå och av organisatorisk karaktär.
          </note>
          <note>
            Med tanke på den stora kompetensbrist som råder inom flera välfärdsyrken
            inom offentlig sektor behöver också villkoren för anställda där
            förbättras. Annars kommer man inte att kunna attrahera personal.
            Låt oss notera att det behövs över 200 000 personer fram till
            2026 inom den här sektorn. Det kan vi kalla för en riktigt stor
            utmaning.
          </note>
          <note>
            Moderaterna har en politik som är relevant för problemlösning
            gällande rekrytering och arbetsmiljö. Jag vill lyfta fram några
            av våra förslag.
          </note>
          <note>
            Vi vill ha en särskild tillsyn av den psykosociala arbetsmiljön
            inom de yrkesgrupper och hos de arbetsgivare som har särskilt
            hög sjukfrånvaro. Det finns ett samband mellan svag psykosocial
            arbetsmiljö och sjukfall med psykisk diagnos. Man kan också konstatera
            att många av de yrken där de anställda upplever brister i den
            psykosociala arbetsmiljön finns inom offentligt finansierad verksamhet.
            Sjuksköterskor, barnmorskor, undersköterskor och lärare i grundskolan
            och gymnasiet är särskilt utsatta.
          </note>
          <note>
            Med min bakgrund som sjukgymnast – jag har även utbildat personal
            i ergonomi – vill jag lyfta fram nödvändigheten av utbildning
            av personal, så att de inte skadar sig fysiskt inom yrket. Här
            finns verkligen mycket kvar att göra. Många gånger har jag fått
            höra att man inte har fått någon utbildning på många år. Det kan
            vara fråga om 10 eller 15 år. Det är självklart inte acceptabelt.
            Utbildning för personal ger effekter fysiskt, men även psykologiskt
            i form av att den visar att arbetsgivaren satsar på sin personal.
            Sammanfattningsvis är både den psykosociala och den fysiska arbetsmiljön
            viktiga i sammanhanget och värda att beakta.
          </note>
          <note>
            Vi har fler förslag. Vi vill ha fler karriärvägar för förskollärare.
            Vi vill ha en nationell handlingsplan för socialtjänsten. Vi vill
            modernisera socialtjänstlagen men även tackla frågor inom kompetensförsörjning
            och organisation samt motverka personalflykt.
          </note>
          <note>
            Vi vill ha högre lön för skickliga lärare och en kompetensutveckling
            för lärare och skolledare. Vi vill också värna valfriheten och
            mångfalden inom vården. Det är viktigt att vi har fler karriärvägar.
            Om det finns fler arbetsgivare har de anställda också möjlighet
            att välja att söka sig till den arbetsgivare som erbjuder bäst
            anställningsvillkor. Privata arbetsgivare har mer nöjda medarbetare.
            Det är känt sedan tidigare.
          </note>
          <note>
            Det finns mycket att säga om detta område. Tiden är knapp. Vi
            får säkert anledning att återkomma i frågan. Med detta inlägg
            påvisar vi vikten av att lyfta fram arbetsmiljöfrågorna. De är
            ytterst viktiga att hantera här i riksdagen.
          </note>
          <note type="speaker">
            Anf. 84 KJELL JANSSON (M):
          </note>
          <note>
            Fru talman! Grunden för arbete och ekonomi bygger på en fri marknadsekonomi.
            Man hör i Sverige ofta talas om att vi ska ha en blandekonomi.
            Det är fel. Det måste vara en fri marknadsekonomi som lägger grunden
            för allt välstånd.
          </note>
          <note>
            Vi behöver se över våra regelverk och skattesystem så att de
            ger utrymme för nya entreprenörer, ny innovation i Sverige, företagande
            samt morötter för människor som vågar investera och satsa för
            att skapa nya arbetstillfällen för andra människor och bygga upp
            företag.
          </note>
          <note>
            Då kanske man ändå behöver göra en översyn av dubbelbeskattning
            av entreprenörer. Först betalar bolagen skatt. Om aktieägarna
            tar ut utdelning från bolagen är det skatt en gång till på samma
            kapital som har jobbats in. Här bör man göra en översyn.
          </note>
          <note>
            Vi har haft en lång högkonjunktur. Den har varit längre än vad
            de brukar vara. Vi ser att den börjar plana ut. Den kanske håller
            i sig ett par år till om vi har tur, men det finns många tecken
            på att den kommer att plana ut.
          </note>
          <note>
            Vi kommer att möta en räntehöjning. Vi har under de senaste åren
            haft minusränta. Man kan nästan säga att ekonomin har varit dopad
            i Sverige, om man får använda det uttrycket.
          </note>
          <note>
            Tyvärr har regeringen Löfven slarvat bort de åren. Den har inte
            förberett för sämre tider. Den har inte orkat ta fram riktiga
            reformer för att förbättra möjligheterna för människor att leva
            och bo i Sverige. Den tiden har den slarvat bort. Det enda den
            har gjort är att höja skatterna med 60 miljarder och att öka utgifterna
            med 100 miljarder.
          </note>
          <note>
            Bostadsmarknaden är en sektor som man måste göra en översyn av.
            Vi har i dag en mycket dysfunktionell bostadsmarknad i synnerhet
            i Stockholmsregionen. Det är svårt att hitta lägenheter på grund
            av dålig rörlighet på marknaden.
          </note>
          <note>
            Om man äger en villa i en kranskommun i Stockholms län och säljer
            den är det reavinstbeskattning på 22 procent. Då får man en etta
            i innerstaden. Är det ett pensionärspar som har jobbat och slitit
            i ett helt liv, sparat och amorterat av tar det nog emot att sälja
            sin villa och flytta in i en etta.
          </note>
          <note>
            Bostadsmarknaden bör reformeras. Det enda som Peter Eriksson
            har gjort i regeringen Löfven är att införa amorteringskrav på
            lån och på bostadsrätter när människor investerar. Det har gjort
            att ungdomarna trängts bort från marknaden. De måste söka boende
            i en hyresrätt om det finns. Vi har ett blandat bestånd, och det
            blir kortslutning i allting.
          </note>
          <note>
            I goda tider spar man för att stå rustad inför dåliga tider.
            Det är en självklarhet. Regeringen har nu tagit fram ett förslag
            under utredaren Håkan Sörman om förändringar i skatteutjämningssystemet.
            Det är helt nödvändigt att ha skatteutjämningssystemet. Annars
            skulle inte kommuner i inlandet och i synnerhet i Norrland klara
            den kommunala servicen. Det är alla överens om.
          </note>
          <note>
            Det jag är ute efter är att staten bör ta hela ansvaret för finansieringen
            och inte lägga det på välskötta kommuner som har låga kostnader
            och hög kvalitet i kärnverksamheterna.
          </note>
          <note>
            (Applåder)
          </note>
          <note type="speaker">
            Anf. 85 PETER PERSSON (S) replik:
          </note>
          <note>
            Fru talman! Jag lyssnade med stort intresse på Kjell Janssons
            debutanförande i kammaren. Jag hälsar dig välkommen. Jag skulle
            vilja ha några förtydliganden.
          </note>
          <note>
            Du talar om den fria marknadsekonomin. Bort med den förhatliga
            blandekonomin. Kan du för det första nämna några regleringar som
            du tycker behöver finnas i ekonomin?
          </note>
          <note>
            Jag vill ha ett andra förtydligande. Vilken tycker du är den
            optimala skattenivån uttryckt i procent som andel av bnp? Du rör
            dig kring de frågorna utan klarhet.
          </note>
          <note>
            För det tredje: Ska jag uppfatta dig så att marknadshyror skulle
            lösa mycket av problemen på bostadsmarknaden?
          </note>
          <note>
            För det fjärde: Hur mycket tycker du att den offentliga ekonomin
            ska reduceras för att öka ekonomins funktionssätt? Jag skulle
            vara djupt tacksam för förtydliganden.
          </note>
          <note type="speaker">
            Anf. 86 KJELL JANSSON (M) replik:
          </note>
          <note>
            Fru talman! Om vi börjar bakifrån med marknadshyror tror jag
            inte att de löser hela problemet. Däremot behövs ett större inslag
            av det framför allt i Stockholms innerstad och i storstadsregionerna
            för att få en dynamik på hyresmarknaden. Det är väl rimligt att
            man betalar högre hyra för en lägenhet på Östermalm än i Rinkeby
            kan jag tycka. Läget bör vara en större faktor i hyressättningen.
          </note>
          <note>
            När det gäller hur mycket staten ska ta ut i skatt har jag inget
            fast svar på vilken nivå det ska vara. Det kan man alltid resonera
            om. Jag kan konstatera att andra länder som inte står så långt
            från Sverige, som Tyskland, har ett skattetryck som är 8–10 procent
            under vårt. De har inte sämre välfärd i Tyskland. Människor lider
            inte illa i Tyskland. Vi bör nog titta lite på hur vi hanterar
            våra offentliga finanser.
          </note>
          <note>
            Jag kan också konstatera att flera kommuner i Stockholmsregionen
            med låg skatt har högre kvalitet i kärnverksamheterna än de socialdemokratiskt
            drivna kommunerna i Stockholms län.
          </note>
          <note type="speaker">
            Anf. 87 PETER PERSSON (S) replik:
          </note>
          <note>
            Fru talman! Det var ett intressant förtydligande. Lögn!, sa Moderaterna
            i valrörelsen när vi sa att ni ville införa marknadshyror. Nu
            har jag fått det bekräftat. Check, det vi sa var sant.
          </note>
          <note>
            Det andra intressanta är att man vill reducera de offentliga
            utgifterna med 10 procent för att ha det som i Tyskland. Där är
            det lika stor välfärd. Du kan åka ned och fråga de tyska kvinnorna
            vad de tycker om förskolepolitiken i Tyskland eller äldreomsorgen.
            Det är bara två exempel du kan studera.
          </note>
          <note>
            Det är bra att veta de ingångsvärdena för Moderaterna.
          </note>
          <note type="speaker">
            Anf. 88 KJELL JANSSON (M) replik:
          </note>
          <note>
            Fru talman! För att vara tydlig sa jag inte att vi ska införa
            full marknadshyra. Jag sa att det ska vara större inslag av det
            i storstadsregionerna. Det är högst skäligt om man nu vill få
            en dynamik på bostadsmarknaden.
          </note>
          <note>
            Man kan alltid diskutera skattetryck. I grunden tycker jag att
            alla pengar som människor jobbar ihop är individens pengar. Sedan
            kan man alltid diskutera hur mycket staten ska ta av individen.
          </note>
          <note>
            Jag är för att man hellre har moms och lägre inkomstskatter.
            Det ökar moroten för människor att anstränga sig och gå till jobbet
            i stället för att leva på bidrag.
          </note>
          <note>
            (Applåder)
          </note>
          <note type="speaker">
            Anf. 89 PETER PERSSON (S):
          </note>
          <note>
            Fru talman! Det första anförandet jag höll som nyvald riksdag
            s ledamot för dryga åtta år sedan var rubricerat jämlikhet. Så
            har jag också ru bricerat mitt anförande i dag, t y jag anser
            att jämlikhet är den viktigaste drivkraften för det socialdemokratiska
            parti jag tillhör och alltid kommer att tillhöra.
          </note>
          <note>
            Det finns inget som är så utmanande som gigantiska klyftor –
            att några få ska få det som de många inte kan få. Vi har sett
            det i historien: djupa orättvisor när det gäller fördelning av
            utbildningsmöjligheter, av sjukvård o ch av omsorg i livets olika
            ske den.
          </note>
          <note>
            Socialdemokratin har historiskt bekämpat ojämlikheten. Vi hade
            ska ­ pat ett av världens mest jämlika länder en b it in på den
            senare delen av 70 ‑ talet. Nycklarna var full sysselsättning
            och utbyggnad av det gemensamma. Det var demokratin som bäddade
            in och förhindrade kapitalismens värsta avarter.
          </note>
          <note>
            De senaste 20 åren har vi sett en oönskad utveckling i vårt land
            och i många andra länder. Klyftorna har ökat på ett dramatiskt
            sätt. Några tar nu åt sig en stor del av de värden som skapas
            genom arbete, medan andra trycks tillbaka.
          </note>
          <note>
            De ekonomiska och sociala klyftor som har ökat i vår omvärld
            innehåller två djupa och svåra påfrestningar. Den ena är att klyftorna
            hämmar tillväxten i ekonomin. Det där talar ekonomer som knappt
            kan stava till Marx eller socialism om. De säger att vi måste
            ha en bättre fördelning i ekonomin för att få en ökad tillväxt
            och för att minska de sociala klyftorna. De framgångar som högerradikala
            partier har i vårt land och i andra länder på vår kontinent och
            på andra sidan havet handlar om att en alltmer ökande grupp känner
            djup frustration över de sociala och ekonomiska klyftor som har
            skapats.
          </note>
          <note>
            Därför tror jag att det mest moderna och det viktigaste som finns
            i politiken är att politiken vänder sig mot framtiden i en frisk
            syn på att bekämpa klassorättvisor och ekonomiska och sociala
            klyftor. Jämlikhet är modernt. Det genererar också solidaritet
            – det vackraste ord som finns – i det att vi människor hör ihop
            och är lika mycket värda. Därför tänker jag och det parti jag
            tillhör ägna all kraft åt att skapa ökad jämlikhet och vidgad
            solidaritet.
          </note>
          <note>
            (Applåder)
          </note>
          <note type="speaker">
            Anf. 90 JAN ERICSON (M) replik:
          </note>
          <note>
            Fru talman! Fru talman får nollställa räkneverket, för ann ars
            får jag ingen talartid alls – tack!
          </note>
          <note>
            Jag blir alltid så upprörd när jag hör socialdemokrater tala
            om solidaritet och jämlikhet. Socialdemokraterna är det parti
            som kanske mer än något annat har lyckats med konststycket att
            överbeskatta svenska låginkomsttagare så oerhört mycket.
          </note>
          <note>
            När Alliansen tillträdde betalade svenska låginkomsttagare de
            högsta skatterna i världen. När Alliansen hade gjort sina skattesänkningar
            innebar det att låginkomsttagare och medelinkomsttagare i Sverige
            låg ungefär på ett genomsnittligt skattetryck i Europa medan höginkomsttagarna
            fortfa ­ rande betalade världens högsta skatter. Det var facit
            efter Alliansens skattesänkningar.
          </note>
          <note>
            Nu, under Socialdemokraterna och i högkonjunktur, ökar inkomstskillnaderna
            och skillnaderna i levnadsstandard och ekonomiskt välstånd i Sverige.
            Låginkomsttagare plågas av allt högre skatter på arbete, energi,
            transporter och alla möjliga andra saker.
          </note>
          <note type="speaker">
            Anf. 91 PETER PERSSON (S) replik:
          </note>
          <note>
            Fru talman! Jag hörde nyss att Ericson önskade bli nollställd.
            Jag kan upplysa honom om att han redan är det vad gäller viktiga
            element i politiken, som just att minska klyftor och ge ökade
            möjligheter.
          </note>
          <note>
            Det finns två sätt att skapa rättvisa. Tycker du att det är orättvist
            att det finns människor som inte har ett jobb? Tycker du att det
            är orättvist att den som inte har ett jobb på grund av att bruket
            har lagts ned ska få en smäll till genom försämrad arbetslöshetsförsäkring?
            Är det solidaritet, Ericson? Eller den där som bryter benet med
            flit och går och drar med sjukförsäkring – honom ska man klippa
            till mot? Nej, när moderater talar om rättvisa får jag korsa två
            av handens fingrar.
          </note>
          <note type="speaker">
            Anf. 92 JAN ERICSON (M) replik:
          </note>
          <note>
            Fru talman! Återigen, Peter Persson : Klyftorna ökar i dag under
            ert styre trots högkonjunktur och trots höjda skatter. Trots detta
            ökar klyftorna i samhället; det går inte att prata bort. Det är
            traditionell socialdemokratisk politik. Den leder alltid till
            ökade klyftor.
          </note>
          <note>
            Under Alliansen fick vanliga löntagare en hel extra månadslön
            att leva på varje år tack vare vårt jobbskatteavdrag. En hel extra
            månadslön för vanliga löntagare – det hade ni aldrig fixat!
          </note>
          <note type="speaker">
            Anf. 93 PETER PERSSON (S) replik:
          </note>
          <note>
            Fru talman! Denne man vill lagstifta om sänkta ingångslöner.
            D et är verkligen att gynna löntagarens intresse. Han vill klippa
            till mot den som blir arbetslös eller den som blir sjuk. Han har
            konsekvent verkat för skatte ­ lindringar för dem med höga inkomster
            men alltid slagit till mot lågin ­ komsttagare.
          </note>
          <note>
            Högern är inte trovärdig när det gäller jämlikhet och solidaritet.
            Det är inte er spelplan.
          </note>
          <note type="speaker">
            Anf. 94 JOSEFIN MALMQVIST (M):
          </note>
          <note>
            Fru talman! Sverige befinner sig just nu på vad många bedömare
            talar om som toppen av en högkonjunktur. Arbetslösheten är låg
            bland dem som står nära arbetsmarknaden. Men bland utrikes födda
            är nu arbetslösheten närmare 20 procent, och långtidsarbetslösheten
            växer trots högkonjunktur. Vi har en tudelad arbetsmarknad i Sverige.
          </note>
          <note>
            Alla förutsättningar för att genomföra nödvändiga strukturreformer
            på vår arbetsmarknad har funnits denna mandatperiod, men i stället
            har S ‑ regeringen valt att genomföra verkningslösa arbetsmarknadsprogram
            för att dölja strukturproblemen på arbetsmarknaden.
          </note>
          <note>
            Låt mig ge tre exempel på problemens omfattning.
          </note>
          <note>
            Det första är de brutna löftena. Stefan Löfven lovade redan 2013
            att Sverige år 2020 skulle ha EU:s lägsta arbetslöshet. Hur har
            det gått sedan dess? Aktuell statistik visar att det har gått
            åt helt fel håll. Sverige har i stället gått från plats 12 till
            plats 17 och hamnar nu efter länder som till exempel Rumänien
            och Bulgarien.
          </note>
          <note>
            Mitt andra exempel är de ökade kostnaderna. Redan i vårpropositionen
            flaggade regeringen för ökade kostnader för ekonomiskt bistånd,
            och nu efter valet avslöjar regeringen att a-kassekostnaden i
            år blir närmare 3 miljarder kronor. Det är alltså en ökning med
            30 procent mot vad man tidigare har sagt. Samtidigt ägnar regeringen
            sig åt att dölja arbetslösheten, bland annat genom de så kallade
            extratjänsterna som flera har nämnt här i dag. Dessa har hitintills
            kostat ungefär 30 miljoner kronor per jobb . Och jobben har inte
            heller gått till de personer som de var avsedda för, nämligen
            dem som står längst ifrån arbetsmarknaden.
          </note>
          <note>
            Mitt tredje exempel är det mänskliga lidandet. Bilden av Socialdemokraternas
            jobbmisslyckande går igen också på det lokala planet. I S-styrda
            Malmö har bidragskostnaderna denna mandatperiod ökat såväl i absoluta
            tal som i andel, och aktuella siffror visar att etableringshastigheten
            har gått som absolut långsammast i just Malmö. Detta kan jämföras
            med till exempel det grönblå Sundbyberg där man den senaste mandatperioden
            har sett ett minskat bidragsberoende med över 40 procent. Där
            S politik får råda som mest går det också som sämst.
          </note>
          <note>
            Vi har haft en statsminister som ställt ut löften om förbättringar
            och i stället levererat försämringar. När vi har kunnat förvänta
            oss kostnadsminskningar som ett resultat av högkonjunkturen har
            vi i stället sett att utgifterna nu ökar, och där statsministerns
            politik har fått råda som mest ser vi nu de största försämringarna.
          </note>
          <note>
            När vi ledamöter av denna församling nu är samlade och vi står
            inför utmaningen att bilda en ny regering behöver vi ställa oss
            några frågor.
          </note>
          <note>
            Vilka saker kommer Socialdemokraterna att lova nästa gång och
            inte kunna leverera?
          </note>
          <note>
            Hur mycket mer S-politik har vi råd med när påfrestningarna på
            transfereringssystemen ökar?
          </note>
          <note>
            Hur mycket mer mänskligt lidande har vi råd med genom framväxten
            av en ny underklass och en tudelning av samhället?
          </note>
          <note>
            När det gäller detta blir samtliga ledamöter svaret skyldiga.
          </note>
          <note>
            (Applåder)
          </note>
          <note type="speaker">
            Anf. 95 ANN-CHRISTIN AHLBERG (S):
          </note>
          <note>
            Fru talman! Inget barn ska behöva leva i barnfattigdom, varken
            här i Sverige eller någon annan stans. Men tyvärr lever många
            barn i vårt land i familjer som har d et väldigt tufft ekonomiskt.
            Om man som barn lever med en ensamstående förälder eller har utländsk
            bakgrund är risken som störst. Me n det finns hopp om förändring.
            Rädda Barnen presenterade ganska nyss en rapport om att all t
            färre barn lever i så kallad b arnfattigdom , vilket är glädjande.
            I 202 av Sveriges kommuner minskade barnfattigdomen under 2016.
            En av anledningarna är att barnens föräldrar har fått arbete och
            fått löner som ger möjlighet till egen försörjning och bättre
            trygghetsförsäkringar när man till exempel blir sjuk, behöver
            vård a barn eller blir arbetslös.
          </note>
          <note>
            Det här gö r skillnad för hela familjen som får en bättre ekonomisk
            situation och frihet att påverka livssituation en genom exempelvis
            bättre boende, kanske en semester och fritidsaktiviteter för barnen.
          </note>
          <note>
            Arbetslösheten har minskat , och ca 250 000 fler fick jobb under
            förra mandatperioden. A ldrig tidigare hade man i EU mätt upp
            en så hög sysselsättningsgrad som Sverige har nu . V i har ett
            stort arbetskraftsbehov, o ch ungdomsarbetslösheten är den lägsta
            på ca 16 år.
          </note>
          <note>
            När det gäller att bar nfattigdomen har minskat är anledningarna
            det ökade arbetskraftsbehovet men också ar betsmarknadspolitiska
            åtgärder. Detta har lett till att fler föräldrar har lämnat långtidsarbetslösheten
            bakom sig och fått ett avlönat arbete, vilket också har minskat
            försörjningsstödet .
          </note>
          <note>
            Med en bra arbetsmarknadspolitik m inskar vi barnfattigdomen.
            M ed höjt barnbidrag, studiebidrag, gratis receptbelagd medicin
            , bättre ersättningar i våra socialförsäkrin gar och hjälp till
            sommarjobb med mera blir det bättre för alla ba rnfamiljer, och
            speciellt för de m som har det tuffast.
          </note>
          <note>
            Fru talman! Jag minns ett möte så v äl och med glädje i mitt
            hjärta. Det var när jag träffade en väldigt glad kvinna hemma
            i Borås som fått jobb med hjä lp av arbetsmarknadspolitiken. H
            on berättade att även henne s man hade fått ett arbete ganska
            nyss. De var väldigt tack samma för det stöd och den hjälp de
            fått. När jag gratulerade och tyckte det var roligt sa hon så
            här: Du ska veta att jag och min man är väldigt glada över att
            ha jobb och en riktig inkomst, men du ska se våra barn ! De är
            ännu lyckligare och gladare, för de vet att det här kommer att
            göra skillnad.
          </note>
          <note>
            Jag är ganska säker på att barnen kommer att få ett bättre liv
            och att de kommer att få en uppväxt fri från barnfattigdom. Deras
            sommarlov kommer att se annorl unda ut, föräldrarna kommer att
            vara förebilder på ett annat sätt än förut o ch självkänslan och
            möjligheterna kommer att bli mycket bättre för såväl barn som
            föräldrar.
          </note>
          <note>
            Med politik kan man göra skillnad oavsett om det handlar om extratjänster,
            sommarlovsjobb eller höjt barnbidrag. För oss socialdemokrater
            är målet att inget barn ska leva i ekonomisk utsatthet, för det
            är bra för oss alla.
          </note>
          <note>
            (Applåder)
          </note>
          <note type="speaker">
            Anf. 96 IDA DROUGGE (M):
          </note>
          <note>
            Fru talman! Sverige är ett av de länder som har absolut högst
            skattetryck i hela OECD, och skatterna har höjts ytterligare med
            60 miljarder under den här mandatperioden. Utgifterna har ökat
            ännu mer, med 100 miljarder kronor. Trots detta och trots stark
            högkonjunktur har vi färre poliser och längre vårdköer i dag än
            vad vi hade för fyra år sedan.
          </note>
          <note>
            Vad vi gör med våra skattepengar spelar alltså stor, stor roll.
            Att det exempelvis för många nyanlända lönar sig mindre att gå
            till ett arbete än vad det gör att stapla diverse bidrag på varandra
            får konsekvenser. Kanske är just det vår tids största slöseri
            med skattepengar. Det är slöseri för att bidragspengarna hade
            kunnat gå till någonting annat – fler poliser eller sänkt skatt
            på arbete – men framför allt är det slöseri för just de individer
            som stängs ute i bidragsberoende, hålls borta från arbetsmarknaden
            och missar integrationen.
          </note>
          <note>
            Vi behöver därför politiker som vågar prioritera genom att exempelvis
            införa bidragstak för nyanlända och minska byråkratin, antalet
            myndigheter och antalet politiker och riksdagsledamöter. Vi behöver
            politiker som vågar ta bort diverse ineffektiva subventioner,
            såsom elcykelpremien, och som vågar införa ett riktigt tjänstemannaansvar
            i Sverige igen.
          </note>
          <note>
            Vi behöver också reformer som förebygger slöseri med skattepengar
            på systemnivå. Vad är då det? Jo, jag brukar säga att med slöseri
            är det som med troll som spricker i solsken. Det är först när
            slöseri granskas och uppenbaras som var och en av oss på egen
            hand kan väga in de konsekvenser som slöseriet ska få. Det är
            då vi kan inse att det verkligen är slöseri och ta ställning till
            det.
          </note>
          <note>
            Slöseri med skattepengar är också korruptionens naiva kompis.
            Om du slösar för din egen vinnings skull är det oftast ett brott,
            men om du slösar med det allmännas väl och ve i åtanke händer
            oftast ingenting. Likväl har du slösat med skattepengar. Därför
            är slöseri med skattemedel något som eroderar hela vårt samhällskontrakt
            på samma sätt som korruption gör, och det bör tas på lika stort
            allvar som korruption.
          </note>
          <note>
            Då behöver vi göra främst tre saker. För det första behöver skatterna
            bli synliga så att vi vet hur mycket vi betalar i skatt. Om man
            inte vet det, hur ska man då kunna värdera värdet och kvaliteten
            på det som man får tillbaka från samhället?
          </note>
          <note>
            För det andra behöver vi ha transparens i vårt skattesystem.
            När man inser hur mycket skatt man betalar ska man också kunna
            följa vart pengarna går och kunna värdera om man får ut tillräckligt
            mycket för de pengarna.
          </note>
          <note>
            För det tredje måste vi ha ett ordentligt ansvarsutkrävande i
            Sverige så att det blir kännbart för den som har slösat med andras
            skattepengar. Det kommer nämligen alltid att fortsätta slösas
            – tyvärr. Politiker och tjänstemän är som alla andra människor.
          </note>
          <note>
            Det vi måste göra är alltså att ställa oss frågan: Hur minimerar
            vi risken för det?
          </note>
          <note>
            (Applåder)
          </note>
          <note type="speaker">
            Anf. 97 TOMAS KRONSTÅHL (S) replik:
          </note>
          <note>
            Fru talman! Ledamöter! Jag hade inte tänkt debutera i kammaren
            i en replik, men nu har jag hört flera moderata företrädare säga
            att socialdemokratin i en högkonjunktur har misskött landets ekonomi
            och att vi inte har rustat landet för dess framtid.
          </note>
          <note>
            Öppna-hjärtan-politiken, som ni faktiskt startade, Ida Drougge,
            har förvaltats och skötts av en socialdemokratisk regering. Jag
            var under den perioden kommunstyrelsens ordförande i en kommun
            som frivilligt använde ordet solidaritet och gjorde stor nytta.
          </note>
          <note>
            Jag vill påstå att vi har rustat Sverige. 250 000 fler är i sysselsättning,
            och vi har halverat tiden det tar för nyanlända att komma i arbete
            eller påbörja en utbildning. Men ni säger hela tiden att vi har
            avvecklat och nedrustat.
          </note>
          <note>
            Vad skulle Moderaterna ha gjort om ni hade suttit vid makten
            under den tiden?
          </note>
          <note type="speaker">
            Anf. 98 IDA DROUGGE (M) replik:
          </note>
          <note>
            Fru talman! Vi har ett helt valmanifest och tillsammans med Alliansen
            hundratals punkter med saker vi skulle ha gjort i stället.
          </note>
          <note>
            Vi skulle exempelvis ha infört ett bidragstak för nyanlända,
            som jag sa i mitt anförande, för att öka drivkrafterna att komma
            i arbete. Det tror jag hade lett till stora skillnader. Vi vet
            att för runt 4 000 familjer i Sverige lönar det sig i dag bättre
            att gå på bidrag än att arbeta. Det är klart att sådant spelar
            roll.
          </note>
          <note type="speaker">
            Anf. 99 TOMAS KRONSTÅHL (S) replik:
          </note>
          <note>
            Fru talman! Det är sorgligt att du som moderat spär på den bilden,
            Ida. En ensamkommande flyktingungdom har 73 kronor om dagen att
            leva på. Det är inget man försöker leva på frivilligt. Man siktar
            inte på att säkra sin inkomst på den nivån. Det är inte särskilt
            troligt.
          </note>
          <note>
            Det här spär tyvärr på det flyktingförakt och den politik som
            vi verkligen inte vill ska föras i den här riksdagen. Det är sorgligt.
          </note>
          <note type="speaker">
            Anf. 100 IDA DROUGGE (M) replik:
          </note>
          <note>
            Fru talman! Det här är, som jag nämnde tidigare, fakta som regeringens
            egen utredning har presenterat. Och jag talade om familjers och
            inte ensamkommande barns ersättning.
          </note>
          <note>
            Jag tror att vi skulle ha mycket mer konstruktiva debatter och
            komma längre i det här landet om vi kunde fokusera på just det
            i stället för att, som Tomas Kronståhl gör, tro att det utanförskapet
            uppstod under förra mandatperioden.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslutade kl. 15.53 på förslag av andre vice talmannen
            att ajournera sammanträdet till kl. 18.00.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 18.00.
          </note>
          <note>
            § 17 (forts.) Allmänpolitisk debatt
          </note>
          <note type="speaker">
            Anf. 101 ELIN GUSTAFSSON (S):
          </note>
          <note>
            Fru talman! Utvecklingen i Sverige går på många sätt åt rätt
            håll. Fler människor har ett jobb att gå till, och den socialdemokratiskt
            ledda reger ­ ingen har vänt statens budgetunderskott till överskott
            som i sin tur sedan kunnat investeras i vår gemensamma välfärd
            och ett samhälle som håller ihop.
          </note>
          <note>
            Dock finns det stora utmaningar. Vi har klyftor mellan stad och
            land, mellan fattiga och rika och mellan män och kvinnor. Detta
            är såklart oacceptabelt. Dessa klyftor måste slutas för att vi
            ska få ett tryggt samhälle för alla, oavsett om du bor där jag
            bor i Lund, i Skåne, eller i Kalix uppe i norr. Vi socialdemokrater
            har jobbat och kommer fortsatt alltid att jobba för ett samhälle
            för de många och inte bara för de få.
          </note>
          <note>
            Fru talman! Jag skulle vilja uppehålla mig vid de klyftor som
            finns mellan män och kvinnor. Socialdemokraterna är ett feministiskt
            parti, och vi har nu även haft den första feministiska regeringen
            som på område efter område prioriterat att bryta den ojämställdhet
            som råder i samhället. Men så här ett år efter uppropet av metoo-rörelsen
            är det tydligt att vårt gemensamma ansvar inte kan sluta här.
            Vi måste göra mer.
          </note>
          <note>
            Sverige är en föregångare när det gäller jämställdhet, inte minst
            genom de historiska beslut som fattats i denna kammare före oss.
            Men det förpliktar också att hålla i och inte låta arbetet avstanna.
          </note>
          <note>
            Det är extra viktigt i dag när kvinnors rättigheter hotas även
            här i Sverige. Det som så många politiska generationer före oss
            arbetat för finns det nu politiska krafter som vill bryta ned.
            Rätten till abort är ett tydligt exempel. Därför måste vi som
            fortsatt värnar om kv innors rätt till sin egen kropp och en jämställd
            arbetsmarknad med trygga arbetsvillkor stå fast vid det när dessa
            grundläggande värden om jämställdhet faktiskt ifrågasätts.
          </note>
          <note>
            Vi måste stå på rätt sida av historien och inte backa bandet
            för kvinnors rättigheter.
          </note>
          <note>
            Fru talman! Vår socialdemokratiska vision för Sverige är ett
            Sverige där alla människor får makten att forma sina egna liv.
            Så länge ojämställdheten råder på arbetsmarknaden eller i hemmet
            är det inte så. Fortfarande har vi löneskillnader mellan män och
            kvinnor, löneskillnader som ger mindre frihet och trygghet för
            kvinnor både under arbetslivet och efter pensionen. Samtidigt
            gör de otrygga anställningsvillkor som råder inom många delar
            av arbetsmarknaden att du som anställd inte vågar agera när du
            utsätts för sexuella trakasserier eller diskriminering. Därför
            är en politik för trygghet i arbetslivet också en feministisk
            fråga och en självklarhet för oss socialdemokrater.
          </note>
          <note>
            Fru talman! Jag vill också säga att beslutet om en samtyckeslagstiftning
            var för oss socialdemokrater ett efterlängtat beslut för att klara
            Sveriges fortsatta arbete med att stärka kvinnors frihet och nå
            ett fullt ut jämställt samhälle. Men nu krävs det fler steg. Fler
            normer måste brytas, och kvinnors rätt till sin egen kropp måste
            alltid försvaras.
          </note>
          <note>
            Av samma anledning måste vi fortsätta det arbete som vi har gjort
            i regering för att stoppa mäns våld mot kvinnor.
          </note>
          <note>
            Sverige behöver mer feministisk politik, inte mindre. Det är
            viktigt för att vi ska få ett samhälle som håller ihop, ett tryggt
            samhälle och ett jämlikt Sverige.
          </note>
          <note>
            (Applåder)
          </note>
          <note type="speaker">
            Anf. 102 INGEMAR NILSSON (S):
          </note>
          <note>
            Fru talman! Jag vill ägna mina minuter i den här allmänpolitiska
            debatten åt att säga några ord om den kanske mest centrala frågan
            i svensk politik i dag, nämligen välfärden och välfärdens finansiering.
          </note>
          <note>
            Sveriges socialdemokratiska välfärdsmodell har gjort vårt land
            till ett av världens rikaste och bästa länder att bo och leva
            i.
          </note>
          <note>
            Välfärden är ingen lyx som vi kostar på oss för att Sverige är
            ett rikt land. Sverige är ett rikt land tack vare välfärden. På
            många sätt går utveck ­ lingen åt rätt håll i Sverige. Jämfört
            med för fyra år sedan går mer än 300 000 fler människor till jobbet
            i dag.
          </note>
          <note>
            Vi har ordning och reda i statsfinanserna med stora överskott,
            en historiskt låg statsskuld och starka ekonomiska skyddsvallar
            mot eventuellt sämre tider.
          </note>
          <note>
            Därför kunde den socialdemokratiskt ledda regeringen också öka
            resurserna till välfärden med 35 miljarder kronor under den förra
            mandatperioden. Men samtidigt har också välfärdens uppgifter vuxit.
          </note>
          <note>
            Sveriges befolkning växer och den ändrar också sammansättning.
            Vi svenskar lever allt lä n gre och samtidigt skaffar nu 90-talets
            stora barnkullar egna barn. Det demografiska skifte som vi nu
            ser har bara börjat. Under de kommande åren handlar det om 300
            000 fler äldre och 200 000 fler barn. Det är en fantastiskt glädjande
            utveckling. På många sätt är det styrkebesked för det samhälle
            som vi lever i, men det ställer också stora krav på politiken.
          </note>
          <note>
            Under de kommande åren måste vi bygga hundratals förskolor, skolor,
            äldreboenden, vårdcentraler och idrottshallar. De ska i sin tur
            bemannas med tiotusentals undersköterskor, sjuksköterskor, läkare,
            lärare, förskol ­ lärare som ska både utbildas och anställas.
            Det arbetet kommer inte att göras av riksdag och departement utan
            det kommer att göras av kommuner, re ­ gioner och landsting runt
            om i landet, det vill säga välfärdens producen ­ ter.
          </note>
          <note>
            Samtidigt som denna debatt pågår kämpar kommunala politiker och
            tjänstemän med att möta de kommande årens behov i vård, skola
            och omsorg. Därmed inte sagt att vi i den här kammaren inte har
            ett ansvar för att möta den utvecklingen, och vi saknar definitivt
            inte möjligheter att påverka den.
          </note>
          <note>
            Det är här vi avgör hur styrkan i svensk ekonomi ska användas,
            och för oss socialdemokrater var beskedet tydligt både i valrörelsen
            och under hela förra mandatperioden: Mer resurser till välfärden
            måste gå före stora skattesänkningar.
          </note>
          <note>
            Fru talman! En av de viktigaste reformerna under den förra mandatperioden
            var de tio välfärdsmiljarderna. De ger kommuner, landsting och
            regioner starkare ekonomiska muskler, och de skapar inte minst
            handlingsfrihet.
          </note>
          <note>
            Förutsättningarna ser väldigt olika ut, även om det inte alltid
            låter så i riksmedierna. I vissa delar av landet ligger tyngdpunkten
            på insatser inom äldreomsorgen, i andra delar handlar det om satsningar
            på förskolan och skolan.
          </note>
          <note>
            Vissa behöver säkra rekryteringen av välfärdsanställda med rätt
            kompetens, andra behöver bygga fler bostäder som folk har råd
            att bo i.
          </note>
          <note>
            Men de tio välfärdsmiljarderna räcker bara precis så långt när
            behoven växer. Nu är en av våra viktigaste uppgifter den här mandatperioden
            att säkerställa att välfärdsmiljarderna ökas till minst det dubbla.
          </note>
          <note>
            Fru talman! Låt mig avslutningsvis påminna något om sambandet
            mellan välfärd och ekonomi.
          </note>
          <note>
            Sköter man inte statsfinanserna är det välfärden som får ta smällen.
            Men sköter man inte välfärden är det förr eller senare hela vår
            ekonomi som får ta smällen. Det är nämligen tack vare välfärden
            som miljontals människor kan gå till jobbet varje dag och försörja
            sig på eget arbete.
          </note>
          <note>
            Att inte skjuta till de resurser som en växande befolkning kräver
            är i slutändan inte bara en fråga om människors välfärd utan det
            är också en fråga om människors och samhällets välstånd.
          </note>
          <note>
            (Applåder)
          </note>
          <note>
            Anf. 103 MATTIAS KARLSSON i Luleå (M) replik:
          </note>
          <note>
            Fru talman! När jag lyssnar på Ingemar tänker jag på Kjell-Olof
            Feldts bok Alla dessa dagar . Där skrev han om valrörelsen 1988:
            Vi beskrev landets ekonomi i alltför ljusa färger, ett bedrägeri
            som avslöjades.
          </note>
          <note>
            Statsminister Löfven gjorde detta val till ett val om välfärden,
            men vi kan ändå konstatera att Socialdemokraterna inte har fått
            väljarnas förtroende. Man anser inte att Socialdemokraterna lever
            upp till det man kan kräva av ett statsbärande parti.
          </note>
          <note>
            Det första Socialdemokraterna gjorde när man tog över makten
            hösten 2014 var att bland annat ta bort den så kallade kömiljarden,
            det vill säga stimulansmedel till landsting och regioner för att
            arbeta med köproblemen i hälso- och sjukvården. Vi ser nu en hälso-
            och sjukvård som går på knäna.
          </note>
          <note type="speaker">
            Anf. 104 INGEMAR NILSSON (S) replik:
          </note>
          <note>
            Fru talman! Tack, Mattias Karlsson, för inspelet!
          </note>
          <note>
            Det är som vanligt när man hör moderata företrädare, nämligen
            att de har en förmåga att med ett visst antal års distans alltid
            helgonförklara gamla socialdemokrater. Så är det också i det här
            fallet. Nu var det Kjell-Olof Feldt som blev hedrad. Jag som en
            relativt till åldern kommen social ­ demokrat kanske också blir
            det om ett antal år. Jag vet inte. Vi får väl se.
          </note>
          <note>
            Det exempel som Mattias Karlsson tar upp, som handlar om de olika
            varianterna av kömiljarden, har kritiserats oerhört hårt av professionen.
            Sjukvården säger att kömiljarden ledde till absolut felaktiga
            beteenden i sjukvården. Den premierade produktion men tog inte
            hänsyn till hälsotillståndet hos patienterna. Att kömiljarden
            togs bort är egentligen inte något problem.
          </note>
          <note>
            Vad vi i stället har gjort är att tillföra 10 välfärdsmiljarder
            under den här mandatperioden för att bland annat stärka resurserna
            i hälso- och sjukvården.
          </note>
          <note>
            Anf. 105 MATTIAS KARLSSON i Luleå (M) replik:
          </note>
          <note>
            Fru talman! Samtidigt har den socialdemokratiska regeringen under
            föregående mandatperiod valt att höja skatterna med 6 miljarder.
            Man har tillfört ökade kostnader på 100 miljarder. Ändå känner
            inte människor i Sverige att det har blivit bättre. Det finns
            färre poliser i dag än för fyra år sedan. Köerna har ökat.
          </note>
          <note>
            Trots det Ingemar Nilsson säger har 40–50 procent av patienterna
            som väntar på ett förstabesök till specialiserad vård väntat mer
            än 90 dagar. De sitter i ett lidande och väntar på grund av att
            ni inte har kunnat erbjuda det välfärdssamhälle som vi alla kan
            kräva.
          </note>
          <note type="speaker">
            Anf. 106 INGEMAR NILSSON (S) replik:
          </note>
          <note>
            Fru talman! Låt mig bara påminna Mattias Karlsson om att vi ärvde
            ett budgetunderskott på 60 miljarder på grund av att skattesänkningar
            på 140 miljarder gav oss vissa begränsade möjligheter att göra
            det vi ville göra.
          </note>
          <note>
            Men vi har ändå visat på en färdriktning. Vi har stärkt välfärden
            med totalt sett 35 miljarder under den gångna mandatperioden.
            Jag är stolt över den politiken, och jag föreslår att den nu sittande
            regeringen får fortsätta den politiska inriktningen. Det är på
            så sätt vi skapar ett rättvisare Sverige.
          </note>
          <note>
            (Applåder)
          </note>
          <note type="speaker">
            Anf. 107 BJÖRN PETERSSON (S):
          </note>
          <note>
            Fru talman! Jag kommer närmast från byggbranschen, och jag tänkte
            tala lite om det värv jag har ägnat mig åt där och vad jag anser
            att vi har för ansvar här. Det gäller frågan om ordning och reda.
          </note>
          <note>
            Jag har de senaste åren arbetat med att beivra och motverka den
            typ av skandalösa saker som vi har läst om i tidningarna i veckan.
            Det handlar om människor som utnyttjas på ett fasansfullt sätt
            under närmast slavliknande förhållanden i en usel arbetsmiljö.
          </note>
          <note>
            Jag menar att allt detta hänger samman med hur vi värnar den
            svenska modellen. Jag har i mitt arbete som en av arbetsmarknadens
            parter kämpat och tagit min del av ansvaret.
          </note>
          <note>
            Jag menar att vi i den här kammaren har ett stort ansvar att
            säkra arbetsmarknadens parters konkurrensneutralitet. Vi har ett
            ansvar att säkra lag och ordning, och vi har ett ansvar att säkra
            skyddet för de mest utsatta i samhället. Jag menar att vi har
            brustit i detta och att vi har en lång väg kvar att gå, även om
            denna regering har åtgärdat några av de avarter som den internationella
            marknaden har medfört.
          </note>
          <note>
            Konkurrensneutraliteten är hotad eftersom utländska aktörer inte
            underkastas den öppenhet som i vår svenska modell på många sätt
            motverkar bland annat skattefusk. Jag menar att lag och ordning
            i viss mån inte följs av utländska oseriösa aktörer eftersom de
            använder den fria rörligheten som ursäkt för att inte behöva underkasta
            sig de kontroller som annars gäller för seriösa aktörer – svenska
            arbetsgivare.
          </note>
          <note>
            Jag menar att vi har brustit i skyddet för de mest utsatta på
            arbetsmarknaden, och vi har tillåtit arbetstagarbegreppet att
            försvagas i alltför stor utsträckning och därmed det ansvar som
            åligger arbetsgivarna. Jag menar att vi genom att försvaga lagen
            om anställningsskydd i kammaren i alltför stor utsträckning utsätter
            de svagaste i samhället för stora risker.
          </note>
          <note>
            Jag menar att vårt ansvar i kammaren är att lägga ett stadigt
            golv för de mest utsatta och för arbetsmarknadens parter. Det
            handlar om ett golv att förhålla sig till som säkrar konkurrensneutraliteten,
            som innebär att seriösa arbetsgivare inte behöver oroa sig för
            att konkurrera med oseriösa aktörer som inte drar sig för att
            fuska.
          </note>
          <note>
            Jag menar att våra medborgare, såväl arbetare som företagare,
            förvän ­ tar sig av oss att vi ska lösa dessa problem. Det menar
            jag att vi ska göra. Under kommande mandatperiod behöver vi få
            bort allmän visstid och missbruket av subventionerade anställningar.
            Vi måste vidare med kraft bekämpa arbetskraftskriminaliteten.
          </note>
          <note>
            (Applåder)
          </note>
          <note type="speaker">
            Anf. 108 BO BROMAN (SD):
          </note>
          <note>
            Fru talman! En ny mandatperiod är här, och vi som valts in i
            Sveriges riksdag har av svenska folket erbjudits nya möjligheter
            att tillsammans i denna kammare utveckla Sverige till ett av världens
            bästa länder.
          </note>
          <note>
            Jag har en bakgrund som ekonom, jurist och egen företagare. Med
            mina erfarenheter inom välfärden, näringslivet och ideella organisationer
            har jag kunnat följa den ekonomiska utvecklingen i Sverige utifrån
            flera olika perspektiv.
          </note>
          <note>
            Vi sverigedemokrater arbetar för att tillvarata nationens samlade
            intressen genom en pragmatisk, tvärpolitisk hållning. Detta innebär
            att vi inte driver vare sig klassisk höger- eller vänsterpolitik.
          </note>
          <note>
            I dessa tider då inget ideologiskt inramat block av riksdagspartier
            har en egen majoritet till följd av valresultatet blir vi alla
            tvungna att lyfta blicken bortom de ideologiska skygglapparna
            och se till ett pragmatiskt förhållningssätt. Vi måste våga fatta
            modiga beslut och ta ställning både på övergripande områden och
            i enskilda sakfrågor. Det är viktigt att vi lyckas bryta negativa
            samhällsekonomiska trender för att ersätta dessa med en positiv
            ekonomisk utveckling gällande arbetsmarknaden, näringslivet, välfärdssektorn
            och de offentliga finanserna. Ideologiska låsningar får inte stå
            i vägen för en god samhällsekonomisk utveckling.
          </note>
          <note>
            Sverigedemokraterna värnar en verkligt levande landsbygd, vilket
            kräver att livets alla nödvändigheter finns tillgängliga även
            på landsbygden. Vi vill att hela Sverige ska leva och frodas.
          </note>
          <note>
            Fru talman! Sverige har sedan finanskrisen haft en positiv ekonomisk
            utveckling, men med utgångspunkt i att det 2008 blev en djup ekonomisk
            kris i hela västvärlden var startpunkten egentligen en extrem
            ekonomisk lågpunkt. De senaste tio årens ekonomiska tillväxt kan
            därför också ur en annan synvinkel beskrivas som en återhämtning
            från ovanligt låga nivåer. Hela den industrialiserade världen
            har haft en stark tillväxt, vilket gör att uppgången inte kan
            tillskrivas enbart den svenska regeringen.
          </note>
          <note>
            Att beskriva ekonomin i överdrivet positiv dager är därför någonting
            som bär på en stor risk. I lättjans och glädjeyrans villfarelse
            kan det gå väldigt fort att plötsligt köra in i en bergvägg runt
            hörnet när nästa ekonomiska nedgång kommer som ett brev på posten.
            Prognoser pekar redan i dag på topphöga prisnoteringar på de finansiella
            marknaderna, vilket historiskt har inneburit hög risk och tenderat
            att vara en tid då nästa lågkonjunktur är nära förestående. Detta
            kommer naturligtvis att ha betydelse för det kommande budgetarbetet.
          </note>
          <note>
            Sverigedemokraterna har i dag flera målsättningar med skattepolitiken.
            Vi måste säkerställa finansieringen av offentlig sektor, och vi
            vill optimera och effektivisera skattesystemet. Vi vill förenkla
            företagens skattevillkor, få till ett ökat sparande och minska
            skuldsättningen i hushållen. Skillnader måste utjämnas, och sammanhållningen
            genom skattereglerna behöver ökas. Vi måste stärka skattesystemets
            legitimitet hos befolkningen, stimulera till positiva beteenden
            och motverka skatteflykt och skatteundandragande.
          </note>
          <note>
            Fru talman! Jag vill avsluta med att belysa att vi vill tillvarata
            nationens samlade intressen genom en pragmatisk skattepolitik
            för en levande landsbygd och se till att vi har möjlighet att
            hantera nästa ekonomiska nedgång.
          </note>
          <note>
            (Applåder)
          </note>
          <note>
            Klimat, miljö och energipolitik
          </note>
          <note type="speaker">
            Anf. 109 HANNA WESTERÉN (S):
          </note>
          <note>
            Fru talman! I min morgontidning kunde jag i morse läsa om forskningens
            prognos för framtidens konsumtion: År 2030 kommer konsumenterna
            inte att acceptera produkter och tjänster som inte är hållbart
            producerade. Det känns hoppingivande, även om jag såklart hoppas
            att vi genom såväl konsumentpåverkan som politiska beslut ska
            styra mot hållbar konsumtion och därmed en hållbar framtid betydligt
            tidigare.
          </note>
          <note>
            Vi får ständiga påminnelser både av klimat och av vår närmiljö
            om att inte bara något utan väldigt mycket måste göras för att
            vi ska lämna över hållbara och trygga livsmiljöer till våra barn
            och barnbarn. Jag kommer själv från Gotland, fru talman, där vi
            arbetar febrilt med att säkra vårt samhälle på olika sätt, dels
            genom att slåss för en tredje elkabel, vilket vi gör med mycket
            kraft, dels genom att på kort tid ställa om till fullt förnybara
            energislag.
          </note>
          <note>
            Ja – politik gör skillnad. Jag är stolt över att tillhöra ett
            av de partier som i regeringsställning lagt historiskt mycket
            resurser på att främja ett hållbart samhälle. Ambitionsnivån är
            hög: Sverige ska bli världens första fossilfria välfärdsland.
            Ambitiöst? Absolut, men inte omöjligt. Om vi ska klara de åtaganden
            vi har förbundit oss till krävs massiva insatser, och vi har tydligt
            visat att vi är beredda att prioritera insatser för miljö och
            klimat utan att göra avkall på jämlik välfärd.
          </note>
          <note>
            Jag vill i sammanhanget särskilt lyfta Industriklivet och Klimatklivet,
            insatser som ger den där skjutsen i rätt riktning mot en mer klimatsmart
            tillvaro. Klimatklivet har till exempel sänkt koldioxidutsläppen
            med 800 000 ton årligen, och bränslebytet rullar på runt om på
            alla Sveriges bensinmackar. Politik gör som sagt skillnad.
          </note>
          <note>
            Det ska vara lätt att göra rätt. Det är en viktig grundregel
            i politiskt hantverk. Det måste bli lättare att återvinna och
            leva i samklang med miljö och klimat. Men där så behövs får vi
            inte rädas att ta till lagstiftning. Miljö och människor måste
            skyddas bättre mot skadliga ämnen. Vi måste öka insatserna för
            att skydda våra vatten, dels vårt livsviktiga dricksvatten, dels
            såklart våra farvatten.
          </note>
          <note>
            Fru talman! Jag har gott hopp om framtiden av många skäl. Men
            jag är också ödmjuk inför att det kommer att krävas enormt mycket
            arbete och en hel del eftergifter, inte minst här i kammaren,
            för att vi ska kunna se våra barn och barnbarn i ögonen och säga
            att vi faktiskt har gjort vad vi har kunnat för att säkra hållbara
            och trygga livsmiljöer för dem.
          </note>
          <note>
            (Applåder)
          </note>
          <note type="speaker">
            Anf. 110 MARIA MALMER STENERGARD (M):
          </note>
          <note>
            Fru talman! I lördags visade termometern hemma i Skåne 23 grader.
            På flera orter slogs värmerekord, och om vi bortser från det unika
            parlamentariska läget är det väl just så år 2018 kommer att gå
            till historieböckerna: som ett extremt varmt år med utbredd torka
            som visade hur sårbart vårt samhälle är.
          </note>
          <note>
            Vi ska inte dra för stora växlar på ett enskilt år, men vi vet
            att med det förändrade klimatet följer ökad risk för extremväder.
            Havsnivåerna stiger och känsliga ekosystem lever under allvarliga
            hot.
          </note>
          <note>
            Detta hot kräver svar. Vi har inte tid med åtgärder som i bästa
            fall gör skillnad på marginalen. I stället krävs kraftfulla åtgärder
            för att minska utsläppen och stoppa temperaturstegringen, samtidigt
            som vi stärker samhället för att möta de effekter som vi redan
            nu kan se.
          </note>
          <note>
            Fru talman! Det talas ofta om Sverige som ett grönt föregångsland.
            Den rödgröna regeringen har använt det påståendet för att motivera
            en rad ganska tveksamma åtgärder. Jag är övertygad om att man
            har gjort det med goda intentioner. Men ineffektiva åtgärder är
            just det som riskerar att underminera vår ställning som ett grönt
            föregångsland.
          </note>
          <note>
            Att visa på en stor klimatbudget räcker nämligen inte. Tvärtom
            – klimatfrågan kräver långsiktigt hållbara lösningar som på allvar
            tar tag i riktiga problem. Ett verkligt föregångsland är ett land
            som klarar av framför allt tre saker, skulle jag säga.
          </note>
          <note>
            För det första: Man måste kunna kombinera en stark ekonomi med
            minskade utsläpp. För en stark ekonomi som mäktar med att leda
            klimatarbetet krävs företag som mår bra och som kan växa. Vi behöver
            en näringsvänlig politik som skapar förutsättningar för en hållbar
            tillväxt i kombination med minskade utsläpp.
          </note>
          <note>
            Vi moderater ser den helheten, där hållbarhet handlar om såväl
            sociala som miljömässiga och ekonomiska hänsyn. Under alliansregeringen
            minskade utsläppen med närmare 20 procent , medan tillväxten ökade
            med 10 procent.
          </note>
          <note>
            Nu, fru talman, ser det tyvärr annorlunda ut. Under såväl 2016
            som 2017 ökade utsläppen, och den utvecklingen fortsätter. Jag
            beskyller inte den rödgröna regeringen för att ensam bära ansvar
            för detta. Utvecklingen är självklart beroende av flera faktorer.
            Men den får inte fortsätta.
          </note>
          <note>
            Ska vi lyckas måste vi fokusera våra resurser på de områden där
            utsläppen är som störst. I Sverige handlar det om basindustrin
            och transportsektorn. Vi moderater föreslår klimatavdrag på 300
            miljoner kronor för industriföretag som investerar i klimatvänlig
            teknik. Vi vill bygga ut laddinfrastruktur för gröna transporter
            i hela landet. Vi står bakom ökad inblandning av biodrivmedel,
            och vi vill bygga ut järnvägen – kort sagt en kraftfull politik
            för att minska våra egna utsläpp.
          </note>
          <note>
            För det andra: Sverige har en unik möjlighet att bidra till tekniksprång
            genom satsningar på forskning och utveckling. Vi lägger betydligt
            mer än regeringen på miljöforskning, och i nästa forskningsproposition
            vill vi avsätta mer till forskning kring hur just basindustrins
            utsläpp kan minska. Om lilla Sverige kan vara med och revolutionera
            hela processen för tillverkning av stål genom att gå från kol
            till vätgas kan vi inte bara minska våra egna utsläpp utan också
            göra global klimatnytta.
          </note>
          <note>
            För det tredje: Vi ska hjälpa andra länder. Det handlar inte
            om antingen eller. Det handlar om både och. Samtidigt som vi minskar
            våra utsläpp måste vi hjälpa andra, och därför satsar vi mer på
            bistånd och internatio ­ nella klimatinvesteringar.
          </note>
          <note>
            Slutligen har vi en stor styrka i den globala klimatdebatten.
            Sju av åtta riksdagspartier är eniga om världens kanske mest ambitiösa
            klimatmål. Det ska vi vara rädda om.
          </note>
          <note>
            (Applåder)
          </note>
          <note type="speaker">
            Anf. 111 ISAK FROM (S) replik:
          </note>
          <note>
            Fru talman! Tack, Maria Malmer Stenergard, för anförandet! Jag
            kun ­ de inte låta bli att ta replik för att reda ut ett och annat.
          </note>
          <note>
            Vi kan börja med att fundera över vilka som kan göra mest. Är
            det de som har en budget med ett överskott eller de som har en
            budget med ett underskott? När kan man göra satsningar? Jag tror
            ju att det är när man har en budget med överskott.
          </note>
          <note>
            Vad som faktiskt hänt under den gångna mandatperioden är att
            vi har lockat hem investeringar till Sverige. Vi ska bygga Europas
            största batteri ­ fabrik i Skellefteå. Trähusindustrin växer.
            Avverkningen av skog ökar. Vi kan göra klimatsmarta produkter
            av skogen på fler och fler sätt.
          </note>
          <note>
            Det vi inte riktigt klarat är kompetensförsörjningen. Därför
            måste vi, som Maria Malmer Stenergard säger, satsa på kompetensutvecklingen.
            Men där saknas en stor del från Moderaterna.
          </note>
          <note type="speaker">
            Anf. 112 MARIA MALMER STENERGARD (M) replik:
          </note>
          <note>
            Fru talman! Jag uppfattade inte någon fråga, men jag är glad
            att Isak From tog replik så att jag får möjlighet att tala lite
            mer om vår klimatpolitik.
          </note>
          <note>
            Jag kan inte underlåta att i detta replikskifte ta upp skogen.
            Skogen är en helt unik resurs som vi har i Sverige. Den kan bidra
            med förnybara material och ta upp koldioxid. Det handlar om att
            vi ska kunna skapa förutsättningar för ett hållbart brukande av
            skogen.
          </note>
          <note>
            Tyvärr har vi under den gångna mandatperioden sett att Socialdemo
            ­ kraterna varit beredda att sätta detta på spel. Generation efter
            generation har stått för de fina värden som vi ser i de svenska
            skogarna i dag. Nu har det skapats osäkerhet av den politik vi
            sett under den gångna mandatperio ­ den och det hot vi sett från
            EU. Ändå har Socialdemokraterna stått helt passiva – eller, när
            man faktiskt agerat, skadat långsiktigheten för skogs ­ bruket.
            Hur vill Socialdemokraterna förändra den politiken under kom ­
            mande mandatperiod?
          </note>
          <note type="speaker">
            Anf. 113 ISAK FROM (S) replik:
          </note>
          <note>
            Fru talman! Den retoriska frågan var vem som kan göra mer, den
            med ett överskott eller den med ett underskott. Det kanske inte
            är så lätt att svara på.
          </note>
          <note>
            Jag är tacksam att Maria Malmer Stenergard tar upp skogspolitiken.
            Där kan ni vara lite självkritiska, för det är faktiskt så att
            samtlig lagstiftning gällande skogen som har antagits i denna
            kammare har kommit från borgerliga regeringar. Artskyddsförordningen
            implementerades av den tidigare borgerliga regeringen. Propositionen
            Gränser i skog antogs och implementerades av den borgerliga regeringen.
            Timmerdirektivet, som handlar om hur man handlar med skyddsvärd
            skog, antogs av den borgerliga regeringen.
          </note>
          <note>
            Under den gångna mandatperioden har vi faktiskt ökat uttaget
            ur hållbart skogsbruk. Det är vi stolta över.
          </note>
          <note type="speaker">
            Anf. 114 MARIA MALMER STENERGARD (M) replik:
          </note>
          <note>
            Fru talman! Jag är glad att du tar upp skogsfrågan, Isak From.
            Men vi måste vara väl medvetna om att de lagar som stiftas i denna
            församling inte är det enda som får betydelse för skogspolitiken.
            Ledning och styrning i offentlig verksamhet spelar också stor
            roll, och där har den föregående regeringen brustit. Det har skapats
            en enorm osäkerhet i fråga om vad myndigheter haft för inställning
            till skogsbruket. Det är någonting som vi vill ändra på den kommande
            mandatperioden – om vi bara får chansen.
          </note>
          <note>
            (Applåder)
          </note>
          <note type="speaker">
            Anf. 115 HANNA WESTERÉN (S) replik:
          </note>
          <note>
            Fru talman! Tack, Maria, för ett i flera delar väldigt intressant
            anförande!
          </note>
          <note>
            Det jag funderar på är den neddragning på miljö ‑ och klimatbudgeten
            som Moderaterna föreslår. Jag undrar hur Moderaterna resonerar
            där.
          </note>
          <note>
            Vi verkar samtidigt ha gemensamma ingångar i fråga om att vi
            måste göra mer. Vi måste göra ett mycket mer intensivt arbete
            för att uppnå miljömålen – 14 av 16 uppnås inte.
          </note>
          <note>
            Hur ska vi nå längre och få en mer ambitiös miljö ‑ och klimatpolitik
            när ni föreslår sådana enorma neddragningar på miljö ‑ och klimatbudgeten?
          </note>
          <note type="speaker">
            Anf. 116 MARIA MALMER STENERGARD (M) replik:
          </note>
          <note>
            Fru talman! Tack, Hanna Westerén, för frågan! Vi moderater sätter
            inte störst värde i exakt hur många kronor man satsar i en budget,
            utan det som spelar absolut störst roll för oss är vad man får
            för effekt.
          </note>
          <note>
            Som jag nämnde i mitt anförande m inskade utsläppen med nästan
            20 procent under alliansregeringen. Nu ser vi tyvärr att de sedan
            två år tillbaka ökar. För oss är det detta som är det kanske mest
            relevanta sättet att mäta vad man gör med sin klimatbudget.
          </note>
          <note>
            Tyvärr ser regeringen det inte på det viset. I våras redovisade
            man resultatet av den förda politiken. På skolområdet tittade
            man på skolresultaten. När det handlade om överskottsmål räknade
            man överskott. Men när man tittade på klimatet räknade man bara
            hur många kronor man satsat i en budget. Det är inte särskilt
            relevant.
          </note>
          <note>
            Det relevanta är vilken klimatnytta man skapar med sin budget,
            och det finns flera bedömare som menar att vår budget gör större
            nytta för klimatet globalt sett än regeringens.
          </note>
          <note type="speaker">
            Anf. 117 HANNA WESTERÉN (S) replik:
          </note>
          <note>
            Fru talman! Jag vill återgå till två saker som Maria Malmer Stenergard
            sa.
          </note>
          <note>
            I sitt anförande talade hon om långsiktigt hållbara lösningar.
            Det låter otroligt spännande. Men jag vill fråga hur det kommer
            sig att man vill ha långsiktigt hållbara lösningar men ändå inte
            vill omfamna satsningar på laddinfrastruktur, som till exempel
            Klimatklivet skulle medge.
          </note>
          <note type="speaker">
            Anf. 118 MARIA MALMER STENERGARD (M) replik:
          </note>
          <note>
            Fru talman! Tack, Hanna Westerén, för att jag får möjlighet att
            räta ut det frågetecknet!
          </note>
          <note>
            Vi har plockat ut den del av Klimatklivet som handlar om att
            bygga ut just laddinfrastruktur eftersom vi ser att det är en
            av de mer kostnadseffektiva åtgärderna. Det är alltså en missuppfattning.
            Vi avsätter 100 miljoner kronor årligen för att göra det.
          </note>
          <note>
            Men i stora delar bedömer många expertmyndigheter, till exempel
            Konjunkturinstitutet, att Klimatklivet tyvärr inte ger tillräckligt
            mycket bang for the buck. Därför anser vi att man bör behandla
            klimatfrågan på ett bättre sätt. Sju av åtta av regeringens åtgärder
            bedöms som ineffektiva, och det har vi inte tid eller råd med
            om vi verkligen ska klara klimatet.
          </note>
          <note type="speaker">
            Anf. 119 MARTIN KINNUNEN (SD):
          </note>
          <note>
            Fru talman! Vi har haft en valrörelse som satt klimatfrågan högt
            på agendan. Debatten kom att präglas väldigt mycket av rädsla,
            skrämsel och ibland rent dystopiska teorier och framtidsscenarier.
          </note>
          <note>
            Det här är olyckligt. Inte för att klimatfrågan inte är viktig
            eller för att det inte finns något att vara orolig för. Vi ska
            naturligtvis ta forskningen på allvar. Vi ska ta klimatfrågan
            på allvar. Det är inget vi ens behöver diskutera. Men vi i den
            här kammaren är politiker. Vi har ett ansvar att fatta rationellt
            grundade beslut som bidrar till att lösa problemen och minska
            utsläppen på global nivå. Är vi fast i talet om domedagsteorier
            och dystopiska undergångsscenarier kommer vi inte att fatta några
            väl avvägda, rationellt grundade beslut. Och det är lite där vi
            befinner oss i dag.
          </note>
          <note>
            Fru talman! Det är något allvarligt fel på den svenska klimatdebatten
            när en stor del av den handlar om huruvida man ska bygga extremt
            dyra snabbspår mellan våra storstäder för att kunna minska utsläppen
            någon gång sent under detta århundrade och när vi lägger miljardbelopp
            på att finansiera köp av elcyklar utan mätbar effekt för klimatpolitiken
            eller satsar skattepengar på klimatångestterapikurser.
          </note>
          <note>
            Faktum är att expertmyndigheter som jobbar för regeringen konstaterar
            att regeringens politik ökar de samhällsekonomiska kostnaderna
            ytterligare utan att de globala utsläppen av växthusgaser minskar.
            Vi har alltså ett allvarligt problem, och det är ett allvarligt
            problem att vi har en politik som definitivt inte löser det. Det
            är en katastrofalt dålig politik, en politik som kostar otroligt
            mycket pengar utan att bidra till att minska utsläppen på global
            nivå.
          </note>
          <note>
            Vi kan till exempel diskutera transportsektorn och det så kallade
            bränslebytet. Vi blandar i massor av biodrivmedel i vår diesel,
            och det låter ju bra. Man kan tala om gröna kolatomer. Problemet
            är att de inte existerar på riktigt. Alla kolatomers färg är densamma.
          </note>
          <note>
            Det är ju så att av det vi i dag tankar i våra dieselbilar kommer
            ungefär 44 procent av biodrivmedlen från palmolja. Det är palmoljebaserade
            bränslen, och palmoljan bidrar till att skövla skog. Den utraderar
            biologisk mångfald och är direkt skadlig för djurlivet. Forskarna
            är tämligen överens om att palmoljan dessutom bidrar till betydligt
            större utsläpp än vad fossil diesel gör. Så varför ska vi blanda
            detta i våra tankar? Det är ju extremt dålig politik.
          </note>
          <note>
            Fru talman! Sverigedemokraterna vill arbeta för att förbättra
            klimatmålen så att de formuleras så som expertmyndigheterna vill.
            Vi vill att målen ska utgå från att minska utsläppen på global
            nivå till så låg kostnad som möjligt, det vill säga att satsningarna
            görs där man får ut så mycket per krona som möjligt, och vi vill
            att satsningarna på forskning ska bli vägledande. Över 80 procent
            av all energi kommer i dag från fossila energikällor, och vi måste
            helt enkelt hitta sätt att kostnadseffektivt utvinna energi på
            ett bättre sätt.
          </note>
          <note>
            Klimatpolitiken måste alltså skärpas upp. Den måste bli effektiv
            och göra nytta där det betyder något.
          </note>
          <note>
            Min förhoppning är nu, när vi har en starkare icke-socialistisk
            majoritet i riksdagen, att vi också kan få mer av effektiv klimatpolitik
            i framtiden. Redan i fjol hade vi och de borgerliga partierna
            flera tillkännagivanden i riksdagen om behovet av en mer effektiv
            klimatpolitik. Nu är det upp till oss ick e-socialistiska politiker
            att försöka leverera en sådan politik.
          </note>
          <note>
            (Applåder)
          </note>
          <note type="speaker">
            Anf. 120 ISAK FROM (S) replik:
          </note>
          <note>
            Fru talman! Jag tackar Martin Kinnunen för hans anförande. Jag
            ska kanske kalla Sverigedemokraterna för fossilpartiet, eftersom
            ni är fossilkramare där ni står. Bränslebytet i all ära, och jag
            kan hålla med om att palmolja kanske inte är det som vi ska ha
            i tanken. Men någon gång och någonstans måste vi börja ställa
            om. Branschen har efterfrågat långsiktiga spelregler för att faktiskt
            kunna investera.
          </note>
          <note>
            Det som den förra riksdagen och denna regering har tagit beslut
            om är att ge branschen och konsumenterna långsiktiga spelregler,
            så att vi ska få industrin att investera i Sverige och öka självförsörjningsgraden
            av biobränsle i Sverige och så att konsumenterna ska kunna tanka
            bättre bränsle i sina dieselbilar. Är inte det bra, Martin Kinnunen?
          </note>
          <note type="speaker">
            Anf. 121 MARTIN KINNUNEN (SD) replik:
          </note>
          <note>
            Fru talman! Det är naturligtvis bra om vi kan tanka bättre bränslen.
            Men varför ska vi gå över till någonting dåligt? Varför ska vi
            börja tanka palmoljebaserade bränslen? Det är en elektrifiering
            av fordonssektorn på gång. Det är bättre att stödja den, att jobba
            med infrastrukturen och helt enkelt vänta in denna utveckling
            i stället för att styra in oss på ett dåligt snabbspår som dödar
            orangutanger, som slår ut biologisk mångfald och som ökar utsläppen.
            Vi vill ju minska utsläppen. Varför ska vi då tanka palmoljebaserade
            bränslen som har betydligt högre utsläppsvärden än vad fossil
            diesel har? Alla kolatomer är lika mycket värda, och vi bör helt
            enkelt försöka släppa ut så få som möjligt.
          </note>
          <note type="speaker">
            Anf. 122 ISAK FROM (S) replik:
          </note>
          <note>
            Fru talman! Miljöbudgeten från förra året fö r innevarande år
            är 10 772 788 000 kronor. Det är alltså enormt mycket pengar.
            Av dessa pengar föreslår Sverigedemokraterna neddragningar på
            3,44 miljarder. Det är alltså väldigt många insatser som inte
            blir av. Vi lockar inte till omställning. Sverige ska ju ligga
            i framkant. Det är därför som vi lockar hit investerare utifrån,
            och det är därför som vi ska bygga Europas största batterifabrik
            uppe i Västerbotten. Det gör vi för att vi leder omställningen,
            Martin Kinnunen.
          </note>
          <note type="speaker">
            Anf. 123 MARTIN KINNUNEN (SD) replik:
          </note>
          <note>
            Fru talman! Isak From talar om enormt mycket pengar. Jag håller
            med honom om att det handlar om enormt mycket pengar när man satsar
            enormt mycket pengar på saker som inte gör speciellt stor nytta.
            Vi har mängder av områden i detta land som behöver förstärkningar.
            Det handlar om skolan, brottsbekämpningen och sjukvården. Att
            då satsa pengar på klimatångestterapi och elcyklar är ett hån
            mot alla de människor som upplever dessa enorma problem runt om
            i samhället. Att det är enormt mycket pengar är alltså ett av
            huvudproblemen.
          </note>
          <note type="speaker">
            Anf. 124 HELENA VILHELMSSON (C):
          </note>
          <note>
            Fru talman! Först vill jag tacka för förtroendet att få stå här
            och vara en av dem som ska leda Sverige framåt under de kommande
            fyra åren. Det är onekligen en prövotid just nu, och ansvaret
            vilar tungt på oss ledamöter. Just därför känns denna fråga, miljö-
            och klimatfrågan, extra viktig. Den bryr sig inte om nationsgränser,
            och den bryr sig inte om vem som är upphov till utsläppen. Och
            ärligt talat bryr den sig inte heller om vem som är statsminister
            i Sverige.
          </note>
          <note>
            Även utan regering måste vi tydligt driva en politik som bromsar
            de skadliga klimatutsläppen. För detta krävs en aktiv miljöpolitik,
            där man vågar fatta beslut om strukturella åtgärder.
          </note>
          <note>
            Min gärning i livet hemma i Nora samt mitt politiska fokus i
            Centerpartiet har legat på de gröna näringarna – skog, jord och
            landsbygdsutveckling. Att få vara en del av Sveriges viktigaste
            näring, nämligen skogsbruket, förpliktar. Skogsnäringen är den
            industri som har störst exportnetto av alla.
          </note>
          <note>
            Att växande skog binder koldioxid är ett faktum. I mitt tycke
            är det också självklart att när skogen blir gammal och tillväxten
            avtar försvinner denna effekt. Då binder skogen endast den koldioxid
            som finns där och då. Den tar inte upp någon ny. Det talar för
            ett aktivt skogsbruk, där man hugger, planterar, röjer och gallrar
            för att åter avveckla skogen när den växt klart. Den växande skogen
            binder i dag nästan lika mycket koldioxid i atmosfären som de
            totala utsläppen utgör – ca 50 miljoner ton.
          </note>
          <note>
            Fru talman! Jag är oroad över de problem som skogsbruket och
            skogsägarna står inför i dag, nämligen en konflikt där skogsbrukande
            och bevarande av biologisk mångfald ställs emot varandra. Jag
            skulle vilja säga att det är en uppmålad konflikt, eftersom jag
            är övertygad om att de inte står i ett motsatsförhållande till
            varandra. Vi har aldrig haft så mycket skog som i dag. Tillväxten
            överstiger avverkningsnivån med god marginal.
          </note>
          <note>
            Att vi har en stor andel privata skogsägare är en garant för
            mångfald i sig. Trots det är det oftast de privata skogsägarna
            som hamnar i konflikt med myndigheter när det gäller hotade arter,
            mycket på grund av stelbenta regler och krångliga direktiv. Artskyddsförordningen,
            som i grunden bygger på EU:s direktiv för skydd av hotade arter,
            kan få konsekvenser som kan stoppa hela vindkraftsprojekt. Jag
            och Centerpartiet menar att artskyddsförordningen måste ses över
            för att den ska bli mer rättssäker.
          </note>
          <note>
            Fru talman! Äganderätten är stadgad i Sveriges grundlag. Att
            en näringsidkare riskerar att fråntas sin egendom, eller att en
            död hand läggs på verksamheten, är en rättslig skandal. Detta
            sker i dag därför att myndigheter menar att områden måste sparas
            för att skydda den biologiska mångfalden, trots att det inte finns
            pengar för en skälig ersättning.
          </note>
          <note>
            Skogen ger i dag stora möjligheter till nya klimatsmarta material
            och produkter – fossilfria bränslen, textilier, alternativ till
            plast med mera. Ett lönsamt skogsbruk är bra för miljön.
          </note>
          <note>
            Regeringens förslag om kilometerskatt, eller vägslitageavgift,
            är rent kontraproduktivt för den gröna näringen. Bygg gärna ut
            spårnätet, så att en möjlighet finns att byta från väg till järnväg,
            men straffbeskatta inte dessförinnan.
          </note>
          <note>
            Slutligen undrar jag varför just skogsägare ska ta större ansvar
            än andra företagare för klimatförändringarna. Varför förväntas
            skogsnäringen avstå vinster eller acceptera fördyrade omkostnader
            av något slags moraliskt ansvar när inte annan industri eller
            tjänstesektor förväntas gör a det ?
          </note>
          <note>
            För miljön och klimatet behöver vi fler aktiva skogsbrukare,
            män som kvinnor. Centerpartiet menar att lösningen är ett lönsamt
            skogsbruk, och det är nödvändigt för klimatomställningen.
          </note>
          <note>
            (Applåder)
          </note>
          <note type="speaker">
            Anf. 125 ELIN SEGERLIND (V):
          </note>
          <note>
            Fru talman! Det är nu en dryg vecka sedan vi kunde ta del av
            klimatrapporten från FN:s klimatpanel IPCC. Rubrikerna som följde
            var tillräckliga för att ge i alla fall mig både ont i magen och
            ont i hjärtat. Tio år, det är vad vi har på oss att vända utvecklingen.
            Det är en ynkligt kort stund. Att inte all världens verksamhet
            i det ögonblicket stannade upp förvånar mig kanske egentligen
            inte, men det gör mig beklämd. Det kollektiva strutsbeteende som
            vi har utvecklat när det kommer till klimathotet måste få ett
            slut.
          </note>
          <note>
            FN:s klimatrapport är tydlig: Det är människans utsläpp av växthusgaser
            som gör att det blir varmare, att isarna smälter och att havsnivåerna
            stiger. Jordens temperatur har redan ökat med närma re 1 grad
            sedan 1880 ‑ talet. Grönlands och Antarktis isar minskar, och
            takten i minskning ­ en ökar. Även antalet människor som flyr
            undan klimatförändringar, som stigande havsnivåer eller utbredd
            torka, ökar. Naturkatastroferna ökar i omfattning och skapar större
            förödelse i dag som en följd av förändringar i klimatet.
          </note>
          <note>
            Vänsterpartiet strävar efter klimaträttvisa. I dag fördelar kapitalismen
            jordens resurser extremt ojämlikt. Enligt FN:s klimatkonvention
            är det de rika länderna som nu har ett historiskt ansvar att minska
            sina utsläpp. De rika står alltså för en större del av utsläppen
            än de som lever i fattigdom. Mer pengar leder till högre konsumtion,
            vilket leder till högre utsläpp. Det är en rak och logisk linje.
          </note>
          <note>
            De rikaste 10 procenten står för hälften av världens utsläpp
            av växthusgaser. Växthusgasutsläppen följer alltså hushållens
            inkomster tydligt, och det behövs politiska beslut för att rika
            länder ska minska sin miljö- och klimatpåverkan och för att fattiga
            länder ska få en möjlighet att utvecklas.
          </note>
          <note>
            Det är också intressant att se skillnaden i påverkan mellan män
            och kvinnor. Flera studier har gjorts som visar att män har större
            klimatbelastning än kvinnor, framför allt när det kommer till
            transporter. Kvinnor åker till exempel kollektivt i större utsträckning
            än män.
          </note>
          <note>
            Människan är orsaken. Därför måste vi också vara lösningen.
          </note>
          <note>
            Vänsterpartiet menar att klimatkrisen inte uppstått genom att
            enskilda människor gjort dåliga val. Den kommer sig av grundläggande
            samhällsstrukturer – strukturer som vi bara kan ändra tillsammans.
            Vänsterpartiet vill se investeringar för att ställa om Sverige
            och skapa gröna jobb. Vi behöver kraftiga investeringar i förnybar
            energi, elnät, järnväg, cykel- och kollektivtrafik, energirenoveringar
            och klimatsmarta bostäder. Vi vill prioritera en stark och långsiktig
            expansion av välfärdsverksamheter, utbildning och kultur. Offentlig
            upphandling är också centralt för att klara klimatomställningen,
            där såväl miljö och klimat som sociala hänsynstaganden måste väga
            tyngre än jakten på låga kostnader.
          </note>
          <note>
            Eftersom vi ser att den ekonomiska ojämlikheten återspeglas i
            klimatorättvisa vill vi se skattehöjningar på de högsta inkomsterna
            och förmögenheterna samt på sådant som förstör miljön. Det behövs
            för att kunna öka de offentliga investeringarna och för en utvecklad
            välfärd. För att driva på investeringar i omställningen vill Vänsterpartiet
            bland annat införa en statlig grön investeringsbank.
          </note>
          <note>
            IPCC förklarar att vi måste investera stort för att över huvud
            taget ha en chans. 70–85 procent av all el måste vara förnybar
            till 2050, och all kol måste bort. Det innebär investeringar med
            motsvarande närmare 22 000 miljarder kronor till 2035. Det är
            hisnande summor. Då har vi ändå bara börjat prata om energi. De
            svåra år vi så gärna sparar för tror jag är här redan nu. Det
            är nu vi ska satsa.
          </note>
          <note>
            (Applåder)
          </note>
          <note type="speaker">
            Anf. 126 JOHAN HULTBERG (M) replik:
          </note>
          <note>
            Fru talman! Tack, Elin, för ditt jungfrutal här i kammaren! Välkommen
            till riksdagen! Jag ser fram emot många spännande debatter med
            dig.
          </note>
          <note>
            Detta var ett ideologiskt drivet anförande. Det uppskattar jag
            i grunden. Jag tycker att det är viktigt att ideologin blir tydlig
            i politiken.
          </note>
          <note>
            Jag som moderat vill lyfta fram kapitalismens och den fria företagsamhetens
            betydelse för att adressera klimatutmaningen. Ska vi ha en möjlighet
            att sänka våra utsläpp och få fler länder att vilja ta ansvar
            för klimatutmaningen måste vi visa att det går att förena snabbt
            sjunkande utsläpp med en stark ekonomisk utveckling. Det lyckades
            vi i Alliansen göra under vår tid vid makten. Tyvärr har den regering
            som Elin Segerlind stöder inte förmått det.
          </note>
          <note>
            Det var beklämmande att inte få höra orden ”företag” eller ”innova
            ­ tion” i positiv bemärkelse i Elin Segerlinds anförande. På vilket
            sätt driver Vänsterpartiet en politik som gör att företagen kan
            vara en del av lösningen i stället för en del av problemet?
          </note>
          <note type="speaker">
            Anf. 127 ELIN SEGERLIND (V) replik:
          </note>
          <note>
            Fru talman! Företagen är på inget sätt en del av problematiken.
            När det gäller till exempel omställning är naturligtvis företagen
            och deras vilja och förmåga jätteviktig. Där handlar det ju också
            om att vi som samhälle kan ge dem förutsättningar att göra de
            omställningar som de behöver göra. Det är lite som det vi har
            pratat om här tidigare – det handlar om att ge långsiktiga spelregler
            och att visa vägen för vad som kommer att gälla genom lagstiftning
            och så vidare de kommande åren.
          </note>
          <note>
            Företagen är jätteviktiga, speciellt på landsbygden. Företagen
            är helt centrala för att den ska kunna utvecklas.
          </note>
          <note type="speaker">
            Anf. 128 JOHAN HULTBERG (M) replik:
          </note>
          <note>
            Fru talman! För att en omställning ska kunna ske måste det finnas
            något att ställa om. Här är jag väldigt kritisk till Vänsterpartiets
            politik. Man försöker straffbeskatta ihjäl stora delar av svenskt
            näringsliv och inte minst landsbygden. Det är inte vägen framåt.
            Vad vi behöver är ett bättre företagsklimat. Vi behöver en politik
            som stimulerar till teknikutveckling och forskning, inte en kostnadsdrivande
            och slösaktig politik, vilket Vänsterpartiet driver. Som min kollega
            sa: Klimatet är en akut utmaning. Då har vi inte råd med en ineffektiv
            klimatpolitik.
          </note>
          <note type="speaker">
            Anf. 129 ELIN SEGERLIND (V) replik:
          </note>
          <note>
            Fru talman! Nej, en ineffektiv klimatpolitik är det nog ingen
            av oss som vill ha.
          </note>
          <note>
            Det går inte att tillämpa samma lösningar i hela Sverige. Vissa
            subventioner funkar i städerna medan andra fungerar på landsbygden.
            Där har vi ett gemensamt ansvar för att utforma en bra politik
            som håller många år framöver.
          </note>
          <note type="speaker">
            Anf. 130 KJELL-ARNE OTTOSSON (KD):
          </note>
          <note>
            Fru talman! I Sverige har vi en lång historia av att små skogsägare
            förvaltar sin skog efter lagens intentioner och sin bästa förmåga.
            Bönder och skogsägare har under lång tid haft förtroendet att
            under frihet och på ett ansvarsfullt sätt förvalta och bruka den
            skog och mark de äger. Det ansvarsfulla brukandet har på ett positivt
            sätt bidragit till klimatnytta, biologisk mångfald och öppna landskap.
            Samtidigt producerar det mat och ger skogsråvaror och energi.
            Det skapar tillväxt och arbetstillfällen. Skogsbruket och skogsindustrin
            är näringar som svarar för de största nettoexportinkomsterna i
            Sverige.
          </note>
          <note>
            Vi har ett hållbart skogsbruk som säkerställer biologisk mångfald
            och återväxt. Samtidigt kommer skogen att spela en allt större
            roll i den pågående klimatomställningen. 330 000 skogsägare tänker
            lite olika. Det är därför vi har den mångfald vi i dag ser. Den
            behöver inte skapas med statliga pekpinnar.
          </note>
          <note>
            Fru talman! Genom att bruka skogen aktivt och använda skogsråvara
            till att ersätta fossil energi och energikrävande byggmaterial
            får vi ut störst klimatnytta av skogen på längre sikt. För varje
            skördad skogskubikmeter minskar utsläppen till atmosfären med
            knappt 500 kilo koldioxid. Det visar analyser som har publicerats
            i tidskriften Forests.
          </note>
          <note>
            ”Skogens potential att göra nytta för klimatet är betydande och
            det som avgör klimatnyttan är hur mycket vi kan öka tillväxten
            och därmed tillgången på skogsråvara samt hur vi prioriterar att
            använda den.” Detta säger Tomas Lundmark, professor i skogsskötsel
            vid Sveriges lantbruksuniversitet.
          </note>
          <note>
            Tyvärr har vi under de senaste åren sett en utveckling som gått
            åt helt fel håll. Ägande- och brukanderätten är alltmer hotad,
            och detta med reger ­ ingen Löfvens och miljöminister Karolina
            Skogs goda minne. Vi ser till och med statliga ingrepp där markägare
            inte får ekonomisk ersättning. Dessa inskränkningar försvårar
            eller till och med omöjliggör ett aktivt skogsbruk. Skogsägare
            får i dag brukandeförbud på delar av sin mark som anses extra
            skyddsvärd, men den skyddsvärda miljön är skapad av just skogsägaren
            själv och dennes skötsel och brukande av sin egen mark i samarbete
            med naturen.
          </note>
          <note>
            Fru talman! Om dessa inskränkningar i rätten att bruka sin skog
            och mark fortsätter minskar vår möjlighet att möta klimatutmaningarna
            radikalt. Ska vi ha ett hållbart och klimatnyttigt jord- och skogsbruk,
            öppna landskap, fossilfri energi och skog och mark tillgänglig
            för allmänheten måste vi också ge skogsägarna den tillit de förtjänar.
          </note>
          <note>
            Forskare inom SLU har analyserat vad som händer om man lämnar
            skogen för fri utveckling i stället för att bruka den. Man fann
            att detta på kort sikt kan uppfattas som ett väldigt klimatsmart
            skogsbruk. Varje skogskubikmeter binder 700–900 kilo koldioxid.
            Men skogen kommer förr eller senare till en punkt då den av åldersskäl
            slutar växa och upphör att ta upp koldioxid för att till slut
            dö och då i stället avge koldioxid. Aktivt skött skog får större
            tillväxt och binder mer koldioxid än avsatta naturreservat som
            lämnas åt sitt eget öde.
          </note>
          <note>
            Naturligtvis ska vi värna den biologiska mångfalden. Att detta
            kan ske samtidigt som äganderätten och skogsbruket värnas har
            visats av den tidigare alliansregeringen. Vi kristdemokrater vill
            i första hand använda metoder som bygger på frivillighet. Vi förordar
            därför markbyte med offentliga ägare, frivilliga avsättningar,
            naturvårdshänsyn och så vidare.
          </note>
          <note>
            Fru talman! Framtidens lösningar finns i stor omfattning i det
            gröna näringslivet. Därför måste ägande- och brukanderätten stärkas
            och inte urholkas på det sätt vi ser nu. Våra svenska skogsägare
            måste ha en rättssäkerhet värd namnet, så att de gröna näringarna
            kan växa och skapa de värden som är till nytta för klimatet och
            därmed för oss alla.
          </note>
          <note>
            (Applåder)
          </note>
          <note type="speaker">
            Anf. 131 REBECKA LE MOINE (MP) replik:
          </note>
          <note>
            Fru talman! Det talas väldigt varmt om äganderätten och de privata
            aktörer som förvaltar skog, men att bara se skog som en skogsråvara
            och samtidigt försöka prata om hållbarhet går inte. Vi måste se
            skogen bortom alla träden, och skogen är inte bara en naturresurs
            lämpad för människan att utnyttja för våra ekonomiska intressen.
          </note>
          <note>
            Om vi inte ser skogen för alla träden kan vi inte heller se alla
            dem som bor i träden. När vi talar om biologisk mångfald skapad
            av människan är det sant i vissa miljöer, men många skogar med
            högt biologiskt värde – som är hem för mer än hälften av den svenska
            rödlistan – är skapade av en lång kontinuitet av låg eller ingen
            aktivitet av människor.
          </note>
          <note>
            (Applåder)
          </note>
          <note type="speaker">
            Anf. 132 KJELL-ARNE OTTOSSON (KD) replik:
          </note>
          <note>
            Fru talman! Skogsägare som har mark som ligger illa till och
            är svår att bruka eller där de arter som Rebecka Le Moine talar
            om finns lämnar i dag till mycket stor del frivilligt denna mark
            – till mycket större del än vad staten kräver. De frivilliga avsättningarna
            är stora, och detta sker på frivillig väg.
          </note>
          <note>
            Det är faktiskt så att det är människor som äger skogen. Den
            är inte allmän egendom. Tyvärr är det många som verkar tro att
            skogen är allmän egendom på grund av allemansrätten. Jag värnar
            allemansrätten – den är jätteviktig – men det är faktiskt någon
            som har ärvt skogen eller investerat pengar i den. Därför måste
            de personer som har skog få bruka den.
          </note>
          <note>
            Sedan har vi självklart möjligheter att skydda områden som är
            speciellt skyddsvärda, och det ska vi göra. Men då ska det utgå
            ersättning; det är jätteviktigt.
          </note>
          <note>
            (Applåder)
          </note>
          <note type="speaker">
            Anf. 133 REBECKA LE MOINE (MP) replik:
          </note>
          <note>
            Fru talman! Jag instämmer i att det är väldigt viktigt med de
            frivilliga avsättningar som görs, och det ska de privata markägarna
            få all tacksamhet för.
          </note>
          <note>
            Det är också väldigt viktigt att vi talar om biologiskt relevant
            skydd. Det måste upp till en viss storlek – till en viss areal
            – och det måste finnas en viss långsiktighet. Därför måste de
            frivilliga avsättningarna bli transparenta och redovisas på ett
            bättre sätt än vad som är fallet i dag.
          </note>
          <note type="speaker">
            Anf. 134 KJELL-ARNE OTTOSSON (KD) replik:
          </note>
          <note>
            Fru talman! För att avsluta: Ingen skogsägare kan leva på tacksamhet.
            Även skogsägare lever på pengar.
          </note>
          <note>
            (Applåder)
          </note>
          <note type="speaker">
            Anf. 135 MARIA GARDFJELL (MP):
          </note>
          <note>
            Fru talman! IPCC har nyligen presenterat en rapport som visar
            att det kommer att gå att nå det uppsatta klimatmålet från Paris
            om 1,5 grader men att detta kräver stora insatser och att vi nu
            måste öka takten i klimatomställningen. Rapporten visar också
            att konsekvenserna av en högre uppvärmning blir dramatiskt stora
            och hotar våra möjligheter till ett bra mänskligt liv på jorden.
          </note>
          <note>
            Klimatförändringarna är inte den enda utmaning vi står inför.
            Andra stora megatrender som påverkar oss är värderingsförändringar,
            demogra ­ fiska förändringar, teknikutveckling, globalisering
            och internationaliser ­ ing.
          </note>
          <note>
            Det finns all anledning att lyfta fram att det finns sätt att
            möta flera utmaningar samtidigt. Digitaliseringen kommer att vara
            betydelsefull ock ­ så för att möta klimatutmaningen, och värderingar
            om en demokratisk värld är betydelsefullt för att klara klimatmålen.
          </note>
          <note>
            Någonting som jag är stolt över är att Sverige, med Miljöpartiet
            i reger ­ ingen, siktar på att bli världens första fossilfria
            välfärdsnation. Det klimat ­ politiska ramverket är den viktigaste
            klimatreformen i svensk historia. Ramverket antogs här i riksdagen
            2017. Det består av en klimatlag, skarpa klimatmål och ett klimatpolitiskt
            råd. Klimatbeslutet är en central del i ar ­ betet med att Sverige
            verkligen lever upp till Parisavtalet.
          </note>
          <note>
            Det är viktigt att Sverige satsar på att bli klimatpositivt.
            Jag vill passa på att citera den nationella samordnaren för Fossilfritt
            Sverige, Svante Axelsson: ”Det paradoxala är att många tycks vara
            mer rädda för medicinen än för sjukdomen, trots att ett fossilfritt
            modernt välfärdssamhälle ser mycket attraktivt ut. Att tillsammans
            sprida den positiva möjlighetsbilden är det bästa vaccinet mot
            hopplöshet.”
          </note>
          <note>
            Fru talman! Jag är ny ledamot i riksdagen och kommer närmast
            från Uppsala, där jag har varit kommunalråd med ansvar för klimat
            och miljö.
          </note>
          <note>
            Uppsala utnämndes till klar global vinnare i One Planet City
            Challenge i september i år. Det är WWF:s tävling om världens bästa
            klimatstad. Tidigare pristagare är stora världsstäder som Vancouver
            och Paris. En liten stad i ett litet land kan vara en stor ledare,
            och att vara förebild är bland det viktigaste Sverige kan bidra
            med i internationellt klimatarbete.
          </note>
          <note>
            Den internationella jury som stod bakom motiveringen sa att Uppsala
            har ett klimatledarskap och vetenskapligt satta klimatmål och
            att Uppsala gör stora investeringar inom mobilitet och förnybar
            energi.
          </note>
          <note>
            Uppsalas klimatmål är att bli fossilfria 2030 och klimatpositiva
            2050. Att vara klimatpositiva är ett mål, men det är också en
            attityd och ett förhållningssätt. Attityd är viktigt; det skapar
            engagemang.
          </note>
          <note>
            I Uppsala arbetar man aktivt tillsammans med universiteten, näringslivet
            och olika organisationer. Uppsala har sänkt sina kli matutsläpp
            med 10 procent på två år.
          </note>
          <note>
            Kommunerna kan helt klart bidra stort till att Sverige når klimatmålen,
            och det finns en utvecklingsmöjlighet för kommunernas arbete framöver
            när vi måste öka takten i klimatomställningen.
          </note>
          <note>
            (Applåder)
          </note>
          <note type="speaker">
            Anf. 136 MARLENE BURWICK (S):
          </note>
          <note>
            Fru talman! Klimatkrisen är kanske mänsklighetens svåraste utmaning.
            Vi socialdemokrater vill ta oss an denna uppgift genom tydliga
            och tuffa klimatmål och genom att modernisera Sverige.
          </note>
          <note>
            Under den föregående mandatperioden har regeringen gjort historiskt
            stora klimatinvesteringar, men vi behöver göra mer. Sverige kan
            nämligen göra skillnad.
          </note>
          <note>
            Vi har i Sverige en stark tradition av att ställa om. Med omställningen
            mot ett fossilfritt samhälle möter vi klimathotet och kan samtidigt
            skapa nya gröna jobb.
          </note>
          <note>
            Genom en aktiv klimatpolitik går Sverige före och investerar
            i klimatvänlig teknik, vilket stärker våra företags konkurrenskraft.
            Vi ska göra det lönsamt för företag att agera miljövänligt och
            måste därför fortsätta med klimatinvesteringar i industrin. Genom
            till exempel Industriklivet kan Sverige bli först i världen med
            fossilfri stålproduktion genom Hybritprojektet.
          </note>
          <note>
            Fru talman! Landets kommuner har ett stort ansvar för omställningen
            med hållbar stadsbyggnad, utveckling av smarta städer, avfallshantering
            och kollektivtrafik. Klimatklivet har lett till viktiga investeringar
            för klimatet i hela landet, och med stadsmiljöavtalen får vi mindre
            klimatpåverkan i städerna.
          </note>
          <note>
            Avgörande för att klara omställningen är att minska utsläppen
            i transportsektorn. I den kommande klimatstrategin måste vi staka
            ut vägen framåt för reduktionsplikten. I den har vi ett kraftfullt
            redskap för stora utsläppsminskningar.
          </note>
          <note>
            Även utsläppen från flyget måste minska. Flygskatten bör vara
            kvar, och vi vill se över möjligheten att införa styrmedel för
            fler gröna inflygningar och att införa reduktionsplikt samt möjligheten
            till inblandning av biobränsle även för flyget. Vi står också
            redo att förverkliga den största tågsatsningen i modern tid.
          </note>
          <note>
            En viktig utgångspunkt i klimatpolitiken måste vara att göra
            det lättare för människor att ta ett klimatansvar i sin egen vardag.
            Vi måste satsa på en hållbar konsumtion och en cirkulär ekonomi.
          </note>
          <note>
            Fru talman! Sverige måste vara en stark kraft i FN och EU för
            en mer ambitiös klimatpolitik. Det handlar bland annat om att
            internationellt driva på för att skärpa åtagandena i Parisavtalet.
            Vi måste verka för att kolkraften fasas ut i EU, att utsläppshandeln
            blir striktare och att den gröna fonden med stöd till klimatåtgärder
            i utvecklingsländer stärks.
          </note>
          <note>
            Vi behöver ett världssamfund som går från ord till handling.
            Klimatförändringarnas effekter är skrämmande påtagliga. Extra
            sårbara blir de hundratals miljoner människor som fortfarande
            lever i extrem fattigdom. Nu behövs inte fler stora löften utan
            konkret handling för att nå de ambitiösa mål som satts upp.
          </note>
          <note>
            Fru talman! Klimatet är vår tids stora ödesfråga. Tillsammans
            kan vi se till att bekämpa klimathotet och göra Sverige till världens
            första fossilfria välfärdsnation.
          </note>
          <note>
            (Applåder)
          </note>
          <note type="speaker">
            Anf. 137 CECILIE TENFJORD TOFTBY (M):
          </note>
          <note>
            Fru talman! Vattenkraften är och har historiskt varit ryggraden
            i den svenska elproduktionen. Detta är en sanning som jag tror
            att de allra flesta kan ansluta sig till.
          </note>
          <note>
            Under de senaste tio åren har synen på vattenkraftens roll varierat.
            Uppfattningen att elen från vattenkraften är viktig och uppfyller
            de krav vi har på en klimatsmart elproduktion har den senaste
            tiden hamnat i konflikt med andra miljöintressen och skapat oro
            för den småskaliga vattenkraftens framtid.
          </note>
          <note>
            I energiöverenskommelsen slogs det fast att vattenkraften har
            en given plats i vårt energisystem, även i framtiden. Det slogs
            också fast att vattenkraften självklart ska ha miljötillstånd
            och att tillståndsprocessen ska utformas på ett sådant sätt att
            den inte blir ekonomisk t betungande för den enskilda vattenkraftsägaren.
          </note>
          <note>
            Det låter, fru talman, så självklart och så enkelt. Men det är
            nu den stora utmaningen kommer in i bilden. Vem håller i taktpinnen
            när energiöverenskommelsens beslut ska tolkas och implementeras?
            Den som har tolkningsföreträdet kan dra till synes tydliga riksdagsbeslut
            till ytterligheter som gör att besluten knappt blir igenkännbara.
          </note>
          <note>
            Det var därför med en viss oro vi tog emot propositionen Vattenmiljö
            och v attenkraft från miljöminister Karolina Skog, MP. Den beskriver
            hur regelverket för den småskaliga vattenkraften ska utformas.
            Mycket i förslaget var bra. Det slogs fast att den småskaliga
            vattenkraften har en viktig roll att spela i vår elproduktion.
            Med kli mathot och ständigt ökande vind ‑ och solberoende elproduktion
            i nätet måste vi ha ett kraftslag som kan lagra el till de tider
            när det inte blåser eller solen inte skiner. Bland de förnybara
            kraftslagen är det i dag bara vattenkraften som uppfyller detta
            krav.
          </note>
          <note>
            Fru talman! Skrivningarna kunde dock ha varit tydligare. Vattenkraften
            är en samhällsviktig verksamhet. Detta ville vi moderater tillsammans
            med Kristdemokraterna och Centern skulle skrivas in i förslaget
            som debatterades här i kammaren den 13 juni.
          </note>
          <note>
            Vi tycker att det vore en viktig signal att skicka till alla
            vattenkrafts ­ ägare ute i Sverige och till de myndigheter som
            nu får i uppgift att genom ­ föra de ändringar som vi vill ska
            säkra vattenkraftens framtid. Tyvärr kom denna skrivning inte
            med.
          </note>
          <note>
            Vi ser också med oro på att Sverige inte fullt ut ska utnyttja
            de undantag som EU-rätten tillåter för att underlätta för småskalig
            vattenkraft att finnas kvar. Vi ser också farhågor i myndigheternas
            klassning av våra vattentillgångar. Det handlar om klassningar
            som blir så hårda att endast utrivning av kraftverken kvarstår
            för att uppfylla de miljökrav som ställs.
          </note>
          <note>
            Moderaternas, Kristdemokraternas och Centerns mål med energiöverenskommelsen
            och vattenmiljö- och vattenkraftspropositionen är tydligt: Vi
            vill ha kvar den småskaliga vattenkraften, och vi vill att småskalig
            vattenkraft ska definieras som en samhällsviktig verksamhet.
          </note>
          <note>
            Det är bra att det kommer ett tydligt och långsiktigt regelverk,
            men det är minst lika viktigt att detta regelverk nu utformas
            och implementeras så att riksdagsbeslutets andemening uppfylls.
            Resultatet av beslutet om vattenmiljö och vattenkraft kommer att
            följas upp med en kontrollstation efter 18 månader. Om resultatet
            inte uppfyller riksdagsbeslutets mål om att säkra framtiden för
            vattenkraften vill vi inte att vattenkraftverken rivs ut, utan
            vi vill då att beslutet rivs upp och görs om.
          </note>
          <note>
            Den bästa garantin för energiöverenskommelsen är numera att vi
            får en moderatledd alliansregering som säkrar den småskaliga vattenkraftens
            framtid. Våra beslut måste uppfyllas ända in i kaklet.
          </note>
          <note>
            (Applåder)
          </note>
          <note type="speaker">
            Anf. 138 MATTIAS BÄCKSTRÖM JOHANSSON (SD):
          </note>
          <note>
            Fru talman! Under den förra mandatperioden fattade riksdagen
            ett flertal kloka beslut med bred majoritet som i det korta perspektivet
            var viktiga för svensk energiförsörjning. Effektskatten på kärnkraft
            togs bort. Den kraftigt förhöjda fastighetsskatten på vattenkraften
            började trappas ned till den normala nivå som råder för industrifastighetsskatt.
            Likaså bromsades den utrivningsagenda som har funnits gentemot
            den småskaliga vattenkraften, och en ny lagstiftning har kommit
            på plats. Den politiska viljan är uppenbar, men det återstår att
            se om detta även efterlevs på myndighetsnivå.
          </note>
          <note>
            Detta var beslut som var direkt avgörande för enskilda kraftverk
            i det korta perspektivet men även för att Sverige fortsatt ska
            kunna klara av den kraftbalans som man måste upprätthålla under
            vintern.
          </note>
          <note>
            Fru talman! Samtidigt är Sverige fortsatt en stor ex portör av
            el, vilket gärna påpekas från främst de partier som driver på
            för än mer bidrag och subventioner till väderberoende kraftproduktion.
            Från samma håll hörs aldrig något om Sveriges behov av effekt
            under vintern eller vilken leveranssäkerhet vi ska nöja oss med.
            Problemet är fortsatt att många i denna församling inte förstår
            skillnaden mellan effekt och energi.
          </note>
          <note>
            Inför den vinter som nu stundar är det första gången någonsin
            som Svenska kraftnät i sina kraftbalansrapporter räknar med att
            Sverige inte kommer att klara av sin elförsörjning. Då har man
            även räknat med att vi kör de oljeeldade kraftverken i Karlshamn
            för fullt. Som en följd av den förda politiken kommer vi samtidigt
            att öka vårt beroende av import av kolkraftsbaserad elproduktion
            från våra grannländer.
          </note>
          <note>
            Därtill har en politik drivits fram som gör att ytterligare nedläggningar
            av kärnkraftsreaktorer väntar då Ringhals l och 2 kommer att stoppas
            under de två kommande åren. Detta försätter Sverige i en situation
            som vi inte haft sedan den kommersiella kärnkraften byggdes ut
            i Sverige. Man får gå tillbaka till 1970-talet för att hitta en
            liknande situation med effektbrist i Sverige.
          </note>
          <note>
            Vattenfalls beslut är ekonomiskt rationella, eftersom det är
            mer lönsamt att bygga ny elkraftsproduktion med lägre tillgänglighet
            som får stöd genom politiskt beslutade subventioner, vilka möjliggör
            detta.
          </note>
          <note>
            Det finns dock all anledning att fundera på om staten ska använda
            sitt eget energibolag till att försämra den svenska leveranssäkerhet
            en och rasera förutsättningarna för den energiintensiva industrin
            att verka i Sverige. Detta riskerar att få oerhört mycket större
            samhällsekonomiska konsekvenser.
          </note>
          <note>
            Det problem som finns med den förda energipolitiken är just att
            den helt saknar styrning mot leveranssäkerhet eller att effekt
            ska tillföras då behovet är som störst. Utöver att energipolitiken
            saknar ett mål för leveranssäkerheten är heller ingen enskild
            myndighet ansvarig för densamma. I stället är ansvaret för leveranssäkerheten
            uppdelat på ett flertal roller och aktörer, men ingen har det
            samlade ansvaret. Den gamla devisen om att allas ansvar är ingens
            ansvar ser ut att gälla även i detta sammanhang.
          </note>
          <note>
            Fru talman! För att även i framtiden kunna säkerställa att alla
            har tillgång till el under årets samtliga timmar och att kraftsystemet
            kännetecknas av såväl hög elkvalitet som hög driftssäkerhet måste
            arbetet under denna mandatperiod handla om att hantera den effektbrist
            som nu uppstår. Sverigedemokraternas ingång är att Sverige måste
            sätta upp ett mål för leveranssäkerheten som den framtida energipolitiken
            ska sträva efter att uppnå. Vi tycker också att staten genom Vattenfall
            ska stoppa den nedläggning av Ringhals 1 och 2 som stundar för
            att driva dem vidare under hela deras tekniska livslängd. Det
            är något som är helt nödvändigt för att på kort sikt undvika en
            situation som inte är önskvärd för någon.
          </note>
          <note type="speaker">
            Anf. 139 MAGNUS EK (C) replik:
          </note>
          <note>
            Fru talman! Jag vill ställa en egentligen väldigt enkel fråga
            i den här repliken.
          </note>
          <note>
            Av de partier som har ingått energiöverenskommelsen ställer de
            flesta upp på att vi inte ska ge subventioner till enskilda kraftslag.
            Det talas mycket om de ekonomiska effekterna av att vi inte har
            en kraftreserv, men jag tycker att man ska vara tydlig med vad
            det kostar att driva kärnkraften vidare. Sverigedemokraterna har
            vidare sagt att de inte bara vill att de kraftverk so m finns
            i dag ska drivas vidare utan att man vill satsa på forskning kring
            fjärde generationens kärnkraft och finansiera en statlig forskningsreaktor.
          </note>
          <note>
            Min enkla fråga är var pengarna ska komma ifrån i ett läge där
            vi behöver satsa allt vi har på att utveckla ett stabilt, robust
            och förnybart energisystem.
          </note>
          <note>
            (Applåder)
          </note>
          <note type="speaker">
            Anf. 140 MATTIAS BÄCKSTRÖM JOHANSSON (SD) replik:
          </note>
          <note>
            Fru talman! Det är ju det som är den andra delen i energiöverenskommelsen:
            att man har massiva subventioner till enskilda kraftslag som är
            utpekade. Framför allt är det de väderberoende kraftslagen som
            plockar den större delen av de subventioner som finns. Det är
            också det enda som byggs. Vi har ett politiskt styrt kraftsystem
            där man har bortsett ifrån att det är en avreglerad marknad och
            i stället har satt marknaden ur spel.
          </note>
          <note>
            Vad gäller finansieringen av forskningsreaktorn är det någonting
            som ryms inom det energiforskningsanslag som finns och som staten
            har. Trots att till exempel effektskatten har inbringat nästan
            5 miljarder kronor årligen till statskassan har det inte varit
            någonting som har återgått till forskning för att exempelvis kunna
            säkra kompetens inom branschen eller titta på ny teknik, och då
            är det alltså drygt 1 ½ miljard som vi delar ut i energiforskningsanslag.
            Där tycker vi att det borde finnas ett tydligt uttalat utrymme
            även för kärnenergiforskning i Sverige.
          </note>
          <note type="speaker">
            Anf. 141 MAGNUS EK (C) replik:
          </note>
          <note>
            Fru talman! Jag är, kanske föga förvånande med tanke på det parti
            och det förbund jag representerar, ekonomiskt sett liberal – kanske
            mer ekonomiskt liberal än de flesta i den här salen. Men jag tycker
            att det finns skäl att göra avsteg från en renlärig ekonomisk
            liberalism när det handlar om att lösa min generations ödesfråga.
            Det handlar om att få fram, och visa resten av världen att det
            går att få fram, ett hållbart, robust och förnybart energisystem.
          </note>
          <note>
            Där är jag villig att lägga statliga resurser, men då talar vi
            inte om de enorma resurser som faktiskt krävs om vi ska ha fjärde
            generationens kärnkraft. Jag ser inte heller detta i Sverigedemokraternas
            budget. Varifrån ska man ta pengarna?
          </note>
          <note type="speaker">
            Anf. 142 MATTIAS BÄCKSTRÖM JOHANSSON (SD) replik:
          </note>
          <note>
            Fru talman! Jag vill uppmana ledamot en Magnus Ek att titta i
            vår budget. Där finns ett eget anslag om 150 miljoner kronor varje
            år, och det är pengar som ryms inom energiforskningsanslaget.
          </note>
          <note>
            Det man driver fram med den här energiöverenskommelsen är att
            vi får elda mer med våra oljeeldade kraftverk i Karlshamn. Det
            släpper ju inte ut mindre koldioxid. Vi importerar kolkraft från
            Danmark, Tyskland och Polen, och det leder inte heller till mindre
            utsläpp. Konsekvensen av den förda politiken är i stället sämre
            leveranssäkerhet och ökade utsläpp, och det är någonting som Sverigedemokraterna
            inte ställer upp på.
          </note>
          <note type="speaker">
            Anf. 143 MAGNUS MANHAMMAR (S):
          </note>
          <note>
            Fru talman! Tänk er en framtid där nästan allt liv i haven har
            dött ut. Tänk er att stora delar av världens kontinenter har slukats
            av oceanerna och att de människor som har överlevt har fått fly
            till högt belägna områden. Det rör sig om den största utrotningen
            av arter och djur under jordens 4,5 miljarder år långa historia;
            ungefär 90 procent av arterna kan ha dött ut.
          </note>
          <note>
            Detta är ett scenario som många av klimatforskarna, egentligen
            de flesta av dem, faktiskt är ense om kan ligga bara ett par generationer
            bort. Några generationer bort kan det vara verklighet – en jord
            som närmar sig obeboelighet.
          </note>
          <note>
            Vi vet redan att jordens medeltemperat ur har ökat avsevärt sedan
            1800 ‑ talet. Just nu, i och med den rapport som kom från FN:s
            klimatpanel i förra veckan, reagerar många av oss i världen med
            bestörtning över vad som är på väg att hända. Man är väldigt orolig
            för en medeltemperaturökning på 1,5 grader. Det scenario jag nyss
            beskrev, där jorden nästan blir helt obeboelig, inträffar när
            medeltemp eraturen har ökat med ungefär 6 grader. Det kanske inte
            låter så mycket med 6 grader en sommar när det är 22 eller 28
            grader varmt, men höjs me deltemperaturen på jorden med 6 grader
            får det förödande konsekvenser.
          </note>
          <note>
            Detta vill jag tala om här i dag, i den allmänpolitiska debatten,
            för det är någonting som berör alla politiska ämnen. Det är någonting
            vi verkligen måste ta på största allvar, och det rapporten i förra
            veckan visar är att vi nu snabbt – omgående – måste ställa om
            hela vårt samhälle. Vi behöver inte bara ställa om i Sverige,
            utan vi behöver ställa om i världen.
          </note>
          <note>
            De här frågorna har funnits i mina tankar under väldigt många
            år, men den senaste veckan måste jag säga att jag faktiskt har
            haft mardrömmar om det. Jag har tänkt på det hela tiden, pratat
            med vänner och familj om det och pratat med kollegor i politiken
            om det. Vi behöver inse att vi måste göra någonting själva. Vi
            kan inte bara stifta lagar och göra sådant vi redan gör – Sverige
            har redan en klimatpolitik som faktiskt är världsledande – utan
            vi som sitter i den här kammaren måste föregå med gott exempel.
            Vill vi att andra människor ska ställa om måste vi också ställa
            om själva.
          </note>
          <note>
            Därför tycker jag att vi borde fundera på vad vi kan göra som
            riksdagsledamöter, som riksdagsförvaltning och som folkvald församling.
            Vad kan vi göra för att ställa om? En sak är att sluta genomföra
            de tusentals flygresor vi gör varje år som riksdagsledamöter och
            tjänstemän i riksdagen. Det är ohållbart och något vi inte kan
            hålla på med längre. Om man måste börja ställa om rejält inom
            tio år måste vi visa vägen. Vi bör också klimatkompensera för
            de resor som görs. I år börjar vi här i riksdagen äntligen klimatkompensera
            för utlandsresor, men vi gör det inte för de inrikes flygresorna.
            Det måste självklart också vara en naturlig del.
          </note>
          <note>
            Det finns många sådana saker som vi måste ta fram konkreta förslag
            för och också börja genomföra här i riksdagen. Någonting man kanske
            kan tycka är en liten sak är var energin här inne kommer ifrån,
            men det är ingen liten sak. Det diskuteras energi här också, och
            vi borde ha solpaneler över hela riksdagens tak. Vi borde ha solpaneler
            på varenda statlig byggnad, och vi kan gärna börja med alla riksdagens
            byggnader. Vi borde faktiskt också börja servera mer vegansk kost
            här i riksdagen. Vegansk kost borde vara normen. Köttproduktionen
            är nämligen en viktig del i det som bidrar till klimatförändringarna.
          </note>
          <note>
            Det är några av de förslag jag hoppas att vi kan tala mer om.
            Jag ser fram emot fortsatta klimatdiskussioner.
          </note>
          <note>
            (Applåder)
          </note>
          <note type="speaker">
            Anf. 144 ANNIKA HIRVONEN FALK (MP):
          </note>
          <note>
            Fru talman! Min dotter har precis lärt sig att gå. Hennes ben
            är fulla av blåmärken. Storebror är full av skrapsår efter att
            ha sprungit runt i den fantastiska naturen.
          </note>
          <note>
            Som förälder är det en stor glädje att få se dessa små liv växa
            upp och utvecklas, men det är inte utan att jag får en klump i
            magen och gråten i halsen när jag tänker på den värld vi håller
            på att lämna efter oss till dem. Klimatförändringarna hotar våra
            barns och barnbarns överlevnad. Redan i dag fylls flyktingläger
            med klimatflyktingar som flyr krig och konflikter som har uppstått
            i spåren av torka, miljöförstöring och brist på naturresurser.
          </note>
          <note>
            Ett område som det har talats alldeles för lite om är kött- och
            animalieproduktionens del i klimatpåverkan. Miljöpartiet har fått
            mycket kritik och mothugg när vi har utmanat bilisternas rätt
            att släppa ut koldioxid, men kanske är biffen ändå den allra känsligaste
            frågan. Med 15 procent av klimatpåverkan måste det dock vara en
            fråga vi adresserar.
          </note>
          <note>
            Fru talman! Jag har tidigare i den här kammaren föreslagit en
            generell köttskatt. Mitt parti Miljöpartiet gick till val på en
            antibiotikaskatt på kött. En orsak är klimatet. En annan orsak
            är att antibiotikaresistensen också är en av våra stora utmaningar
            i framtiden.
          </note>
          <note>
            Ska vi och våra barn kunna springa runt barfota och få våra skrubbsår,
            som kanske någon gång blir infekterade, behöver vi antibiotikan.
            I dag används mer antibiotika till friska djur än vad vi använder
            till sjuka människor.
          </note>
          <note>
            Köttproduktionen måste ta sitt ansvar. Den svenska köttproduktionen
            visar att det går att både vara mer restriktiv med antibiotika
            och ta mer hänsyn till djurens välfärd. Men vi måste se till att
            den totala konsumtionen minskar.
          </note>
          <note>
            Genom att höja priset på kött, och särskilt på det kött som produceras
            med de sämsta metoderna, kan vi bidra till att nå dessa mål och
            att lösa flera av framtidens största utmaningar. Vi har ett ansvar.
          </note>
          <note>
            Det är många som har pratat om vikten av att gå före. Några envisas
            med att prata om vikten av att trycka på dem som inte vill göra
            någonting alls, skriva informationsbroschyrer och hålla fina tal.
            Tiden är knapp.
          </note>
          <note>
            Vi har tio år på oss om vi ska klara 1,5-gradersmålet från Parisavtalet.
            Det kräver handling här och nu av oss.
          </note>
          <note>
            (Applåder)
          </note>
          <note type="speaker">
            Anf. 145 REBECKA LE MOINE (MP):
          </note>
          <note>
            Fru talman ! Jag v ill tala om den fråga som ha r gjort att jag
            står här i dag, nämligen skogen. Så självklart som det kan te
            sig är det ändå ett luddigt begrepp med mer än 700 definitioner.
            En brett hållen definition som EU använder sig av är att det är
            ett område som är större än 5 000 kvadratmeter , som innefattar
            träd högre än fem meter och som täcker minst 10 procent av arealen.
            Även kalhyggen som tillfälligt står utan träd räknas in i den
            här definitionen av skog.
          </note>
          <note>
            För mig som bevarandebiolog är skog någonting helt annat. Det
            är ett ekosystem som består av olika arter av träd i olika åldrar
            och som utgör viktiga boplatser för en rad olika djur, växter,
            mossor och lavar.
          </note>
          <note>
            De senaste 60 åren har 61 procent av Sveriges skog avverkats.
            Vi har en väldigt ojämn åldersfördelning där ca 90 procent av
            skogen i Sverige är yngre än 120 år. När det gäller skogsekosystemet
            är 120 år en väldigt ung ålder, och där kan väldigt få rödlistade
            arter överleva. Av den skog som inte är huggen eller starkt människopåv
            erkad har vi antagligen bara 10 procent eller mindre kvar.
          </note>
          <note>
            Allmänheten uppmanas att inte bryta levande kvistar av hänsyn
            till de levande träden, att hålla sin hund i koppel av hänsyn
            till fågellivet och att inte plocka fridlysta blommor av hänsyn
            till blommornas överlevnad. Men i exakt samma område är det fritt
            fram för skogsmaskinerna. Om vi frågar svenska folket tycker 80
            procent att skogar med höga naturvärden ska skyddas från avverkning.
          </note>
          <note>
            Jag är miljöpartist där för att jag anser att allting som existerar
            har ett existensberättigande. Eftersom vi som nation har skrivit
            på Nagoyaavtalet, konventionen för biologisk mångfald, och har
            antagit 16 nationella miljömål och de 17 globala målen är sammanfattningsvis
            vårt mål att motarbeta övertrampet mot naturen och hålla oss inom
            planetens gränser.
          </note>
          <note>
            För att nå det måste vi accelerera det statliga skyddet för att
            kunna skydda minst 20 procent produktiv skogsmark främst genom
            att snabbt skydda de statligt ägda skogarna med höga naturvärden.
            De biolog iskt viktiga skogarna i Ore skogsrike måste skyddas
            i sin helhet precis som många andra utpekade värdetrakter.
          </note>
          <note>
            Vi måste ställa om skogsbruket i stor skala till ett kalhyggesfritt
            skogsbruk och utforma ekonomiska incitament som gör det lönsam
            t för skogsbrukare att ha höga biologiska värden i sina skogar
            som tack för att de bidrar med eko systemtjänster till resten
            av samhället.
          </note>
          <note>
            Skyddsvärda arter måste få ett juridiskt skydd, och gammelskogar
            och kontinuitetsskogar måste skyddas från avverkning. Jag anser
            att vi måste sluta se på naturen som en tillgänglig råvara som
            endast är till för att tjäna våra kortsiktiga ekonomiska intressen.
          </note>
          <note>
            De som bidrar genom att bruka skogen hållbart ska belönas för
            det medan de som skövlar de sista spillrorna gammelskog i Sverige
            ska betala. Det är dags att vi lyssnar på folkets vilja men även
            på de djur och växter som inte kan göra sin röst hörd i svensk
            demokrati. Det är dags att vi ställer om till ett ekologiskt hållbart
            skogsbruk.
          </note>
          <note>
            (Applåder)
          </note>
          <note type="speaker">
            Anf. 146 JOHAN HULTBERG (M) replik:
          </note>
          <note>
            Fru talman! Jag måste med kraft vända mig mot den utveckling
            som Rebecka Le Moine ger uttryck för i kammaren. Jag är av den
            bestämda uppfattningen, och det är också svenska myndigheter,
            att utvecklingen av den svenska skogen är positiv.
          </note>
          <note>
            Vi har haft en kraftigt ökad och utvecklad miljöhänsyn i brukandet
            sedan den skogsvårdslag vi i dag har sjösattes 1994. Vi ser att
            andelen äldre skog ökar, att andelen löv ökar och att mer hård
            död ved lämnas kvar. Vi går i rätt riktning.
          </note>
          <note>
            Tyvärr har Miljöpartiet och den nuvarande regeringen gjort rejäla
            övertramp mot ägande- och brukanderätten, vilket allvarligt hotar
            den incitamentsstruktur som ledamoten talade om i sitt anförande.
          </note>
          <note>
            Skogsägare måste känna sig trygga med att de har lov att äga
            och bruka sin skog om vi ska kunna nå våra högt ställda miljömål.
            Varför vill ni fortsätta att inskränka och äventyra ägande- och
            brukanderätten och därmed våra möjligheter att nå miljömålen?
          </note>
          <note type="speaker">
            Anf. 147 REBECKA LE MOINE (MP) replik:
          </note>
          <note>
            Fru talman! Om man frågar Naturvårdsverket och läser deras rapport
            om miljömålsutvärderingen ser man att vi inte når de mål som har
            med levande skogar att göra. Utvecklingen ser inte heller särskilt
            positiv ut.
          </note>
          <note>
            Enligt väldigt många expertbedömare är svenskt skogsbruk inte
            ansett som hållbart. Det är sant att vi planterar ny skog för
            det som vi tar ned. Men då tar vi inte hänsyn till skogen som
            ekosystem.
          </note>
          <note>
            Det är viktigt att vi har en diskussion och en politisk debatt
            om hur vi kan nå fram till ett skogsbruk som verkligen gynnar
            de personer som har skog med höga biologiska värden. I dag råder
            frihet under ansvar. Det är inte ett ansvarsfullt sätt att hantera
            förlusten av artmångfald i Sverige.
          </note>
          <note>
            (Applåder)
          </note>
          <note type="speaker">
            Anf. 148 JOHAN HULTBERG (M) replik:
          </note>
          <note>
            Fru talman! Den politik som gör att Sveriges 330 000 skogsägare
            känner osäkerhet om de får lov att fortsätta att sköta och bruka
            sin skog äventyrar våra långsiktiga möjligheter att nå våra högt
            ställda miljö- och klimatambitioner.
          </note>
          <note>
            Incitamentsstrukturen måste bygga på att man som markägare känner
            att man får behålla den mark som man tar ansvar för och att man
            inte straffas genom att staten exproprierar marken utan ersättning,
            vilket sker under mandatperioden. Vi måste se över artskyddsförordningen
            och nyckelbiotopsinventeringen.
          </note>
          <note type="speaker">
            Anf. 149 REBECKA LE MOINE (MP) replik:
          </note>
          <note>
            Fru talman! Det är just därför jag vill verka för att skyddsvärda
            arter ska få ett juridiskt skydd och att gammelskogar och kontinuitetsskogar
            ska skyddas från avverkning. Det är inte rimligt att lägga ansvaret
            på ägarna att bedöma vad som är skyddsvärt eller inte i ett ekologiskt
            landskap. Här måste staten hjälpa till och bidra med till exempel
            nyckelbiotopsinventering.
          </note>
          <note>
            (Applåder)
          </note>
          <note type="speaker">
            Anf. 150 MAGNUS EK (C) replik:
          </note>
          <note>
            Fru talman! Vi måste ju försöka hålla lite liv i miljö- och klimatdebatten
            även så här på kvällen.
          </note>
          <note>
            Jag vill börja med att säga att jag är stolt över att väljarna
            i Östergötland har valt att placera två unga miljökämpar i den
            här kammaren. Jag tänker utnyttja att de har varit så kloka genom
            att begära replik och ställa en fråga.
          </note>
          <note>
            Enligt FAO definieras ett hållbart skogsbruk som förvaltning
            och utnyttjande av skog på ett sätt som bevarar biodiversiteten.
            Men det handlar också om produktionen, skogens förmåga att förnya
            sig, dess vitalitet och dess förmåga att bistå nu och i framtiden
            med viktiga ekologiska, ekonomiska och sociala funktioner på både
            lokala, nationella och globala nivåer.
          </note>
          <note>
            Jag har under valkampanjen noterat att när man kollar på presenta
            ­ tioner av Rebecka Le Moine ser man att en av de saker som har
            varit dri ­ vande för att hon skulle hamna i den här salen är
            att det inte ska löna sig mer att hugga ned sin skog än att bevara
            den.
          </note>
          <note>
            Därför är min fråga rak och enkel: Vad vill du göra för att det
            ska vara värt för mig som skogsbrukare att låta skogen stå kvar?
          </note>
          <note type="speaker">
            Anf. 151 REBECKA LE MOINE (MP) replik:
          </note>
          <note>
            Fru talman! Det är någonting som vi får fortsätta att debattera
            och där vi får hitta incitament. Jag brukar sätta mig in i den
            situation som det skulle innebära att vara markägare när det kommer
            underlag som säger: De här arterna är skyddsvärda. Kan du tänka
            dig att nollställa ditt bankkonto? Det är ingenting som många
            frivilligt skulle göra.
          </note>
          <note>
            Vi har också kunnat visa att det inte är ekonomiskt lönsamt att
            bara avsätta dessa skogar som skydd i något slags goodwillanda,
            utan det måste bli lönsamt på riktigt.
          </note>
          <note type="speaker">
            Anf. 152 MAGNUS EK (C) replik:
          </note>
          <note>
            Fru talman! Det händer inte att man ställs inför valet mellan
            att skövla bort en art och att nollställa sitt bankkonto. Den
            frihet under ansvar som vi har som skogsägare i Sverige är starkt
            reglerad och balanserad. Vi har en ganska stark kontroll på den
            skog vi har när det gäller huruvida det finns naturvärden. De
            tas inte ned hur som helst.
          </note>
          <note>
            Det här är någonstans knäckfrågan. Om man inte tycker att vi
            ska ha modellen med frihet under ansvar med en balans mellan produktion
            och bevarande måste man också komma med en modell där människor
            inte ställs på bar backe eller tvingas avveckla sitt företag för
            att någon säger att de inte får bruka sin mark.
          </note>
          <note type="speaker">
            Anf. 153 REBECKA LE MOINE (MP) replik:
          </note>
          <note>
            Fru talman! Vi vet redan i dag efter olika uppföljningar att
            även kända nyckelbiotoper avverkas. Så jo, det händer.
          </note>
          <note>
            Vi har också ett system där staten går in och betalar markägaren
            1 25 procent av värdet för att marken ska kunna skyddas formellt
            som naturreservat eller med andra formella skydd. Vi har FSC,
            som är en marknadscertifiering som gör att konsumenten betalar
            mer i tron att det ska bidra till ett hållbart skogsbruk. Det
            finns alltså olika sätt, men jag tror att vi kan komma mycket
            längre.
          </note>
          <note>
            (Applåder)
          </note>
          <note type="speaker">
            Anf. 154 ELISABETH FALKHAVEN (MP):
          </note>
          <note>
            Fru talman! Förra året var Sverige och Fiji värdar för en stor
            FN-konferens i New York – startskottet för FN:s arbete med bevarande
            av haven. Insatserna för planetens blå lungor behöver drivas såväl
            på nationell och europeisk som på internationell nivå.
          </note>
          <note>
            Haven är hem för en ofantlig artrikedom på vår planet. De känns
            oändliga, men sanningen är en annan. Mer än hälften av havets
            fiskar och ryggradsdjur – kanske så mycket som 90 procent – har
            redan fiskats upp av oss människor. Vi fyller kontinuerligt på
            med både plastskräp och annat avfall i haven.
          </note>
          <note>
            På senare år har vi kommit till insikt om havens buffrande förmåga
            när det gäller att ta upp koldioxid. Men denna koldioxid gör haven
            surare och varmare, och havsströmmarna förändras. Korallrev dör
            i allt snabbare takt. Vi måste helt enkelt vända trenden.
          </note>
          <note>
            Klimatförändringarna märks redan av i Östersjöns ekosystem. Enligt
            en ny rapport från Havs- och vattenmyndigheten kan torsken och
            vikarsälen komma att försvinna helt. Saltvattenlevande arter kommer
            att tvingas vandra söderut i Östersjön, och arter som är beroende
            av kallt vatten kommer att vandra norrut och ned i djupare vatten.
          </note>
          <note>
            Men som vanligt finns det saker vi kan göra och insatser vi kan
            sätta in som leder bort från det ohållbara – om vi vill. Jag vill
            i dag lyfta något som kan tyckas vara en liten sakfråga men som
            ändå är något som vi skulle kunna agera för ganska omgående. Aktuell
            forskning visar att ålgräsängar och tångskogar har viktiga roller
            i klimatarbetet. De är mycket effektiva koldioxidsänkare, och
            de buffrar mot en global uppvärmning. Ålgräsängar är artrika habitat
            på grunda mjukbottnar som finns både längs Sveriges östkust och
            västkust. De kallas ofta havets barnkammare eftersom de ger skydd
            och mat åt bland annat småtorsk och vitlingar. De skapar klarare
            vatten genom att stabilisera havsbotten och sakta ned vattenrörelsen.
            Och de motverkar som sagt både övergödning och klimatförändringar
            eftersom de binder ned näring och kol i sedimentet.
          </note>
          <note>
            Ålgräset minskar dock fort och mycket. I Bohuslän har ålgräsets
            utbredning minskat med över 60 procent sedan 80-talet. Det är
            alltså en förlust på ca 12 500 hektar. Ålgräs behöver mycket ljus
            för att växa, och de historiska förlusterna kopplas framför allt
            till övergödning och överfiske. I dag är också hoten ökande från
            antalet byggnationer i grunda vikar längs med kusten. Det gäller
            framför allt bryggor och marinor. Stora arealer ålgräs skuggas
            av dessa bryggor och marinor. Ålgräsängarna måste alltså få ett
            starkare skydd.
          </note>
          <note>
            Naturens förmåga att producera det som vi i dagligt tal kallar
            för varor och tjänster – alltså havsmat och ekosystemtjänster
            – måste vara överordnad våra uttag och intrång, som flera har
            sagt här i dag på annat sätt. Vi har alltför länge agerat som
            om resurserna i haven vore oändliga – som ett ymnighetshorn som
            någon fyller på hela tiden. Så är inte fallet. Det är fysik, kemi
            och biologi som styr vad som händer i ekosystemen.
          </note>
          <note>
            Med Miljöpartiet i regeringen har vi ökat insatserna för klimat,
            miljö och hav inte bara i miljöbudgeten utan även i årets biståndsbudget.
            Och mer behövs. Vi i Miljöpartiet har i många år varit en röst
            för livet i haven. Vi kommer att fortsätta att driva på lokalt,
            nationellt och internationellt för att livet i haven inte ska
            tystna.
          </note>
          <note>
            (Applåder)
          </note>
          <note type="speaker">
            Anf. 155 EMMA HULT (MP):
          </note>
          <note>
            Fru talman! Detta blir dagens sista anförande, och det gläder
            mig att det är så många som har velat delta i miljö-, klimat-
            och energidebatten.
          </note>
          <note>
            Vi behöver prata om de här frågorna i alla utskott, skulle jag
            vilja säga. Därför ville jag anmäla mig till denna debatt. Som
            bostadspolitisk talesperson för Miljöpartiet brukar jag få stå
            i den här kammaren och prata om bostadsbrist, upplåtelseformer,
            regelförenklingar, regelförenklingar och regelförenklingar. Därför
            tänkte jag: Nu vill jag tala om den absolut viktigaste frågan.
          </note>
          <note>
            Jag skulle även i mitt utskott vilja prata mer om hur och av
            vad vi bygger våra hus. Det är en av de absolut viktigaste saker
            som vi måste förändra i den bostadspolitiska debatten. Vår tids
            största utmaning är klimatförändringarna. Vi har hört många beskriva
            detta tidigare i debatten, och jag är enig med deras beskrivning.
            Flera av er har under era anföranden fått det att knyta sig i
            min mage. Vilken framtid är det våra barn står inför? Vad är det
            vi egentligen utsätter kommande generationer för?
          </note>
          <note>
            Vi ser just nu, och vi har under den gångna sommaren sett, följderna
            och konsekvenserna av vårt beteende under de senaste årtiondena.
            Det får mig att bli lite förbannad. Som Obama sa: Vi är den första
            generationen att kunna se konsekvenserna av klimatförändringarna,
            men vi är också den första och sista generationen att kunna göra
            någonting åt klimatförändringarna.
          </note>
          <note>
            Orsakerna är flera, och det jag tänkte lyfta här i dag är någonting
            som ingen tidigare har lyft i debatten: byggsektorns klimatpåverkan.
            Byggsektorn står för en femtedel av Sveriges negativa klimatutsläpp.
            Det är lika mycket som personbilsflottan står för på ett år. Och
            ändå pratar vi inte mer om byggsektorns klimatpåverkan!
          </note>
          <note>
            Vi lever i en tid då det byggs som det inte har gjorts på väldigt
            länge. Och det ska det göra; vi behöver bygga fler bostäder, förskolor,
            skolor, kontor, badhus och gud vet vad som byggs runt om i våra
            kommuner. Men samtidigt som detta sker måste vi också se till
            att ställa om byggsektorn.
          </note>
          <note>
            När jag studerade till byggnadsingenjör var den största utmaningen
            hur mycket energi som gick åt för att värma upp huset under brukandefasen
            – när vi bor där. I dag kan vi bygga passivhus och till och med
            plushus som ger mer energi än vad de drar. Jag hoppas att de som
            studerar till byggnadsingenjör i dag inte i lika stor utsträckning
            behöver lära sig om dessa bitar, för i dag behöver vi diskutera
            byggmaterialens klimatpåverkan.
          </note>
          <note>
            Det finns studier som visar att i en by ggnads livscykel kommer
            hela 80 procent av klimatpåverkan från byggmaterialen. Vi bygger
            bra hus energimässigt, men de material vi använder för att bygga
            våra hus påverkar klimatet enormt. Det är också bevisat att det
            som påverkar klimatet framför allt är cementen i betongen och
            till stor del också stålet som vi använder till armering.
          </note>
          <note>
            Då kan man tänka: Oj, vilken stor utmaning. Samtidigt har vi
            en jätte ­ stor bostadsbrist, och vi måste bygga många bostäder.
            Men lösningen finns, fru talman. Lösningen stavas trä och träbyggande.
            Det har talats tidigare här om skogen, och jag är väl medveten
            om de konflikter vi står inför om vad vi ska använda skogen till.
            Men Miljöpartiet har prioriterat. Det vi ska använda skogen till
            i första hand är att bygga hus , för i hus kan vi lagra koldioxiden
            – vi eldar inte upp den. Det är oerhört viktigt att vi faktiskt
            minskar byggsektorns klimatpåverkan.
          </note>
          <note>
            Fru talman! Tiden går fort, och fyra minuters talartid är vi
            som ledamöter inte vana att hålla oss till. Jag vill avsluta med
            att säga att för att klara av den klimatutmaning som vi står inför
            måste byggsektorn minska sina utsläpp.
          </note>
          <note>
            (Applåder)
          </note>
          <note type="speaker">
            Anf. 156 MAGNUS EK (C) replik:
          </note>
          <note>
            Fru talman! Jag tar kvällens sista tillfälle att komma upp här
            och tala. Jag vill till att börja med tacka ledamoten för ett
            fantastiskt bra anförande som bara blev bättre på slutet i ett
            mycke t angeläget ämne.
          </note>
          <note>
            Det är egentligen däri den här repliken rör sig. Jag är personligen
            precis vald som delegat till Nordiska rådet. Där krokar Miljöpartiet,
            Centerpartiet och de andra partierna i mittengruppen arm när det
            gäller att försöka driva på byggnadspolitiken i den nordiska kontexten,
            dels för att sänka utsläppen, dels för att göra det genom att
            bygga just i trä. Här skulle vi kunna minska utsläppen till ungefär
            hälften vid byggtillfället och dessutom tillvarata en förnybar
            resurs.
          </note>
          <note>
            När tror ledamoten att vi får se också inne i den här salen att
            Miljöpartiet krokar arm med oss andra och driver på för en nationell
            träbyggnadsstrategi?
          </note>
          <note type="speaker">
            Anf. 157 EMMA HULT (MP) replik:
          </note>
          <note>
            Fru talman! Miljöpartiet har gått till val på att hälften av
            allt som byggs ska vara byggt i trä 2025. Det handlar inte bara
            om hus utan om kontor och allt annat som vi bygger. Miljöpartiet
            är nog alltså villigt att driva på. När det gäller en nationell
            träbyggnadsstrategi talade jag med dem som jobbar med träbyggnadsfrågor,
            utan att nämna något företag, och träbyggnadsstrategier var något
            som vi gjorde för 10–20 år sedan. Vi behöver andra sätt för att
            uppnå det här, och ett nationellt mål om hur mycket som ska byggas
            i trä tror jag är rätt väg framåt.
          </note>
          <note>
            (Applåder)
          </note>
          <note type="speaker">
            Anf. 158 MAGNUS EK (C) replik:
          </note>
          <note>
            Fru talman! Mitt parti har gått till val på att främja träbyggande
            men också på att försöka lägga politiska förslag för minusutsläpp.
            Även om vi hoppas att mycket mer i det här landet ska byggas i
            trä i framtiden – den här salen är ju fantastiskt vacker att titta
            på, och jag hoppas att det kommer att se ut så här på fler ställen
            fast kanske inte lika kalt – kommer vi inte att bli av med andra
            utsläpp. Jag tror att vi har en hel del att göra när det gäller
            att kunna sänka till exempel cementbranschens utsläpp. Här kan
            vi väl vara överens om att vi behöver trycka på för att vi ska
            få fler träbyggen på plats och framför allt att det här blir enklare
            att implementera – strategier eller inte.
          </note>
          <note type="speaker">
            Anf. 159 EMMA HULT (MP) replik:
          </note>
          <note>
            Fru talman! Tack, Magnus Ek, för att du tog replik! Jag är helt
            övertygad om att både ditt och mitt parti och du och jag ska kunna
            gå framåt i de här frågorna. Vi behöver göra det, och vi behöver
            se till att få med oss de andra partierna här i kammaren så att
            de förstår hur oerhört viktigt det här är för att minska byggsektorns
            klimatpåverkan.
          </note>
          <note>
            Jag ser fram emot det fortsatta arbetet och hoppas att vi ska
            kunna ha ett gott samarbete.
          </note>
          <note>
            Välkommen till riksdagen!
          </note>
          <note>
            (Applåder)
          </note>
          <note>
            (forts. prot. 8)
          </note>
          <note>
            § 18 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2018/19:3 Avvecklingssystem som inte omfattas av EU:s regelverk
            och föreskrifter om produktingripande
          </note>
          <note>
            2018/19:4 Kompletterande bestämmelser till EU:s förordning om
            referensvärden
          </note>
          <note>
            2018/19:7 Prövning av ärenden enligt EU:s förordning om värdepapperisering
            och volatilitetsjustering för försäkringsföretag
          </note>
          <note>
            EU-dokument
          </note>
          <note>
            COM(2018) 267 Meddelande från kommissionen till Europaparlamentet,
            rådet, Europeiska ekonomiska och sociala kommittén samt regionkommittén
            En ny europeisk agenda för kultur
          </note>
          <note>
            COM(2018) 269 Meddelande från kommissionen till Europaparlamentet,
            rådet, Europeiska ekonomiska och sociala kommittén samt regionkommittén
            Engagera, sammanföra och stärka ungdomar EU:s nya ungdomsstrategi
          </note>
          <note>
            Motioner
          </note>
          <note>
            med anledning av prop. 2017/18:271 Ändrade regler för Första–Fjärde
            AP-fonderna
          </note>
          <note>
            2018/19:40 av Ulla Andersson m.fl. (V)
          </note>
          <note>
            med anledning av prop. 2017/18:276 Föräldrapenning för fler familjekonstellationer
            och reserverad grundnivå
          </note>
          <note>
            med anledning av prop. 2017/18:284 Moderna och rättssäkra regler
            för att hålla utlänningar i förvar
          </note>
          <note>
            2018/19:68 av Hans Eklind m.fl. (KD)
          </note>
          <note>
            med anledning av prop. 2017/18:285 Avtal om politisk dialog och
            samarbete mellan Europeiska unionen och dess medlemsstater, å
            ena sidan, och Republiken Kuba, å andra sidan
          </note>
          <note>
            med anledning av prop. 2017/18:286 Stärkt skydd för valhemligheten
          </note>
          <note>
            2018/19:17 av Jonas Millard m.fl. (SD)
          </note>
          <note>
            2018/19:71 av Bengt Eliasson m.fl. (L)
          </note>
          <note>
            med anledning av prop. 2017/18:287 Ändringar i regleringen för
            Sametinget och sametingsvalet
          </note>
          <note>
            2018/19:37 av Jonas Millard m.fl. (SD)
          </note>
          <note>
            2018/19:48 av Mia Sydow Mölleby m.fl. (V)
          </note>
          <note>
            med anledning av prop. 2017/18:288 Förbud mot erkännande av utländska
            barnäktenskap
          </note>
          <note>
            2018/19:52 av Mikael Eskilandersson m.fl. (SD)
          </note>
          <note>
            2018/19:54 av Ola Johansson m.fl. (C)
          </note>
          <note>
            2018/19:57 av Jakob Forssmed m.fl. (KD)
          </note>
          <note>
            2018/19:72 av Robert Hannah m.fl. (L)
          </note>
          <note>
            med anledning av prop. 2017/18:296 Genomförande av CFC-regler
            i EU:s direktiv mot skatteundandraganden
          </note>
          <note>
            2018/19:50 av David Lång m.fl. (SD)
          </note>
          <note>
            med anledning av prop. 2017/18:298 Behandling av personuppgifter
            för forskningsändamål
          </note>
          <note>
            2018/19:69 av Roger Haddad m.fl. (L, M, C, KD)
          </note>
          <note>
            med anledning av prop. 2017/18:299 Genomförande av webbtillgänglighetsdirektivet
          </note>
          <note>
            2018/19:46 av Helena Gellerman och Christer Nylander (båda L)
          </note>
          <note>
            2018/19:56 av Magnus Jacobsson m.fl. (KD)
          </note>
          <note>
            med anledning av skr. 2017/18:277 Redovisning av fördelning av
            medel från Allmänna arvsfonden under budgetåret 2017
          </note>
          <note>
            2018/19:73 av Per Ramhorn m.fl. (SD)
          </note>
          <note>
            med anledning av skr. 2017/18:280 Framtidens äldreomsorg – en
            nationell kvalitetsplan
          </note>
          <note>
            2018/19:60 av Per Ramhorn m.fl. (SD)
          </note>
          <note>
            med anledning av skr. 2017/18:283 Riksrevisionens rapport om
            livsmedels- och läkemedelsförsörjning – samhällets säkerhet och
            viktiga funktioner
          </note>
          <note>
            2018/19:55 av Daniel Bäckström m.fl. (C)
          </note>
          <note>
            2018/19:58 av Roger Richtoff m.fl. (SD)
          </note>
          <note>
            med anledning av skr. 2017/18:290 Anskaffning av medelräckviddigt
            luftvärn
          </note>
          <note>
            2018/19:42 av Allan Widman m.fl. (L)
          </note>
          <note>
            2018/19:49 av Hanna Gunnarsson m.fl. (V)
          </note>
          <note>
            2018/19:59 av Roger Richtoff m.fl. (SD)
          </note>
          <note>
            § 19 Anmälan om fråga för skriftligt svar
          </note>
          <note>
            Följande fråga för skriftligt svar hade framställts:
          </note>
          <note>
            den 11 oktober
          </note>
          <note>
            2018/19:1 Svensk bnp-tillväxt
          </note>
          <note>
            av Dennis Dioukarev (SD)
          </note>
          <note>
            till finansminister Magdalena Andersson (S)
          </note>
          <note>
            § 20 Kammaren åtskildes kl. 19.54.
          </note>
          <note>
            Sammanträdet leddes
          </note>
          <note>
            av förste vice talmannen från dess början till och med § 17 anf.
            39 (delvis),
          </note>
          <note>
            av tredje vice talmannen därefter till och med § 17 anf. 77 (delvis),
          </note>
          <note>
            av andre vice talmannen därefter till ajourneringen kl. 15.53
            och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            INGVAR MATTSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Val av ordförande och vice ordförande i Riksrevisionens parlamentariska
            råd
          </note>
          <note>
            § 2 Val av ledamöter till Europarådets svenska delegation
          </note>
          <note>
            § 3 Val av suppleanter till Europarådets svenska delegation
          </note>
          <note>
            § 4 Val av ledamöter till styrelsen för Stiftelsen Riksbankens
            Jubileumsfond
          </note>
          <note>
            § 5 Val av ordförande i styrelsen för Stiftelsen Riksbankens
            Jubileumsfond
          </note>
          <note>
            § 6 Val av personliga suppleanter till styrelsen för Stiftelsen
            Riksbankens Jubileumsfond
          </note>
          <note>
            § 7 Val av ledamöter till Domarnämnden
          </note>
          <note>
            § 8 Val av personliga ersättare till Domarnämnden
          </note>
          <note>
            § 9 Utökning av antalet suppleanter i utskott och EU-nämnd
          </note>
          <note>
            § 10 Val av extra suppleanter
          </note>
          <note>
            § 11 Justering av protokoll
          </note>
          <note>
            § 12 Anmälan om ersättare
          </note>
          <note>
            § 13 Anmälan om kompletteringsval
          </note>
          <note>
            § 14 Meddelande om återrapportering från Europeiska rådets möte
            den 18 oktober
          </note>
          <note>
            § 15 Anmälan om subsidiaritetsprövning
          </note>
          <note>
            § 16 Ärenden för hänvisning till utskott
          </note>
          <note>
            § 17 Allmänpolitisk debatt
          </note>
          <note>
            Arbetsmarknad och ekonomi
          </note>
          <note>
            Anf. 1 ANNA JOHANSSON (S)
          </note>
          <note>
            Anf. 2 JESSICA POLFJÄRD (M) replik
          </note>
          <note>
            Anf. 3 ANNA JOHANSSON (S) replik
          </note>
          <note>
            Anf. 4 JESSICA POLFJÄRD (M) replik
          </note>
          <note>
            Anf. 5 ANNA JOHANSSON (S) replik
          </note>
          <note>
            Anf. 6 ELISABETH SVANTESSON (M)
          </note>
          <note>
            Anf. 7 PETER PERSSON (S) replik
          </note>
          <note>
            Anf. 8 ELISABETH SVANTESSON (M) replik
          </note>
          <note>
            Anf. 9 PETER PERSSON (S) replik
          </note>
          <note>
            Anf. 10 ELISABETH SVANTESSON (M) replik
          </note>
          <note>
            Anf. 11 ALI ESBATI (V) replik
          </note>
          <note>
            Anf. 12 ELISABETH SVANTESSON (M) replik
          </note>
          <note>
            Anf. 13 ALI ESBATI (V) replik
          </note>
          <note>
            Anf. 14 ELISABETH SVANTESSON (M) replik
          </note>
          <note>
            Anf. 15 MARTIN ÅDAHL (C)
          </note>
          <note>
            Anf. 16 ALI ESBATI (V) replik
          </note>
          <note>
            Anf. 17 MARTIN ÅDAHL (C) replik
          </note>
          <note>
            Anf. 18 ALI ESBATI (V) replik
          </note>
          <note>
            Anf. 19 MARTIN ÅDAHL (C) replik
          </note>
          <note>
            Anf. 20 CICZIE WEIDBY (V)
          </note>
          <note>
            Anf. 21 GULAN AVCI (L) replik
          </note>
          <note>
            Anf. 22 CICZIE WEIDBY (V) replik
          </note>
          <note>
            Anf. 23 GULAN AVCI (L) replik
          </note>
          <note>
            Anf. 24 CICZIE WEIDBY (V) replik
          </note>
          <note>
            Anf. 25 ROLAND UTBULT (KD)
          </note>
          <note>
            Anf. 26 PETER PERSSON (S) replik
          </note>
          <note>
            Anf. 27 ROLAND UTBULT (KD) replik
          </note>
          <note>
            Anf. 28 PETER PERSSON (S) replik
          </note>
          <note>
            Anf. 29 ROLAND UTBULT (KD) replik
          </note>
          <note>
            Anf. 30 GULAN AVCI (L)
          </note>
          <note>
            Anf. 31 SERKAN KÖSE (S)
          </note>
          <note>
            Anf. 32 ELISABETH SVANTESSON (M) replik
          </note>
          <note>
            Anf. 33 SERKAN KÖSE (S) replik
          </note>
          <note>
            Anf. 34 ELISABETH SVANTESSON (M) replik
          </note>
          <note>
            Anf. 35 SERKAN KÖSE (S) replik
          </note>
          <note>
            Anf. 36 GULAN AVCI (L) replik
          </note>
          <note>
            Anf. 37 SERKAN KÖSE (S) replik
          </note>
          <note>
            Anf. 38 GULAN AVCI (L) replik
          </note>
          <note>
            Anf. 39 SERKAN KÖSE (S) replik
          </note>
          <note>
            Anf. 40 JESSICA POLFJÄRD (M)
          </note>
          <note>
            Anf. 41 ALI ESBATI (V) replik
          </note>
          <note>
            Anf. 42 JESSICA POLFJÄRD (M) replik
          </note>
          <note>
            Anf. 43 ALI ESBATI (V) replik
          </note>
          <note>
            Anf. 44 JESSICA POLFJÄRD (M) replik
          </note>
          <note>
            Anf. 45 ANNA JOHANSSON (S) replik
          </note>
          <note>
            Anf. 46 JESSICA POLFJÄRD (M) replik
          </note>
          <note>
            Anf. 47 ANNA JOHANSSON (S) replik
          </note>
          <note>
            Anf. 48 JESSICA POLFJÄRD (M) replik
          </note>
          <note>
            Anf. 49 HENRIK VINGE (SD)
          </note>
          <note>
            Anf. 50 PETER PERSSON (S) replik
          </note>
          <note>
            Anf. 51 HENRIK VINGE (SD) replik
          </note>
          <note>
            Anf. 52 PETER PERSSON (S) replik
          </note>
          <note>
            Anf. 53 HENRIK VINGE (SD) replik
          </note>
          <note>
            Anf. 54 MARTIN ÅDAHL (C) replik
          </note>
          <note>
            Anf. 55 HENRIK VINGE (SD) replik
          </note>
          <note>
            Anf. 56 MARTIN ÅDAHL (C) replik
          </note>
          <note>
            Anf. 57 HENRIK VINGE (SD) replik
          </note>
          <note>
            Anf. 58 SOLVEIG ZANDER (C)
          </note>
          <note>
            Anf. 59 TONY HADDOU (V)
          </note>
          <note>
            Anf. 60 SOLVEIG ZANDER (C) replik
          </note>
          <note>
            Anf. 61 TONY HADDOU (V) replik
          </note>
          <note>
            Anf. 62 SOLVEIG ZANDER (C) replik
          </note>
          <note>
            Anf. 63 TONY HADDOU (V) replik
          </note>
          <note>
            Anf. 64 CHRISTIAN CARLSSON (KD)
          </note>
          <note>
            Anf. 65 JOHAN ANDERSSON (S)
          </note>
          <note>
            Anf. 66 CECILIA WIDEGREN (M)
          </note>
          <note>
            Anf. 67 PETER PERSSON (S) replik
          </note>
          <note>
            Anf. 68 CECILIA WIDEGREN (M) replik
          </note>
          <note>
            Anf. 69 PETER PERSSON (S) replik
          </note>
          <note>
            Anf. 70 CECILIA WIDEGREN (M) replik
          </note>
          <note>
            Anf. 71 JOHANNA HARALDSSON (S)
          </note>
          <note>
            Anf. 72 JESSIKA ROSWALL (M)
          </note>
          <note>
            Anf. 73 ANNA JOHANSSON (S) replik
          </note>
          <note>
            Anf. 74 JESSIKA ROSWALL (M) replik
          </note>
          <note>
            Anf. 75 ANNA JOHANSSON (S) replik
          </note>
          <note>
            Anf. 76 JESSIKA ROSWALL (M) replik
          </note>
          <note>
            Anf. 77 BJÖRN WIECHEL (S)
          </note>
          <note>
            Anf. 78 JAN ERICSON (M)
          </note>
          <note>
            Anf. 79 PETER PERSSON (S) replik
          </note>
          <note>
            Anf. 80 JAN ERICSON (M) replik
          </note>
          <note>
            Anf. 81 PETER PERSSON (S) replik
          </note>
          <note>
            Anf. 82 JAN ERICSON (M) replik
          </note>
          <note>
            Anf. 83 SAILA QUICKLUND (M)
          </note>
          <note>
            Anf. 84 KJELL JANSSON (M)
          </note>
          <note>
            Anf. 85 PETER PERSSON (S) replik
          </note>
          <note>
            Anf. 86 KJELL JANSSON (M) replik
          </note>
          <note>
            Anf. 87 PETER PERSSON (S) replik
          </note>
          <note>
            Anf. 88 KJELL JANSSON (M) replik
          </note>
          <note>
            Anf. 89 PETER PERSSON (S)
          </note>
          <note>
            Anf. 90 JAN ERICSON (M) replik
          </note>
          <note>
            Anf. 91 PETER PERSSON (S) replik
          </note>
          <note>
            Anf. 92 JAN ERICSON (M) replik
          </note>
          <note>
            Anf. 93 PETER PERSSON (S) replik
          </note>
          <note>
            Anf. 94 JOSEFIN MALMQVIST (M)
          </note>
          <note>
            Anf. 95 ANN-CHRISTIN AHLBERG (S)
          </note>
          <note>
            Anf. 96 IDA DROUGGE (M)
          </note>
          <note>
            Anf. 97 TOMAS KRONSTÅHL (S) replik
          </note>
          <note>
            Anf. 98 IDA DROUGGE (M) replik
          </note>
          <note>
            Anf. 99 TOMAS KRONSTÅHL (S) replik
          </note>
          <note>
            Anf. 100 IDA DROUGGE (M) replik
          </note>
          <note>
            (forts.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 17 (forts.) Allmänpolitisk debatt
          </note>
          <note>
            Anf. 101 ELIN GUSTAFSSON (S)
          </note>
          <note>
            Anf. 102 INGEMAR NILSSON (S)
          </note>
          <note>
            Anf. 103 MATTIAS KARLSSON i Luleå (M) replik
          </note>
          <note>
            Anf. 104 INGEMAR NILSSON (S) replik
          </note>
          <note>
            Anf. 105 MATTIAS KARLSSON i Luleå (M) replik
          </note>
          <note>
            Anf. 106 INGEMAR NILSSON (S) replik
          </note>
          <note>
            Anf. 107 BJÖRN PETERSSON (S)
          </note>
          <note>
            Anf. 108 BO BROMAN (SD)
          </note>
          <note>
            Klimat, miljö och energipolitik
          </note>
          <note>
            Anf. 109 HANNA WESTERÉN (S)
          </note>
          <note>
            Anf. 110 MARIA MALMER STENERGARD (M)
          </note>
          <note>
            Anf. 111 ISAK FROM (S) replik
          </note>
          <note>
            Anf. 112 MARIA MALMER STENERGARD (M) replik
          </note>
          <note>
            Anf. 113 ISAK FROM (S) replik
          </note>
          <note>
            Anf. 114 MARIA MALMER STENERGARD (M) replik
          </note>
          <note>
            Anf. 115 HANNA WESTERÉN (S) replik
          </note>
          <note>
            Anf. 116 MARIA MALMER STENERGARD (M) replik
          </note>
          <note>
            Anf. 117 HANNA WESTERÉN (S) replik
          </note>
          <note>
            Anf. 118 MARIA MALMER STENERGARD (M) replik
          </note>
          <note>
            Anf. 119 MARTIN KINNUNEN (SD)
          </note>
          <note>
            Anf. 120 ISAK FROM (S) replik
          </note>
          <note>
            Anf. 121 MARTIN KINNUNEN (SD) replik
          </note>
          <note>
            Anf. 122 ISAK FROM (S) replik
          </note>
          <note>
            Anf. 123 MARTIN KINNUNEN (SD) replik
          </note>
          <note>
            Anf. 124 HELENA VILHELMSSON (C)
          </note>
          <note>
            Anf. 125 ELIN SEGERLIND (V)
          </note>
          <note>
            Anf. 126 JOHAN HULTBERG (M) replik
          </note>
          <note>
            Anf. 127 ELIN SEGERLIND (V) replik
          </note>
          <note>
            Anf. 128 JOHAN HULTBERG (M) replik
          </note>
          <note>
            Anf. 129 ELIN SEGERLIND (V) replik
          </note>
          <note>
            Anf. 130 KJELL-ARNE OTTOSSON (KD)
          </note>
          <note>
            Anf. 131 REBECKA LE MOINE (MP) replik
          </note>
          <note>
            Anf. 132 KJELL-ARNE OTTOSSON (KD) replik
          </note>
          <note>
            Anf. 133 REBECKA LE MOINE (MP) replik
          </note>
          <note>
            Anf. 134 KJELL-ARNE OTTOSSON (KD) replik
          </note>
          <note>
            Anf. 135 MARIA GARDFJELL (MP)
          </note>
          <note>
            Anf. 136 MARLENE BURWICK (S)
          </note>
          <note>
            Anf. 137 CECILIE TENFJORD TOFTBY (M)
          </note>
          <note>
            Anf. 138 MATTIAS BÄCKSTRÖM JOHANSSON (SD)
          </note>
          <note>
            Anf. 139 MAGNUS EK (C) replik
          </note>
          <note>
            Anf. 140 MATTIAS BÄCKSTRÖM JOHANSSON (SD) replik
          </note>
          <note>
            Anf. 141 MAGNUS EK (C) replik
          </note>
          <note>
            Anf. 142 MATTIAS BÄCKSTRÖM JOHANSSON (SD) replik
          </note>
          <note>
            Anf. 143 MAGNUS MANHAMMAR (S)
          </note>
          <note>
            Anf. 144 ANNIKA HIRVONEN FALK (MP)
          </note>
          <note>
            Anf. 145 REBECKA LE MOINE (MP)
          </note>
          <note>
            Anf. 146 JOHAN HULTBERG (M) replik
          </note>
          <note>
            Anf. 147 REBECKA LE MOINE (MP) replik
          </note>
          <note>
            Anf. 148 JOHAN HULTBERG (M) replik
          </note>
          <note>
            Anf. 149 REBECKA LE MOINE (MP) replik
          </note>
          <note>
            Anf. 150 MAGNUS EK (C) replik
          </note>
          <note>
            Anf. 151 REBECKA LE MOINE (MP) replik
          </note>
          <note>
            Anf. 152 MAGNUS EK (C) replik
          </note>
          <note>
            Anf. 153 REBECKA LE MOINE (MP) replik
          </note>
          <note>
            Anf. 154 ELISABETH FALKHAVEN (MP)
          </note>
          <note>
            Anf. 155 EMMA HULT (MP)
          </note>
          <note>
            Anf. 156 MAGNUS EK (C) replik
          </note>
          <note>
            Anf. 157 EMMA HULT (MP) replik
          </note>
          <note>
            Anf. 158 MAGNUS EK (C) replik
          </note>
          <note>
            Anf. 159 EMMA HULT (MP) replik
          </note>
          <note>
            (forts. prot. 8)
          </note>
          <note>
            § 18 Bordläggning
          </note>
          <note>
            § 19 Anmälan om fråga för skriftligt svar
          </note>
          <note>
            § 20 Kammaren åtskildes kl. 19.54.
          </note>
          <note>
            Tryck: Elanders Sverige AB, Vällingby 2018
          </note>
        </div>
      </body>
    </text>
  </TEI>
</teiCorpus>
