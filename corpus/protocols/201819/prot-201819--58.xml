<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--58</head>
          <docDate when="2019-03-01">2019-03-01</docDate>
        </div>
      </front>
      <body>
        <div>
          <note>
            § 1 Anmälan om kompletteringsval
          </note>
          <note>
            Tredje vice talmannen meddelade att Socialdemokraternas riksdagsgrupp
            anmält Dag Larsson som suppleant i OSSE-delegationen.
          </note>
          <note>
            Tredje vice talmannen förklarade vald till
          </note>
          <note>
            suppleant i OSSE-delegationen
          </note>
          <note>
            Dag Larsson (S)
          </note>
          <note>
            § 2 Anmälan om ordförande i utskott
          </note>
          <note>
            Tredje vice talmannen anmälde
          </note>
          <note>
            att Fredrik Olovsson (S) valts till ordförande i finansutskottet
            från och med den 28 februari samt
          </note>
          <note>
            att Beatrice Ask (M) valts till ordförande i försvarsutskottet
            från och med den 28 februari.
          </note>
          <note>
            § 3 Anmälan om vice ordförande i utskott
          </note>
          <note>
            Tredje vice talmannen anmälde
          </note>
          <note>
            att Elisabeth Svantesson (M) valts till vice ordförande i finansutskottet
            från och med den 28 februari,
          </note>
          <note>
            att Niklas Karlsson (S) valts till vice ordförande i försvarsutskottet
            från och med den 28 februari,
          </note>
          <note>
            att Vasiliki Tsouplaki (V) valts till förste vice ordförande
            i kulturutskottet från och med den 28 februari,
          </note>
          <note>
            att Lotta Finstorp (M) valts till andre vice ordförande i kulturutskottet
            från och med den 28 februari,
          </note>
          <note>
            att Lawen Redar (S) valts till tredje vice ordförande i kulturutskottet
            från och med den 28 februari,
          </note>
          <note>
            att Maria Gardfjell (MP) valts till förste vice ordförande i
            miljö- och jordbruksutskottet från och med den 26 februari samt
          </note>
          <note>
            att Jessica Rosencrantz (M) valts till andre vice ordförande
            i miljö- och jordbruksutskottet från och med den 26 februari.
          </note>
          <note>
            § 4 Meddelande om namnändring
          </note>
          <note>
            Tredje vice talmannen meddelade att Yasmine Larsson (S) bytt
            namn till Yasmine Bladelius .
          </note>
          <note>
            § 5 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2018/19:102
          </note>
          <note>
            Till riksdagen
          </note>
          <note>
            Interpellation 2018/19:102 Kompetensutvisningar av Maria Malmer
            Stenergard (M)
          </note>
          <note>
            Interpellationen kommer att besvaras fredagen den 29 mars 2019.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 27 februari 2019
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            Interpellation 2018/19:103
          </note>
          <note>
            Till riksdagen
          </note>
          <note>
            Interpellation 2018/19:103 En fungerande återvändandepolitik
          </note>
          <note>
            av Maria Malmer Stenergard (M)
          </note>
          <note>
            Interpellationen kommer att besvaras fredagen den 29 mars 2019.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 27 februari 2019
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            § 6 Anmälan om faktapromemoria
          </note>
          <note>
            Tredje vice talmannen anmälde att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2018/19:FPM36 Förordning om samordning av de sociala trygghetssystemen
            med anledning av Storbritanniens utträde ur EU COM(2019) 53 till
            socialförsäkringsutskottet
          </note>
          <note>
            § 7 Anmälan om granskningsrapport
          </note>
          <note>
            Tredje vice talmannen anmälde att följande granskningsrapport
            hade kommit in från Riksrevisionen och överlämnats till näringsutskottet:
          </note>
          <note>
            RiR 2019:7 Jämställdhet i Almis låneverksamhet – otydlig styrning
            och återrapportering
          </note>
          <note>
            § 8 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2018/19:57 till utbildningsutskottet
          </note>
          <note>
            § 9 Svar på interpellation 2018/19:59 om externa aspekter av
            migration
          </note>
          <note type="speaker">
            Anf. 1 Justitie- och migrationsminister MORGAN JOHANSSON (S):
          </note>
          <note>
            Fru talman! Ludvig Aspling har frågat mig vilka vetenskapliga
            belägg jag har som grund för antagandet att ett ökat antal arbetstillfällen
            och ökad ekonomisk tillväxt kommer att minska benägenheten att
            migrera från Afrika. Han frågar vidare inom vilken tidsrymd planerna
            för Afrika kommer att generera en påvisbar minskad benägenhet
            att migrera samt vilka alternativa metoder, så kallad plan B,
            jag har för att hantera situationen om planen inte skulle fungera.
          </note>
          <note>
            Avsaknad av arbetstillfällen och varaktig försörjning är bland
            de viktigaste skälen till att människor känner sig tvingade att
            migrera. En stabilare situation i hemlandet kan bidra till att
            människor som ändå väljer att migrera gör det på ett säkert, ordnat
            och reglerat sätt. Här har utvecklingssamarbetet en viktig roll.
            Det handlar således om ett långsiktigt arbete som dock måste kompletteras
            med åtgärder på kort och medellång sikt.
          </note>
          <note>
            EU:s partnerskap med Afrika med dess fokus på demokrati, mänskliga
            rättigheter, jämställdhet, infrastruktur, klimat och social välfärd
            är ett kraftfullt instrument för att undanröja grundorsakerna
            till ofrivillig migra ­ tion. EU ger ett viktigt stöd till fred
            och säkerhet.
          </note>
          <note>
            EU:s samarbete och partnerskap med Afrika på migrationsområdet
            handlar om att ta helhetsperspektiv och därmed bidra till en långsiktig
            hantering av migration, inklusive att motverka grundorsakerna
            till irreguljär migration. I ett kortare och medellångt perspektiv
            är samarbetet viktigt för att bland annat underlätta återvändande
            och återintegrering, att bistå flyktingar och utsatta migranter
            och att gemensamt bekämpa nätverk för smuggling och människohandel.
          </note>
          <note>
            Rätten att söka asyl ska värnas. Gemensamma prioriteringar är
            också att rädda liv och att skapa lagliga vägar för reguljär migration.
            Att migrera ska vara något man väljer och inte något man tvingas
            till.
          </note>
          <note>
            Det behövs fortsatt långsiktiga migrationsdialoger med de viktigaste
            ursprungs- och transitländerna utanför EU, baserat på partnerskap,
            solidaritet och delat ansvar. Sverige kommer därför fortsatt att
            bidra aktivt till utformningen av denna politik och dess genomförande.
          </note>
          <note type="speaker">
            Anf. 2 LUDVIG ASPLING (SD):
          </note>
          <note>
            Fru talman! Det kluster av frågor som man buntar ihop under rubriken
            ”Externa aspekter av migration” är, vill jag hävda, problem som
            Europa till stor del har skapat själva.
          </note>
          <note>
            Grundorsaken till problemen är att de vänsterliberala partierna
            i Europa sitter fast mellan å ena sidan en rigid och utdaterad
            politisk ideologi och å andra sidan den verkliga världen.
          </note>
          <note>
            En grundläggande ståndpunkt hos Europas vänsterliberaler är att
            Euro ­ pas länder inte har någon rätt att begränsa vilka eller
            hur många som kom ­ mer som invandrare. Detta står klart uttryckt
            i till exempel Dublinförord ­ ningen. Samtidigt kan samma partier
            inte längre dölja det faktum att mass ­ invandringen från Mellanöstern
            och Nordafrika har inneburit och innebär stora samhällsekonomiska
            påfrestningar som måste hanteras.
          </note>
          <note>
            Unionen har valt att hantera den här målkonflikten på två sätt:
            dels att anlita mycket tveksamma aktörer i Nordafrika för att
            stoppa migranter innan de hinner ta sig till den öppna gränsen,
            dels att åtgärda det man kallar grundorsakerna till migration,
            vilket man definierar som bristande tillväxt och levnadsstandard.
            Eller som utrikesministern själv uttryckte saken: ”Om vi kan ordna
            utbildning, arbete och framtidsmöjligheter finns det en chans
            att man hellre vill stanna kvar.”
          </note>
          <note>
            Problemet med den här planen är att de som faktiskt forskar på
            migra ­ tion, inklusive professor Hein de Haas vid universitet
            et i Amsterdam, professor Paul Collier, tidigare direktör för
            Development Research Group vid Världsbanken och professor Alexander
            Betts vid universitet et i Oxford, är överens om att i takt med
            att välstånd och bnp per capita ökar så ökar också benägenheten
            att migrera, detta eftersom migration till Europa i de allra flesta
            fall handlar om en farlig och dyr men potentiellt väldigt lönsam
            investering.
          </note>
          <note>
            För att vara tydlig vill jag understryka att vi naturligtvis
            står bakom planen för utveckling i Afrika och EU:s mål om 0,7
            procent av bni i bistånd, eftersom utvecklingsbiståndet har ett
            värde i sig. Men utvecklingsbiståndet är inte, har inte varit
            och kommer inte heller att bli ett fungerande verktyg för att
            stävja irreguljär migration.
          </note>
          <note>
            Det som är allra mest bisarrt med den här historien är att delar
            av Sveriges regering är helt medvetna om att denna plan inte kommer
            att fungera. I statsrådet Peter Erikssons svar på en skriftlig
            fråga skriver han att ”det går inte att säga att utvecklingsinsatser
            generellt bidrar till minskade eller ökade migrationsströmmar.
            Det finns däremot forskning som visar på att en ökad BNP i låginkomstländer
            leder till ökad utvandring”.
          </note>
          <note>
            Ändå är det just utvecklingsinsatser och ökat välstånd som Peter
            Erikssons och Morgan Johanssons regering vill använda för att
            just minska benägenheten att migrera.
          </note>
          <note>
            Fru talman! Sverige har alltså en utrikesminister och en biståndsminis
            ­ ter som lämnar diametralt motsatta besked i en av vår tids viktigaste
            fram ­ tidsutmaningar och som verkar helt okunniga om grundläggande
            migra ­ tionsforskning.
          </note>
          <note>
            Effekterna av att den djupt omoraliska katt-och-råtta-lek som
            den här regeringen och EU just nu driver på är att drunkningsolyckorna
            på Medelhavet fortsätter, att brottssyndikaten som kontrollerar
            människohandeln fortsätter att göra stora förtjänster och att
            den arabiska slavhandeln i Libyen fortsätter att blomstra.
          </note>
          <note>
            Jag vill därför fråga Morgan Johansson vilken vetenskaplig grund
            han har för antagandet att utvecklingsbistånd leder till minskad
            irreguljär migration. Jag hörde ingen referens i interpellationssvaret.
          </note>
          <note>
            Jag vill också fråga om Peter Eriksson har fel när han säger
            att en sådan grund inte finns, eller om utrikesministern har fel
            när hon säger att en sådan grund faktiskt finns.
          </note>
          <note>
            Jag vill även fråga inom vilken tidsrymd EU räknar med att partnerskapet
            med Afrika ska orsaka en minskad benägenhet att migrera. Det jag
            helst skulle vilja höra där är ett antal tiotal år.
          </note>
          <note type="speaker">
            Anf. 3 Justitie- och migrationsminister MORGAN JOHANSSON (S):
          </note>
          <note>
            Fru talman! Jag skulle vilja inleda med att ge Ludvig Aspling
            ett boktips. Jens Liljestrand har precis gett ut en biografi över
            Vilhelm Moberg, som ju alla vet var en av Sveriges mest framgångsrika
            författare. Hans mest framgångsr ika verk var förstås serien om
            u tvandrarna, det vill säga den serie som handlar om den svenska
            utvandringen för kanske 150 år sedan och ytterligare 60 – 70 år
            framåt. Då utvandrade över 1 miljon människor från Sverige till
            Amerika – en fjärdedel av vår befolkning. Vi minns alla karaktärerna
            Karl-Oskar och Kristina. Vi känner igen det där.
          </note>
          <note>
            Det som drev dem bort från Sverige var faktorer som fattigdom.
            Människor levde under vissa år på svältgränsen. Sverige var vid
            den här tiden ett av Europas allra fattigaste länder.
          </note>
          <note>
            Det rådde ett politiskt förtryck. Man hade inga politiska rättigheter.
            Det här var före arbetarrörelsen, före socialdemokratin och före
            de demokratiska reformerna. Det rådde ett socialt förtryck där
            människor inte hade de sociala rättigheter som vi kan räkna med
            i dag. Och det rådde ett religiöst förtryck. Om man inte höll
            sig till vad statskyrkan sa blev man helt enkelt på olika sätt
            diskriminerad och förtryckt.
          </note>
          <note>
            Detta var Sverige för 150 år sedan, Ludvig Aspling. Det var därför
            som Karl-Oskar, Kristina, Daniel och Ulrika och de andra i serien
            valde att lämna Sverige. Ludvig Aspling viftar på huvudet; men
            är inte det jag säger sant? Är det inte därför de valde att lämna
            Sverige – och med dem 1 miljon ytterligare? De sökte frihet från
            förtryck och från ekonomiskt armod.
          </note>
          <note>
            Jag skulle säga att det inte är så mycket som skiljer den situationen
            från den som nu råder på många håll i Afrika. Det har blivit bättre
            i Afrika under de senaste 50 åren, men det är fortfarande en kontinent
            som präglas av fattigdom samt av politiskt, socialt och religiöst
            förtryck – precis som Sverige för 150 år sedan. Lägg till att
            där finns ett antal krigshärdar, bland annat i Somalia, och en
            uppluckring av statsapparaten i ett antal andra länder som präglas
            av kollaps i administrationen. Därför vill människor lämna Afrika,
            av ungefär samma skäl som våra svenska utvandrare lämnade Sverige
            för 150 år sedan.
          </note>
          <note>
            I Sverige bröt folkrörelserna fram för 100 – 150 år sedan. Då
            fick vi de sociala reformerna. Arbetarrörelsen drev fram både
            sociala och politiska reformer i form av rösträtt, yttrandefrihet
            och religionsfrihet som byggde upp hela välfärdsstaten. Med dem
            steg levnadsnivån, som ledde till social frigörelse. Då vände
            strömmen. I dag är Sverige inte ett land som man flyr från uta
            n ett land som man flyr till.
          </note>
          <note>
            Vad har vi då lärt oss? Ett par saker, skulle jag vilja säga.
            En sak är att ekonomisk utveckling är viktig för att man ska kunna
            välja att migrera och inte tvingas till det. Men det räcker inte,
            utan det behövs också politiska och sociala reformer.
          </note>
          <note>
            Jag tror inte att människor i Afrika fungerar så väsentligt mycket
            annorlunda än vad man gjorde i Sverige för 100 – 150 år sedan.
            Det handlar om ungefär samma drivkraft. De söker frihet från förtryck,
            och de söker en framtid utan sociala och ekonomiska umbäranden.
            Just därför är biståndet viktigt för att fortsätta att utveckla
            Afrika också ur migrationssynpunkt. Min fråga till Ludvig Aspling
            är därför: Varför vill ni så kraftigt skära ned på biståndet till
            bland annat Afrika?
          </note>
          <note type="speaker">
            Anf. 4 LUDVIG ASPLING (SD):
          </note>
          <note>
            Fru talman! Jag skulle vilja poängtera var skiljelinjen går.
            Migrationsministern nämner politiska och sociala reformer som
            ett viktigt komplement till just den ekonomiska utvecklingen för
            att stävja irreguljär migra ­ tion. Där är vi helt överens. Sverigedemokraterna
            har aldrig sagt att vi tycker att politiska och sociala reformer,
            demokratisering eller att ge människor bättre rättigheter är ett
            dåligt förslag. De frågorna har ingenting med interpellationen
            att göra.
          </note>
          <note>
            Det som driver människor till Europa är skillnaden i materiell
            levnadsstandard. Det är inte svårare än så. Europa är en rik kontinent,
            och Afrika är tyvärr en ganska fattig kontinent. Det gör att människor
            vill flytta hit. Det går inte att jämföra den situationen med
            hur det såg ut när svenskar flyttade till USA. Det är en absurd
            jämförelse. Det tyder på en ganska grov okunnighet hos migrationsministern.
            Det är ett faktum att han inte kan ge ett svar på själva grundfrågan,
            nämligen att ge en vetenskaplig referens till någon forskare som
            säger att planen kommer att fungera. Jag har gett ministern tre
            referenser på forskare som säger att den inte kommer att fungera.
            Jag skulle gärna vilja få ett svar som innehåller en referens
            som tyder på att planen kommer att fungera. Det är vad hela interpellationen
            handlar om.
          </note>
          <note>
            Vi behöver inte gå in på några sidospår, men just nu reser faktiskt
            somaliska diplomater jorden runt för att försöka få hem migranter
            som har flytt från Somalia eftersom situationen har förbättrats
            så pass mycket.
          </note>
          <note>
            Att ta upp Vilhelm Moberg och Utvandrarna duger inte. Jag är
            ledsen, fru talman, men jag tycker att det svar jag har fått är
            något förvirrat.
          </note>
          <note type="speaker">
            Anf. 5 Justitie- och migrationsminister MORGAN JOHANSSON (S):
          </note>
          <note>
            Fru talman! Det är ju Ludvig Aspling som står för en total förvirring.
            Å ena sidan säger han att det är skillnad i den materiella levnadsstandarden
            mellan Europa och Afrika som driver på migrationen. Å andra sidan
            säger han i nästa andetag att det saknar betydelse att det sker
            en social och ekonomisk utveckling i Afrika.
          </note>
          <note>
            Min poäng är att om vi får till stånd en bättre ekonomisk och
            social utveckling i Afrika kommer drivkraften att migrera att
            minska. Jag uppfattade det så att Ludvig Aspling ändå inte vill
            skriva på detta, och det kan jag förstå eftersom hans partis linje
            är motsatsen. Sverigedemokraterna vill skära ned på biståndet.
            I er budget för det här året föreslår ni ett minskat bistånd med
            11 miljarder kronor. Ni vill gå från 1 procent av bni ned till
            0,7 procent. Det ger för detta år 11 miljarder i minskat bistånd.
            Det är klart att det har en betydelse för fattigdomsbekämpningen
            i bland annat de länder vi pratar om.
          </note>
          <note>
            Samtidigt säger Sverigedemokraterna att det inte är så viktigt
            att ta emot flyktingar i Sverige utan att det viktiga är att hjälpa
            folk på plats. Hur går det ihop, Ludvig Aspling? Å ena sidan säger
            ni att ni ska hjälpa folk på plats, å andra sidan säger ni i nästa
            andetag att ni vill skära ned på biståndet med 11 miljarder.
          </note>
          <note>
            Ska jag tolka Ludvig Aspling så att om det kan finnas en effekt
            av att ekonomin temporärt förbättras något för människor i de
            fattiga områdena blir det lättare att migrera? Är Ludvig Asplings
            slutsats i så fall att det är bättre att hålla folk på svältgränsen
            så att de är så pass svaga att de över huvud taget inte kan röra
            sig från kontinenten?
          </note>
          <note>
            Det är Ludvig Aspling som är svaret skyldig. Om ni tycker att
            det är bättre att hjälpa folk på plats, Ludvig Aspling, och om
            den materiella levnadsstandarden betyder något för migrationen,
            varför vill ni skära ned på biståndet med 11 miljarder för det
            här året och framåt?
          </note>
          <note type="speaker">
            Anf. 6 LUDVIG ASPLING (SD):
          </note>
          <note>
            Fru talman! Jag tror att Morgan Johansson inte riktigt har koll
            på dels hans egen biståndsbudget, dels vårt budgetförslag. Vet
            Morgan Johansson hur stor andel av svenskt bistånd som går till
            just humanitära insatser? Nej. Det är 15 procent. Det är inte
            mer än så som går till humanitära insatser.
          </note>
          <note>
            Sverigedemokraterna skär inte ned på biståndet. Vi håller oss
            till det mål som Europeiska unionen själv har beslutat, det vill
            säga 0,7 procent av bni. Vi lägger lite mer, nämligen 0,75, inte
            0,7 som Morgan Johansson säger.
          </note>
          <note>
            Vad gäller utvecklingsinsatserna har Sverige med vårt budgetförslag
            fortfarande den näst mest generösa biståndsbudgeten i hela Europeiska
            unionen. Det är bara Luxemburg som skulle lägga fram mer än vårt
            biståndsförslag. Alla EU-länder lägger fram mindre. Det är en
            märklig utgångspunkt att säga att det skulle vara snålt.
          </note>
          <note type="speaker">
            Anf. 7 Justitie- och migrationsminister MORGAN JOHANSSON (S):
          </note>
          <note>
            Fru talman! Det är häpnadsväckande att höra på Ludvig Aspling.
            Rakt upp och ned säger han att Sverigedemokraterna inte skär ned
            på biståndet.
          </note>
          <note>
            Jag har här i min hand ert budgetförslag och siffrorna. Det står
            en minussiffra för 2019, nämligen 11,273 miljarder som ni skär
            ned på biståndet. 11,172 miljarder skulle ni skära ned på biståndet
            för 2020, om ni hade fått er vilja igenom.
          </note>
          <note>
            Om Sverigedemokraterna vill hjälpa människor på plats, Ludvig
            Asp ­ ling, varför vill ni skära ned på biståndet? Jag har inte
            fått något svar.
          </note>
          <note>
            Ludvig Aspling blandar ihop humanitära insatser med övrigt bistånd.
            Humanitära insatser kan handla om mer kortsiktiga insatser, men
            det övriga biståndet handlar bland annat om att hjälpa till med
            sociala reformer, att bygga upp en ny politisk struktur, att driva
            fram demokratiska reformer och långsiktig fattigdomsbekämpning.
            Skulle vi dra undan så stora summor från biståndet som Sverigedemokraterna
            vill skulle det såklart få stora effekter för människorna i exempelvis
            Afrika, och det skulle leda till att ännu fler människor skulle
            känna sig tvingade att migrera. Det är där vi är.
          </note>
          <note>
            Den här diskussionen kommer förmodligen att fortsätta, men jag
            tycker att till nästa debatt får Ludvig Aspling ha lite mer ordning
            på sina argument.
          </note>
          <note>
            Interpellationsdebatten var härmed avslutad.
          </note>
          <note>
            § 10 Svar på interpellationerna 2018/19:61 och 63 om regelverket
            för förvar
          </note>
          <note type="speaker">
            Anf. 8 Justitie- och migrationsminister MORGAN JOHANSSON (S):
          </note>
          <note>
            Fru talman! Arin Karapet har frågat mig om jag och regeringen
            avser att föreslå ny lagstiftning som i syfte att minska framväxten
            av skuggsamhällen utökar möjligheten att placera personer i förvar.
            Arin Karapet har också frågat mig om jag och regeringen avser
            att lägga förslag om möjlighet att visitera förvarstagna och genomsöka
            boenderum i enlighet med vad Migrationsverket ställde önskemål
            om i skrivelsen från november 2017 samt om vi avser att ta initiativ
            för att förstärka säkerheten på förvaren i övrigt, exempelvis
            genom möjlighet till visitation och id-kontroll av besökare på
            förvaren. Jag har valt att besvara interpellationerna i ett gemensamt
            svar.
          </note>
          <note>
            Det är regeringens bestämda uppfattning att en långsiktigt hållbar
            migrationspolitik förutsätter att den som efter en rättssäker
            prövning av asylskälen har fått ett avslagsbeslut därefter lämnar
            landet så snart som möjligt .
          </note>
          <note>
            Under åren 2014 – 2018 lämnade mer än 70 000 före detta asylsökande
            Sverige och återvände antingen till sitt hemland eller till ett
            annat EU-land i enlighet med Dublinförordningen.
          </note>
          <note>
            Alla som får avslag på sin asylansökan är inte beredda att respektera
            det fattade beslutet. För att få fler personer med avlägsnandebeslut
            att återvända har regeringen därför de senaste åren vidtagit en
            rad åtgärder.
          </note>
          <note>
            Bland annat har antalet förvarsplatser ökat och kommer under
            våren att uppgå till 457 stycken, vilket är en ökning med 80 procent
            sedan 2016. Polismyndigheten har sedan juli 2018 fått utökade
            möjligheter att kontrollera att arbetsgivare inte anställer personer
            som saknar erforderliga tillstånd. Samtidigt fördubblades den
            särskilda avgiften som en arbetsgivare kan bli skyldig att betala
            om denne har en anställd som inte har rätt att vistas eller arbeta
            i Sverige.
          </note>
          <note>
            Det är en viktig utgångspunkt att den som befinner sig i ett
            av Migra ­ tionsverkets förvar i regel inte är frihetsberövad
            på grund av brott utan främst på grund av att personen saknar
            tillstånd att vistas i landet och ska vara tillgänglig i samband
            med verkställighet av ett av- eller utvisnings ­ beslut. Förvaren
            ska enligt lagstiftningens förarbeten likna Migrations ­ verkets
            mottagningsenheter så mycket som möjligt, och verksamheten ska
            utformas på ett sätt som innebär minsta möjliga intrång i personens
            inte ­ gritet och rättigheter. Frågan om förhållandena på förvaren
            är delvis re ­ glerad av EU-rätten.
          </note>
          <note>
            Det är angeläget att vi har en väl fungerande ordning för förvarstagande.
            Regeringen följer därför utvecklingen på området.
          </note>
          <note type="speaker">
            Anf. 9 ARIN KARAPET (M):
          </note>
          <note>
            Fru talman! Tack till justitie ‑ och migrationsminister Morgan
            Johansson för hans svar!
          </note>
          <note>
            Först vill jag gratulera migrationsministern. Det märks att jag
            är ny ledamot i Sveriges riksdag – du fick alla mina fyra interpellationer
            samtidigt och har sparat in någon dag på grund av mitt misstag.
            En kaffe kanske du kan bjuda på någon gång vid tillfälle. Förlåt
            mig, fru talman! Vi ska inte dua.
          </note>
          <note>
            För att återgå till det vi är här för är det så att Sverige har
            för få förvars ­ platser. Det är både den tidigare alliansregeringen
            och den nuvarande regeringen som har misslyckats med att öka antalet.
            Men de senaste fem åren har Socialdemokraterna varit det regeringsbärande
            partiet. Migra ­ tionsverket och polisen har själva sagt att Sverige
            behöver fördubbla antalet förvarsplatser fram till 2020. I dagsläget
            har vi bara 417 platser. Migrationsministern säger att under den
            tid då Socialdemokraterna styrt har antalet förvarsplatser ökat
            med 80 procent. Jag delar inte den verk ­ lig ­ hetsbeskrivningen.
            Man har haft ungefär 70 beredskapsplatser, som man gjorde om till
            permanenta platser. Det var ju synd att den moderat ­ ledda alliansregeringen
            inte bara gjorde ett namnbyte. Då hade ni inte kun ­ nat brösta
            er över den ökningen.
          </note>
          <note>
            Jag ska ge er att förvaren har byggts ut med x platser. I Ljungbyhed
            tillkommer ungefär 40 platser till. Men när man pratar med Migrationsverkets
            medarbetare och chefer vittnar de om att de inte har den verktygslåda
            de behöver. De får till exempel inte visitera besökare. De får
            inte kräva id ‑ kort av besökare. Det gör att Migrationsverket
            inte har koll på vem som besöker enheten. Man har haft problem
            med införsel av vassa föremål – inte skjutvapen men vapenliknande
            föremål – och narkotika. Det har till och med vittnats om att
            det har skett prostitution på vissa av våra förvarsenheter. Detta
            gör att de som jobbar med förvarsverksamheten får en ännu större
            utmaning än den uppgift de har att verkställa utvisning av personer
            som befinner sig illegalt i Sverige.
          </note>
          <note>
            Vi har också ett annat problem: Det nordligaste förvaret i Sverige
            ligger i Gävle. Jag instämmer med migrationsminister Morgan Johansson,
            fru talman, i fråga om att polisen har fått utökade resurser och
            att det är bra att man ska kunna göra inre utlänningskontroll.
            Ska man jobba i Sverige ska man göra det legalt och följa de lagar
            och regler som finns. Där har jag samma uppfattning som Morgan
            Johansson. Men det är faktiskt så, fru talman, att om man gör
            en inre utlänningskontroll på en arbetsplats i till exempel Haparanda
            och kommer fram till att här har man en person som befinner sig
            i Sverige illegalt, då måste den radiobilen åka tur och retur
            till Gävle. Det innebär att Haparanda, som redan har polisbrist,
            blir av med en radiobil. Den åker ungefär 85 mil till Gävle och
            tillbaka. Det blir ungefär 170 mil. Det skapar stora bekymmer
            och problem.
          </note>
          <note>
            Detta är grus i maskineriet. Det är över 50 000 personer som
            uppehåller sig illegalt i Sverige. Jag tycker att migrationsministern
            bör sträcka ut en hand till majoriteten i Sveriges riksdag så
            att vi får kontroll över svensk migrationspolitik genom att lägga
            undan våra partibeteckningar och ta ansvar för Sverige.
          </note>
          <note type="speaker">
            Anf. 10 Justitie- och migrationsminister MORGAN JOHANSSON (S):
          </note>
          <note>
            Fru talman! Det sista har jag absolut inga bekymmer med, tvärtom.
            Något av det första jag gjorde när jag tillträdde som migrationsminister
            2014 var att bjuda in de borgerliga partierna för överläggningar.
            Det var redan på hösten 2014. Då fanns det inget intresse för
            att göra en bredare överenskommelse. Den kom 2015 i samband med
            krisen, då vi lyckades få till en uppgörelse på ett stort antal
            punkter om svensk migrationspolitik.
          </note>
          <note>
            Jag hoppas att vi kan göra något liknande nu när vi startar en
            ny parlamentarisk kommitté för att se hur lagstiftningen ska se
            ut efter att vi har förlängt den tillfälliga lagen, vilket vi
            nu gör med två år. Jag tycker att det är en bra ingång i den diskussionen
            att försöka hitta lösningar som samlar så många som möjligt.
          </note>
          <note>
            Det är viktigt för legitimitetens skull att vi upprätthåller
            principen att om du har fått bifall till din asylansökan får du
            stanna men om du får avslag måste du lämna Sverige – i första
            hand frivilligt, självklart, men om det behövs med tvång.
          </note>
          <note>
            Allmänt sett skulle jag vilja säga att vi haft en ganska hög
            takt i återvändandet. 70 000 före detta asylsökande har lämnat
            Sverige de senaste 5 åren. Det är ungefär 1 000 i månaden. Det
            är 30 om dagen. Ibland får man intrycket av medierna att ingen
            lämnar Sverige, men det är faktiskt så. Ungefär 1 000 i månaden
            avvisas från Sverige efter avslag, antingen till sina hemländer
            efter till ett annat EU-land där de först blivit registrerade
            – de så kallade Dublinärendena.
          </note>
          <note>
            Vi är igenom flyktingkrisen nu. Vi har det lägsta mottagandet
            på 13 år tack vare de åtstramningar som vi tvingades genomföra
            med id-kontroller och gränskontroller och den tillfälliga lagen
            2015.
          </note>
          <note>
            I samband med det vidtog vi också åtgärder för att öka återvändandet.
            Man får inte längre dagersättning, och vuxna utan barn får inte
            längre bo kvar på boendena efter avslag. Vi införde arbetsplatsinspektioner
            från den 1 juli förra året. Polisen kan nu gå in och göra stickprov.
            Vi har fördubblat sanktionsavgifterna för arbetsgivare som anställer
            folk som inte har uppehållsrätt i Sverige. För en arbetsgivare
            som har 10 anställda under längre tid är sanktionsavgiften nu
            nästan 1 miljon. Vi klämmer alltså åt de arbetsgivare som vill
            använda denna situation för att utnyttja och exploatera människor.
            Det tycker jag är rätt.
          </note>
          <note>
            Dessutom har vi tecknat återvändandeavtal med bland annat Afghani
            ­ stan så att återvändanden nu kan ske även dit. Vi har ett mycket
            bättre samarbete än tidigare med Marocko. Uzbekistan nämns ibland
            som ett land dit återvändanden inte kan ske; det är faktiskt fel.
            De senaste tre åren har över 250 personer från Uzbekistan kunnat
            återförvisas till sitt land, antingen frivilligt eller med tvång.
          </note>
          <note>
            På förvaren ska vi ha hög säkerhet, men en asylsökande är inte
            kriminell och ska heller inte behandlas som en sådan. Om det finns
            misstanke om att någon tar in saker som inte får tas in får denne
            visiteras. Man kan också ha övervakade besök, om det skulle behövas.
            Den som är stökig på ett förvar kan hänvisas till häkte, och då
            gäller häktets regler.
          </note>
          <note>
            Vi ska bygga ut förvaren. Vi har som sagt redan gjort en utbyggnad
            med 80 procent. Om en månad öppnar man i Ljungbyhed, och jag kan
            dessutom komma med en liten nyhet till Arin Karapet: Det är nu
            klart att Migrationsverket ska göra en upphandling i norra Sverige
            gällande ett nytt förvar i Luleå, som man hoppas kunna få på plats
            under nästa år. Vi ökar alltså successivt antalet förvarsplatser,
            och det behövs.
          </note>
          <note type="speaker">
            Anf. 11 ARIN KARAPET (M):
          </note>
          <note>
            Fru talman! Tack, migrationsminister Morgan Johansson, för svaret!
          </note>
          <note>
            Jag delar inte migrationsministerns verklighetsbeskrivning av
            vad som hände hösten 2015. Det skedde efter påtryckningar från
            Alliansen.
          </note>
          <note>
            Jag misstror inte migrationsministern i hans egenskap av socialdemo
            ­ krat utan tror att vi har ungefär samma uppfattning när det
            gäller migra ­ tionspolitiken. Men det finns ett problem, fru
            talman. Regeringen består inte bara av Socialdemokraterna, utan
            de är i koalition med Miljöpartiet. Om vi hade haft en regering
            som bara bestod av socialdemokratiska minis ­ trar tror jag att
            det hade varit fart i maskineriet. Men just nu finns det grus
            i maskineriet.
          </note>
          <note>
            Vi har faktiskt varit överens en gång, och då funkade Sveriges
            migra ­ tionspolitik mycket bättre. Då var majoritetsförhållandena
            i Sveriges riks ­ dag annorlunda, men då var Socialdemokraterna
            och Moderaterna över ­ ens. Man hade en förutsägbar migrationspolitik
            som var bättre än vad den är i dag.
          </note>
          <note>
            Det fanns brister då också, men i dag är bristerna ännu större,
            fru tal ­ man. Situationen är inte så bra som man beskriver den.
            Jag delar migra ­ tionsministerns uppfattning att medierna inte
            alltid återberättar saker som de är i våra partier och i våra
            förslag. Men det är faktiskt så, fru talman, att över 50 000 människor
            uppehåller sig illegalt i Sverige. Detta gör att för ­ troendet
            för migrationspolitiken blir lägre bland allmänheten.
          </note>
          <note>
            Det stämmer att asylsökande inte är kriminella. Är de kriminella
            tas de i förvar av polisen och sätts på Kriminalvårdens anstalter.
            Vi har rättsvårdande myndigheter som sköter detta. Men det vi
            vet är att Migrationsverket själva vittnar om att det finns för
            få platser. När polisen har ett prioriterat ärende måste Migrationsverket
            frige en förvarstagen person, som av någon anledning inte har
            samarbetat för att få sin utvisning verkställd. Personen släpps
            då på fri fot, under uppsikt.
          </note>
          <note>
            Hur följer man upp detta? Jo, den asylsökande ska infinna sig
            hos Migrationsverket – det råder någon form av anmälningsplikt.
            Men detta håller inte. Det gör att risken för att vi får ett skuggsamhälle
            ökar.
          </note>
          <note>
            Jag förstår att detta är en politisk konflikt. Man vill visa
            att man har rätt och vill vinna några politiska poänger. Men jag
            tycker att migrationsministern i denna fråga ska sträcka ut en
            hand till Moderaterna. Jag kommer att göra allt jag kan för att
            min partiledning och min partigrupp ska sträcka ut en hand till
            migrationsministern så att vi får långsiktiga regler och hållbarhet
            och får bort debatter som den vi hade innan, som jag inte var
            delaktig i.
          </note>
          <note>
            Jag har inget som helst problem med att debattera mot en socialdemokrat,
            för debatten är saklig, fru talman. Vi har ett parti som har lamslagit
            svensk politik i åtta år därför att sju andra partier inte vill
            ta tag i denna fråga. Om vi tar tag i frågan kan vi diskutera
            andra frågor. Då kan vi stå här och diskutera LAS eller något
            annat i stället, där skiljelinjerna mellan Socialdemokraterna
            och Moderaterna är tydligare.
          </note>
          <note>
            Men i denna fråga handlar det om att ta ansvar för Sverige. Jag
            tycker att migrationsministern måste få fart i maskineriet. Det
            finns en majoritet i Sveriges riksdag. Dessvärre utgörs den inte
            av de partier ni har ingått januariöverenskommelsen med. Sträck
            ut en hand till riksdagens näst största parti, så ser vi till
            att ett tredje parti ansluter sig. Sedan får de andra förhålla
            sig till de regelverk och de förslag vi lägger fram. Men börja
            inte tvärtom.
          </note>
          <note type="speaker">
            Anf. 12 Justitie- och migrationsminister MORGAN JOHANSSON (S):
          </note>
          <note>
            Fru talman! Det är precis detta vi gör. Processen just nu ser
            ut så att vi är igenom flyktingkrisen, då det kom 163 000 människor
            till Sverige på ett år – 10 000 i veckan. Då vidtog vi åtgärder.
            Vi införde id-kontroller och gränskontroller, och vi införde också
            den tillfälliga lagen. Vi var tvungna att hantera det. Vi kunde
            inte ha en situation som bara fortgick år efter år.
          </note>
          <note>
            Det handlade inte om påtryckningar från Alliansen. Nu finns väl
            knappt Alliansen längre, men då, 2015, fanns den absolut inte
            i migra ­ tionspolitiken. Läget då var ju, vilket är välkänt,
            att Moderaterna hade en uppfattning och Centerpartiet en annan;
            de stod ju ganska långt från var ­ andra. När vi förhandlade om
            migrationsuppgörelsen på hösten 2015 var det faktiskt vi från
            regeringens sida som ofta fick försöka hitta kompro ­ misser mellan
            de två partierna. Vi hittade en lösning som kunde samla alla,
            men det var så situationen såg ut då. Det är det som är problemet
            på er sida.
          </note>
          <note>
            Detta var dessutom en situation som var akut. Vi var tvungna
            att hitta lösningar för att klara det akuta läget, och det gjorde
            vi till slut. Fast Moderaterna orkade ju faktiskt inte rösta för
            id-kontrollerna när vi lade fram förslaget här i riksdagen utan
            lade ned sina röster, vilket var egendomligt.
          </note>
          <note>
            Jag ser naturligtvis gärna en så bred uppgörelse som möjligt
            när vi nu återigen får tillfälle. Situationen är betydligt lugnare
            nu, och vi förlänger den tillfälliga lagen med ytterligare två
            år. Nu har vi tid på oss att sätta oss ned från alla partier och
            diskutera hur vi ska ha det på lång sikt efter dessa två år. Det
            är den attityden jag har.
          </note>
          <note>
            Om Arin Karapet talar om en utsträckt hand är det naturligtvis
            vad jag också står för. Men jag såg på tv häromkvällen att Moderaterna
            gick ut och sa att de kanske inte ville sitta i den nya parlamentariska
            kommittén för att de var missnöjda med vad jag hade sagt om vilka
            frågor man i förstone skulle titta på. Detta är inte heller en
            konstruktiv hållning. Ett så pass stort parti som Moderaterna
            måste såklart vara en del i en helhetslösning, och då kan man
            inte ställa sig utanför en process redan innan den har inletts.
            Jag hoppas att Arin Karapet gör vad han kan i sin partigrupp för
            att se till att Moderaterna inte ställer sig utanför processen.
          </note>
          <note>
            Vi är i alla fall från vårt håll angelägna om att få till stånd
            en långsiktigt hållbar politik med så bred uppslutning som möjligt
            i Sveriges riksdag. Det är vad vi strävar efter.
          </note>
          <note>
            När det gäller förvarsverksamheten ser utvecklingen ut så att
            vi nu har fler förvarsplatser än någonsin tidigare. Den regering
            jag företräder har ökat antalet platser med 80 procent på tre
            år, alltså sedan 2016. Vi fortsätter utbyggnaden. Om någon månad
            kommer ett förvar på plats i Ljungbyhed, och jag sa i mitt förra
            inlägg att det nu också sker en upphandling i Luleå. Jag är mycket
            väl medveten om behovet av förvar i norra Sverige. Det var därför
            vi gav Migrationsverket i uppdrag att se vad man kan göra där.
            Vi har ingenting norr om Gävle, och det måste vi naturligtvis
            ha.
          </note>
          <note>
            Men detta är inte något som man löser i en handvändning. Det
            ställer höga krav på bland annat säkerhet. Förvaren är ju låsta
            anläggningar, vilket kräver att man har ändamålsenliga lokaler.
            Det tar lite tid att bygga upp detta, men nu är vi som sagt på
            väg att göra det även i norra Sverige.
          </note>
          <note type="speaker">
            Anf. 13 ARIN KARAPET (M):
          </note>
          <note>
            Fru talman! Jag märker att migrationsministern är en erfaren
            politiker. Han kan trolla lite med orden. Det ska han ha heder
            av. Jag kanske är där om 10 – 20 år. Jag har inte lika mycket
            erfarenhet.
          </note>
          <note>
            Men låt mig återgå till frågan. Vi träffade general direktören
            för Migrationsverk et när han besökte social försäkrings utskottet.
            Mikael Ribbenvik sa uttryckligen: Jag kommer inte att utöka antalet
            förvarsplatser om jag inte får direktiv om det genom en instruktion
            i ett regleringsbrev och finansiering för det. Det vill säga att
            vi sannolikt kommer att ha lika många förvarsplatser – man kommer
            bara att stänga förvarsplatser i en annan del av landet och bygga
            nytt uppe i Luleå.
          </note>
          <note>
            I tidningen har Morgan Johansson sagt att man vill avvakta med
            att ge instruktioner. Om migrationsministern är felciterad i medierna
            får han gärna korrigera det i nästa inlägg.
          </note>
          <note>
            Vi har för få förvarsplatser. Polisen säger att vi måste fördubbla
            antalet. Det finns också brister på våra förvarsplatser. I länder
            som Danmark, Finland och Norge får motsvarigheten till Migrationsverket
            visitera besökare. Det får man enligt lag inte göra i Sverige.
            Då måste man tillkalla polis. Den informationen har jag fått från
            riksdagens utredningstjänst. Det är inget som jag har snickrat
            ihop själv.
          </note>
          <note>
            Fru talman! Nu börjar min tid ta slut. Nu går vi över till nästa
            interpellation.
          </note>
          <note type="speaker">
            Anf. 14 Justitie- och migrationsminister MORGAN JOHANSSON (S):
          </note>
          <note>
            Fru talman! Det är inte min mening att trolla med ord. Jag försöker
            vara så ärlig som möjligt. Jag menar på fullt allvar att jag vil
            l ta de två år som vi nu har till vårt förfogande när vi förlänger
            den tillfälliga lagen till att försöka hitta en lösning som är
            långsiktigt hållbar och också har så bred uppslutning som möjligt
            i riksdagen. Jag hoppas att Moderaterna vill vara med i den processen.
            Det var detta jag menade när jag sa att det är viktigt att Moderaterna
            inte ställer sig utanför den redan innan den har inletts.
          </note>
          <note>
            Arin Karapet citerar Mikael Ribbenvik och Migrationsverket. Som
            det är nu har vi ett regleringsbrev som vi beslutade om under
            den period då vi var övergångsregering. Alla regleringsbrev som
            vi beslutade som övergångsregering är tvättade från politisk inriktning.
            En övergångsregering får inte göra på annat sätt. Den ska bara
            ägna sig åt att hålla igång statsapparaten och inte peka ut någon
            särskild inriktning. Det är därför som det i dag inte står något
            i regleringsbrevet om utvecklingen när det gäller förvaren, men
            vi jobbar ju med nya regleringsbrev.
          </note>
          <note>
            När vi nu är tillbaka i regeringsställning kommer vi att utfärda
            nya regleringsbrev för alla myndigheter och peka ut inriktningen.
            Då kommer Migrationsverket förstås att få en instruktion om att
            fortsätta bygga ut antalet förvarsplatser på det sätt man har
            gjort. Det är delvis därför som vi nu ser att det är på gång.
            Jag vet att riksdagen också har anslagit särskilda medel för förvarsplatser,
            och de pengarna ska naturligtvis användas till att just bygga
            ut förvaren på det sätt som riksdagen har sagt.
          </note>
          <note>
            Detta är alltså skälet till att det inte står i regleringsbrevet
            i dag, men det kommer inom kort nya regleringsbrev till alla våra
            myndigheter.
          </note>
          <note>
            Interpellationsdebatten var härmed avslutad.
          </note>
          <note>
            § 11 Svar på interpellationerna 2018/19:62 och 64 om en långsiktigt
            hållbar och stram migrationspolitik
          </note>
          <note type="speaker">
            Anf. 15 Justitie- och migrationsminister MORGAN JOHANSSON (S):
          </note>
          <note>
            Fru talman! Arin Karapet har frågat mig på vilket sätt jag och
            reger ­ ingen säkerställer att Sverige har den strama och långsiktigt
            hållbara migrationspolitik som Sverige behöver, givet bland annat
            integrationsproblemen. Han har även frågat mig hur jag och regeringen
            vid införandet av gymnasielagen beaktat Sveriges behov av en human,
            stram och rättssäker migrationspolitik. Jag har valt att besvara
            interpellationerna i ett sammanhang.
          </note>
          <note>
            Redan under den förra mandatperioden vidtog regeringen en lång
            rad åtgärder i syfte att upprätthålla en välordnad, human, rättssäker
            och långsiktigt hållbar migrationspolitik.
          </note>
          <note>
            För att minska antalet asylsökande till Sverige efter hösten
            2015 genomfördes en tillfällig skärpning av det svenska regelverket
            inom ramen för EU-rätten och internationella konventioner. Betydligt
            färre personer söker i dag asyl i Sverige jämfört med 2015. Sveriges
            andel av det totala antalet asylsökande i EU har också minskat
            på ett betydande sätt. Vi ser dock fortfarande en ojämn fördelning
            av asylsökande mellan EU:s medlemsstater. Regeringen verkar därför
            för att få en ordning på plats i EU som säkerställer en jämnare
            fördelning. Fler medlemsstater behöver ta ett större ansvar för
            människor på flykt. Rätten att söka asyl ska värnas.
          </note>
          <note>
            Utöver detta har ett antal åtgärder vidtagits i syfte att få
            till stånd ett mer effektivt återvändande. Bland annat har fler
            förvarsplatser inrättats, Polismyndigheten har fått fler verktyg
            att verkställa avvisnings- och utvisningsbeslut och mer medel
            har avsatts för myndigheternas arbete med återvändandet. Sammantaget
            har fler än 70 00 0 personer återvänt mellan 2014 och 2018.
          </note>
          <note>
            Lagändringar har genomförts som möjliggör utförande av åldersbe
            ­ dömningar tidigare i asylprocessen. Så sent som den 7 februari
            beslutade regeringen om fortsatt gränskontroll vid inre gräns
            i ytterligare tre måna ­ der.
          </note>
          <note>
            Det viktigaste för integrationen är möjligheten att försörja
            sig genom eget arbete. Regeringen har genomfört nödvändiga reformer
            för att korta tiden till arbete. Det handlar om strukturellt genomgripande
            reformer såsom den bosättningslag som är ett verktyg för att styra
            mottagandet av nyanlända, och ett nytt regelverk för etableringen
            av nyanlända som innebär tydligare krav på individen. Det handlar
            också om åtgärder som innebär bättre etableringsinsatser och stärkta
            vägar till jobb. En nyligen publicerad studie från OECD visar
            att Sverige lyckas bättre än många andra länder med att få nyanlända
            kvinnor i arbete. Tiden för nyanlända att etablera sig på arbetsmarknaden
            minskar och pekar mot en betydligt kortare etableringstid än tidigare.
            Sysselsättningen för både utrikes och inrikes födda har ökat kraftigt
            under senare år. Antalet utrikes födda som arbetar är över 1 miljon.
            Det innebär att nästan var femte som arbetar i Sverige är född
            utomlands.
          </note>
          <note>
            Mycket har redan gjorts, men ett fortsatt reformarbete krävs
            även under denna mandatperiod.
          </note>
          <note>
            I januariavtalet, som har ingåtts mellan Socialdemokraterna,
            Centerpartiet, Liberalerna och Miljöpartiet de gröna, anges att
            den tillfälliga lagen ska förlängas med två år. Samtidigt återinförs
            rätten till familjeåterförening för alternativt skyddsbehövande.
            En återinförd familjeåterförening är humanitärt önskvärd och kommer
            att underlätta integrationen. Under tiden som förlängningen gäller
            ska en parlamentarisk kommitté tillsättas för att göra upp om
            den framtida migrationspolitiken. Socialdemokraterna, Miljöpartiet,
            Centerpartiet och Liberalerna är överens om att driva införandet
            av en ny humanitär skyddsgrund i utredningen. Det pågår redan
            arbete i Regeringskansliet för att så snart som möjligt kunna
            sjösätta denna kommitté. Utredningen kommer att ge möjlighet för
            riksdagens partier att bidra till en migrationspolitik som har
            ett brett parlamentariskt stöd och som ska vara hållbar över tid.
          </note>
          <note>
            Vad gäller reglerna om ny möjlighet till uppehållstillstånd för
            gymnasiestudier vill jag understryka att detta var en tillfällig
            åtgärd som riktades till en begränsad grupp individer. Gruppen
            utgjordes av ensamkommande unga som drabbats av mycket långa handläggningstider
            innan de fick avslag på sina ansökningar.
          </note>
          <note type="speaker">
            Anf. 16 ARIN KARAPET (M):
          </note>
          <note>
            Fru talman! Återigen tack till justitie- och migrationsminister
            Morgan Johansson!
          </note>
          <note>
            Låt mig ta avstamp i hur det ser ut i Sverige. Vi har haft en
            hög migra ­ tion de senaste 10, 20, 30 åren. De senaste åren har
            vi haft de högsta topparna.
          </note>
          <note>
            Det vi ser i dag är att barn till utrikesfödda, det vill säga
            personer som ser ut som jag eller har min bakgrund, oftast inte
            har samma förutsättningar i Sverige. Vi har inte det svenska språket
            som modersmål. Vi har inte den verktygslådan när vi går i skolklassen.
            Har vi tur har vi kommit till Sverige i låg ålder och fått en
            hel grundskoleutbildning i Sverige.
          </note>
          <note>
            Det vi ser i dag i Sverige är en integration som inte har lyckats.
            Det är bara att erkänna: Alla partier är ansvariga för detta.
            Det finns skolor där varannan elev med utländsk bakgrund – vi
            kan ta Göteborg som exempel – går ut med ofullständiga betyg.
            Att säga att detta inte är kopplat till den migrationspolitik
            vi har haft vore fel. Vi måste erkänna att vi har integra ­ tionsproblem.
            Vi har misslyckats med integrationen.
          </note>
          <note>
            Vi har inte ställt krav från dag ett. Vi har ett bidragssystem
            som har passiviserat människor i utanförskap eftersom vi inte
            har haft krav på egen försörjning.
          </note>
          <note>
            För att återgå till hur migrationspolitiken ser ut i dag förstår
            jag att Socialdemokraterna är nöjda med januariöverenskommelsen.
            De sitter kvar vid regeringsmakten. De lyckades med det de är
            bäst på: att ta makten. Men de gjorde också en kompromiss, och
            det var att öppna upp för familjeåterförening utan krav på försörjningsstöd.
            Det ges en respit på tre månader.
          </note>
          <note>
            Anknytning och familjeåterförening är inte fel i sig. Jag förstår
            att personer vill förenas med sin familj. Det är fullt normalt.
            Det vore onormalt om de inte ville återförenas med sin familj.
            Men det måste också finnas krav på egenförsörjning, och det är
            detta som är kritiken från Moderaterna: Det finns ingen tydlig
            skrivning om egenförsörjning. Vi vet att för varje asylsökande
            tillkommer ytterligare en person. Man kan stå och säga att antalet
            asylsökande är på en låg nivå, den lägsta på 13 år, men nu öppnar
            man återigen upp för att öka antalet asylsökande.
          </note>
          <note>
            Fru talman! Skälet till att Moderaterna har varit hårda mot migrationsministern
            om att eventuellt inte vara med i överenskommelsen, även om vi
            inte har sagt nej ännu, är att vi tycker att den är svag. Det
            gäller de villkor som ska sättas upp innan vi går in i en förhandling.
            Vi vill ha tydliga besked från Socialdemokraterna. Ska tillfälliga
            uppehållstillstånd vara huvudregeln? Ska det vara tydliga skrivningar
            och krav på egenförsörjning? Ska det finnas krav på språkkunskaper
            för att kvalificera sig för permanent uppehållstillstånd och,
            på ytterligare en nivå, för svenskt medborgarskap? Om vi ska ha
            en lyckad integration och personer ska kunna bli fullvärdiga medborgare
            måste de göra sin plikt. Därefter, när de har gjort det, får de
            sina rättigheter tillgodosedda.
          </note>
          <note>
            Fru talman! Det är väldigt många fina ord från migrationsministern,
            men återigen: Socialdemokraterna fumlade bort migrationspolitiken
            för makten. Jag tycker att migrationsministern ska ta ansvar för
            Sverige och lägga undan partipolitiken.
          </note>
          <note type="speaker">
            Anf. 17 Justitie- och migrationsminister MORGAN JOHANSSON (S):
          </note>
          <note>
            Fru talman! Vi ska ha en långsiktigt hållbar politik med bred
            parlamentarisk förankring. Nu får vi möjlighet att sätta oss ned
            partierna emellan och diskutera hur en sådan lösning ska se ut.
            Men det bygger på att partierna faktiskt kommer till förhandlingsbordet.
            Man kan ha attityden att man inte tycker om dagordningen och därför
            inte ens vill komma på mötet. Då ställer man sig utanför processen.
            Så brukar inte partier som någon gång vill bära regeringsmakten
            agera, utan partier av Moderaternas karaktär brukar komma till
            förhandlingsbordet och diskutera. Sedan kanske vi inte kommer
            överens, och då blir det ingen överenskommelse. Jag vet inte om
            det blir så, men man måste i alla fall komma till förhandlingsbordet.
            Om man inte gör det ställer man sig utanför. Därför blev jag lite
            bekymrad när jag såg på tv häromdagen att man överväger att inte
            ens sätta sig i kommittén, trots att direktiven inte ens är skrivna.
            Vi håller på och processar dem just nu.
          </note>
          <note>
            Det verkar som att åtminstone Arin Karapet är inne på linjen
            att man i alla fall måste sätta sig och förhandla. Det är så vi
            brukar göra. Det är så Sverige styrs och har styrts under många
            år: Vi sätter oss ned, diskuterar och försöker kompromissa oss
            fram. Det gäller för vårt parti, och det måste gälla för alla
            partier. Socialdemokraterna är beredda att förhandla på det sättet,
            men det kräver att alla partier är beredda att komma till bordet.
          </note>
          <note>
            Ska vi lära oss något av vad som hände 2015? Ja, jag tycker att
            vi ska det. Hur hamnade vi där? Jag minns det mycket väl. Moderaterna
            har haft en politik som gått lite fram och tillbaka, minst sagt.
            Jag vet vad ni gick till val på 2014, Arin Karapet. Det vet vi
            alla – vi kommer ihåg. Er politik när det gällde migrationsfrågorna
            var: Öppna era hjärtan! Det var Fredrik Reinfeldts signal, att
            vi skulle fortsätta att ha EU:s mest generösa flyktingpolitik.
            Det var det ena.
          </note>
          <note>
            Det andra som Moderaterna gick till val på var att vi skulle
            ta emot många flyktingar men att det var socialdemokratiska kommuner
            som skulle göra det. Moderata kommuner skulle inte behöva göra
            någonting. Ni motsatte er i sten en bosättningslag, alltså en
            anvisningslag där alla kommuner skulle ta ansvar. Ni ville inte
            att Vellinge skulle behöva ta emot flyktingar. Ni ville inte att
            Täby, Lidingö och de andra moderatkommuner ­ na skulle behöva
            ta emot någon, utan ni motsatte er det. Alltså: En jätte ­ generös
            flyktingpolitik på nationell nivå, men sedan skulle moderatkom
            ­ munerna slippa ansvaret. Det var Malmö, Botkyrka, Södertälje
            och andra socialdemokratiska kommuner som skulle ta allt ansvar.
            Så var den mode ­ rata politiken. Det var den jag ärvde 2014 när
            jag tillträdde. Den var inte hållbar, fru talman, på något enda
            sätt.
          </note>
          <note>
            Så småningom ledde detta fram till krisen 2015. Då vidtog vi
            de åtgärder som behövdes: gränskontroller, id-kontroller och den
            tillfälliga lagen. Vi lyckades också få till stånd en överenskommelse
            med de borgerliga partierna. Det var en bred migrationsuppgörelse
            där den kanske viktigaste punkten, enligt mitt sätt att se det,
            var just anvisningslagen, som säger att alla kommuner måste vara
            beredda att ta ansvar. Det satt väldigt långt inne, men till slut
            kom det på plats också.
          </note>
          <note>
            Vi har integrationsproblem i Sverige, men man ska inte klä sig
            i säck och aska för det. Notera hur sysselsättningen bland utlandsfödda
            har ökat och hur över 1 miljon utlandsfödda nu jobbar i Sverige!
            20 procent av alla som förvärvsarbetar inom sjukvården, äldreomsorgen,
            industrin och handeln är födda utomlands. Sverige hade inte klarat
            sig utan alla människor som jobbar i dessa sektorer, och detta
            tycker jag att man också ska bära med sig.
          </note>
          <note>
            Vi har haft en bra utveckling för migrationen när det gäller
            sysselsättningsdelen, och det måste vi vidmakthålla.
          </note>
          <note type="speaker">
            Anf. 18 ARIN KARAPET (M):
          </note>
          <note>
            Fru talman! Låt oss backa tillbaka bandet till 2015. Gränskontroller
            infördes sent på hösten, nästan på vintern. Flyktingkrisen började
            i slutet av sommaren. Det tog lång tid för migrationsministern
            och hans vänner i Socialdemokraterna att agera, väldigt lång tid.
            Skälet är att de sitter i reger ­ ing med Miljöpartiet. Om vi
            hade haft en enpartiregering som bara bestod av Socialdemokraterna
            tror jag att migrationsministern hade varit mer handlingskraftig,
            men så såg verkligheten inte ut. Det gör den inte i dag heller.
            Vi vet att det blir en kabinettsfråga.
          </note>
          <note>
            Detsamma ser vi med eftergifterna när det gäller gymnasielagen.
            Vi har fortfarande inte sett konsekvenserna av denna lag. Det
            har inte gått 13 månader. När man är ute och träffar ungdomar
            eller personer som jobbar med ungdomar som har fått okej enligt
            gymnasielagen hör man att de lever i ovisshet. De tror att om
            de bara går till skolan kommer de att kvalificera sig för att
            få uppehållstillstånd och stanna kvar i Sverige. Jag tänker inte
            peka ut den gruppen, att det är de som är problemet. Min kritik
            är mot det system vi har och hur vi hanterar migrationspolitiken.
          </note>
          <note>
            Jag vill inte ställa grupper mot grupper – det ställer jag inte
            upp på. Det är en sådan debatt vi har i dag i Sverige, fru talman.
            Och skälet till att vi har en sådan debatt är att politiken inte
            förmår hantera problematiken. Problemet är, återigen, att vi har
            haft en hög migration till Sverige. Sverige har tagit sitt humanitära
            ansvar. Vi ska fortsätta att ta vårt ansvar, men vi kan inte ta
            ett lika stort ansvar. Nu är det upp till andra länder i vår omvärld
            och omgivning att ta sitt ansvar.
          </note>
          <note>
            Vi har en ännu större uppgift: att integrera dem som har kommit
            till Sverige. Ja, fru talman, man kan säga att sysselsättningen
            har ökat. Vi är mitt i en högkonjunktur, men snart är vi inne
            i en lågkonjunktur. Den kommer – den står runt hörnet och smyger.
            Men hur ser arbetslöshetssiffrorna ut? För första gången är antalet
            utrikesfödda arbetslösa fler till antalet än de inrikesfödda.
            Då har man inte lyckats med integrationen. Återigen: Delar av
            ansvaret ligger på tidigare borgerliga regeringar, men det nuvarande
            ansvaret ligger hos det parti som bär regeringsmakten – Socialdemokraterna.
            Jag vill inte ha en diskussion om vem som gjorde vad för fem tio
            år sedan. Vi lever här och nu. Det enda vi kan påverka är vår
            vardag och morgondagen.
          </note>
          <note>
            Migrationsministern har ett val. Hur vill migrationsministern
            återberättas i historien? Migrationsministern har möjlighet att
            författa sin egen historiebeskrivning i framtiden. Vill han bli
            ihågkommen som en socialdemokratisk migrationsminister som inte
            tog sitt ansvar och försatte Sverige i fortsatt ovisshet i migrationspolitiken,
            eller vill han bli ihågkommen som den migrationsminister som faktiskt
            tog ansvar för Sverige? Vill han sätta sig ned med det näst största
            partiet i Sveriges riksdag, där man inte har en så snäv hållning?
          </note>
          <note>
            Migrationsministern har bara bjudit in Moderaterna till någon
            typ av förhandling och sagt ungefär: Välkommen till ett kafferep
            så ska vi komma överens om någonting. Det är därför som vi har
            tackat nej. Men vill migrationsministern ta ansvar på riktigt
            kommer vi till förhandlingsbordet.
          </note>
          <note type="speaker">
            Anf. 19 Justitie- och migrationsminister MORGAN JOHANSSON (S):
          </note>
          <note>
            Fru talman! Jag hoppas att ni inte har tackat nej. Arin Karapet
            sa i ett tidigare anförande att ni inte riktigt hade bestämt er
            än. Jag hoppas att ni liksom övriga partier i Sveriges riksdag,
            utgår jag från, kommer att delta i den parlamentariska kommitté
            som vi nu kommer att tillsätta.
          </note>
          <note>
            Då är det viktigt att säga att man är beredd att vara med i ett
            samtal med alla partier. Vad Moderaterna verkar vara ute efter
            är att Centern, Liberalerna och Miljöpartiet ska uteslutas från
            dessa samtal och att Socialdemokraterna och Moderaterna ska sitta
            och tala om detta. Jag kan säga att det inte kommer att fungera.
            Jag eftersträvar en så bred uppgörelse som möjligt, och då måste
            alla partier vara beredda att slå sig ned och diskutera detta.
            Det kan inte vara någon bilateral uppgörelse mellan Socialdemokraterna
            och Moderaterna. Då tror jag inte att den heller kommer att vara
            hållbar på sikt.
          </note>
          <note>
            Vi måste utgå från att alla sitter vid bordet från start och
            diskuterar fråga efter fråga. Sedan är det inte säkert att vi
            kommer att komma överens. Vissa partier kommer att säga att de
            inte vill vara med om en viss sak, och andra partier kommer att
            säga att de kan göra så här om de får en annan sak. På detta sätt
            får man kompromissa. Det är så det fungerar.
          </note>
          <note>
            Men det viktiga tycker jag är att ett stort och viktigt parti
            i Sveriges riksdag inte ställer sig utanför en förhandlingsprocess
            som vidtar när vi startar denna parlamentariska kommitté. Så brukar
            inte Moderaterna göra. Moderaterna brukar vara ett parti som alltid
            är berett att gå in i en förhandlingsprocess och i bästa fall
            också vara en del av lösningen. Jag hoppas att det blir så också
            nu.
          </note>
          <note>
            Historieskrivningen kan vi naturligtvis träta om. Arin Karapet
            tycker att det tog för lång tid för oss att införa gränskontrollerna.
            Vi införde dem den 12 november 2015. Vi ska nog vara tacksamma
            för att det då inte var en alliansregering, eftersom det då nog
            inte hade blivit några gränskontroller alls. Så stora var nämligen
            låsningarna i den konstellationen.
          </note>
          <note>
            När det sedan gällde id-kontroller, som var en annan viktig del
            i detta, som gjordes på den danska sidan av dem som ville åka
            till Sverige över Öresundsbron fick vi en ny lagstiftning på plats
            den 4 januari. Men jag glömmer aldrig att när jag kom hit till
            riksdagen med denna lagstiftning klarade Moderaterna inte av att
            rösta för den, trots att de först hade sagt att de var för den.
            Då var det en del som lobbade för att detta skulle ställa till
            så stora bekymmer i Skåne och i fråga om integrationen mellan
            Skåne och Danmark. Därför ville de ställa sig utanför. Tobias
            Billström skrev en artikel om att detta skulle vara förödande
            för integrationen i Skåne. Det slutade med att Moderaterna lade
            ned sina röster när det gällde id-kontrollerna.
          </note>
          <note>
            Vi fick igenom id-kontrollerna ändå, och jag tror att det var
            helt avgörande. Hade vi inte fått ordning på detta hade hela vårt
            asylsystem brutit samman 2016. Det fanns nämligen vid denna tidpunkt
            ett par hundra tusen personer i Tyskland som inte var registrerade
            och som när som helst skulle kunna röra sig upp mot Sverige i
            ett läge då vi redan hade tagit emot ungefär 150 000 personer.
            Id-kontrollerna var därför jätteviktiga.
          </note>
          <note>
            När det gäller familjeåterföreningsfrågan tycker jag att vi nu,
            när vi är i ett läge då vi har normaliserat situationen med det
            minsta mottagandet på 13 år och när vi kan, måste skapa en ordning
            där vi ger utrymme för mer av medmänsklighet än vad vi kanske
            har kunnat klara tidigare och ser till att genomföra dessa familjeåterföreningar.
            Det är alltså 90 procent kvinnor och barn, som i dag ofta befinner
            sig i flyktingläger, som har möjlighet att återförenas med sin
            make och med sin pappa här i Sverige. Jag tror faktiskt att det
            har betydelse också för integrationen. Vi gör bedömningen att
            det under tre år rör sig om en grupp på ungefär 8 000 individer.
            Det klarar vi faktiskt av att göra. Jag tror att det stärker integrationen
            också.
          </note>
          <note type="speaker">
            Anf. 20 ARIN KARAPET (M):
          </note>
          <note>
            Fru talman! Om man minns presskonferensen som Åsa Romson höll
            får man en annan bild än den som migrationsminister n beskriver
            här i kammaren. Det hade varit bättre och mer effektivt om vi
            hade haft en gemensam gränskontroll med vårt grannland Danmark
            mot den tyska gränsen. Vi hade fått ned kostnaderna, vi hade samordnat
            mycket bättre och det hade varit mycket effektivare. Problemet
            fanns nämligen inte mellan Danmark och Sverige utan vid Danmarks
            gräns mot Tyskland.
          </note>
          <note>
            Låt oss återigen titta på hur det är i Sverige i dag. Vi har
            en stor integrationsskuld. Moderaterna säger inte nej till familjeåterförening.
            Vi säger att det ska finnas krav på egenförsörjning. När familjer
            återförenas måste också de barn som återförenas med sina föräldrar
            få en så bra integration som möjligt med rätt verktyg.
          </note>
          <note>
            Jag har själv vuxit upp med en ensamstående mamma som passiviserades
            i bidragssystemet. På papperet kanske det såg fint ut och att
            det var en familj som hade lyckats i Sverige. Men det var ingen
            enkel uppväxt. När man har migrerat är man klar med det. Nästa
            steg i livet är att integreras. Vi vet hur det är med integrationen
            i Sverige. Vi är det land som är sämst i Europa på integration.
            Det kan vi se. Migrationsministern håller inte med mig. Men vi
            har ett väldigt stort transfereringssystem som människor göms
            i.
          </note>
          <note>
            Men, återigen, vill vi komma till rätta med integrationsskulden
            i Sve ­ rige måste vi begränsa invandringen. Den måste bli striktare.
            Om migra ­ tionsministern på allvar menar att han vill komma överens
            med Modera ­ terna och övriga partier – lägg fram ett förslag
            till förhandling, så att man kan förutse vart man är på väg.
          </note>
          <note type="speaker">
            Anf. 21 Justitie- och migrationsminister MORGAN JOHANSSON (S):
          </note>
          <note>
            Fru talman! Normalt sett bedriver vi sådana förhandlingar på
            ett sådant sätt att vi skapar en plattform, och i detta fall en
            parlamentarisk kommitté där alla partier ingår och får diskutera
            fråga efter fråga. Sedan får man se om det går att komma överens.
            Jag hoppas, som sagt, att Moderaterna vill vara en del av denna
            lösning. Det är så vi brukar göra. Det är också så Moderaterna
            brukar agera. De brukar aldrig ställa sig utanför sådana processer.
            Jag hoppas att de inte ska göra det denna gång heller.
          </note>
          <note>
            När det gäller integrationen har vi ett försörjningskrav på plats.
            Det har vi haft länge. Arin Karapet säger att vi är det sämsta
            landet i Europa på integration. Då hänvisar jag till en studie
            som OECD har gjort när det gäller att få in utlandsfödda kvinnor
            på arbetsmarknaden. Enligt den är det tvärtom. Vi är ett av de
            bästa länderna i vår omvärld på just det. Det hänger ihop med
            att vi har en mycket hög sysselsättningsgrad totalt sett. Om Arin
            Karapet kan visa på något land som har en större andel utlandsfödda
            i arbete än vad vi har tar jag gärna den diskussionen. Men eftersom
            vi har så många både män och kvinnor totalt sett av arbetskraften
            som också är i arbete skulle jag vilja säga att vi ligger mycket
            bra till.
          </note>
          <note>
            Jag har sagt att vi i dag har ungefär 1 miljon utlandsfödda som
            jobbar i industrin, i handeln, i välfärden och så vidare, och
            Sverige skulle inte ha klarat sig utan dem. Jag tror att antalet
            utlandsfödda som jobbar ökade med nästan 60 000 på bara ett år
            och därmed kom över denna miljon. Dessutom har vi de senaste åren
            halverat etableringstiden. Förut talade vi om att det skulle ta
            åtta ­ nio år för en nyanländ att eta blera sig på arbetsmarknaden.
            I dag är vi nere på fyra ­ fem år på grund av det tryck som vi
            har haft på arbetsmarknaden totalt sett.
          </note>
          <note>
            Det finns, som sagt, mycket mer att göra. Men vi ska inte klä
            oss i säck och aska för den sakens skull. Jag tackar för en bra
            debatt.
          </note>
          <note>
            Interpellationsdebatten var härmed avslutad.
          </note>
          <note>
            § 12 Svar på interpellation 2018/19:75 om oberoende rättsväsende
            och fria medier
          </note>
          <note type="speaker">
            Anf. 22 Justitie- och migrationsminister MORGAN JOHANSSON (S):
          </note>
          <note>
            Fru talman! Hans Wallmark har frågat mig vilka konkreta hot mot
            fria medie r och ett oberoende rättsväsen som regeringen har noterat
            och hur dessa bekämpats genom 73-punktsprogrammet och att ett
            antal partier har släppt fram Stefan Löfven som statsminister.
          </note>
          <note>
            En välmående demokrati förutsätter såväl oberoende domstolar
            som fria medier , inte minst i tider av politisk turbulens . På
            många håll i Europa görs det nu försök att öka den politiska styrningen
            över rättskipningen och den oberoende journalistiken. Även i Sverige
            har det förekommit politiska uttalanden som kan tolkas som en
            vilja att inskränka mediernas frihet.
          </note>
          <note>
            Utvecklingen i vår omvärld gör att vi har all anledning att arbeta
            proak ­ tivt med vår egen reglering. Som ett led i detta arbete
            har regeringen bland annat gett 2018 års tryck- och yttrandefrihetskommitté
            i uppdrag att utreda om public services oberoende är tillräckligt
            garanterat i förhållande till sta ­ ten. Fler åtgärder kan dock
            behöva vidtas för att ytterligare förbättra förut ­ sättningarna
            för oberoende medier och stärka domstolarnas oberoende. Delar
            av de 73 punkterna i januariavtalet tar sikte på just detta. På
            så sätt står vi upp för ett samhälle med fria medier och oberoende
            domstolar.
          </note>
          <note type="speaker">
            Anf. 23 HANS WALLMARK (M):
          </note>
          <note>
            Fru talman! Varför står justitie-, migrations- och demokratiminister
            Morgan Johansson här? Jo, det gör han för att när jag ställde
            min interpellation, som tog sitt ursprung i ett uttalande som
            statsminister Stefan Löfven gjort, hänvisade man till att demokratifrågor
            hanteras av statsrådet Morgan Johansson. Av det skälet kunde jag
            alltså inte ställa min interpellation till statsministern, utan
            det är Morgan Johansson som får företräda regeringen i den här
            demokratidebatten.
          </note>
          <note>
            Det är ett väldigt korrekt svar statsrådet Johansson avger, fru
            talman. Allt har dock inte varit alldeles korrekt i dess förspel.
            Framför allt läste jag, i likhet med många andra, Svenska Dagbladet
            den 8 februari, och vi var nog rätt många i Sverige som studsade
            till. Där sa nämligen statsminister Stefan Löfven – Morgan Johanssons
            chef samt regeringschef – så här: ”Nu med januariavtalet kan vi
            stå upp för ett samhälle med fria medier och oberoende rättsväsendet,
            själva grunden för den liberala demokratin.”
          </note>
          <note>
            Andra kollegor till Morgan Johansson har sagt att den öppna demokratin
            står på spel, och i sitt svar, fru talman, sa Morgan Johansson:
            ”Ä ven i Sverige har det förekommit politiska uttalanden som kan
            tolkas som en vilja att inskränka mediernas frihet .”
          </note>
          <note>
            För Socialdemokraterna är 73-punktsprogrammet ett sätt att försäkra
            sig om ett parlamentariskt stöd för att kunna fortsätta som minoritetsreger
            ­ ing. De andra alternativ som har funnits under 2018 och vintern
            2019 när det gäller regeringsbildning har huvudsakligen inneburit
            att Moderaterna har erbjudit sig att bilda en regering med sig
            själva och antingen ett ytter ­ ligare parti eller två eller tre
            ytterligare partier, för att föra en borgerlig politik på Alliansens
            grund.
          </note>
          <note>
            Därför måste jag ändå ställa frågan, fru talman: På vilket sätt
            anser regeringen och dess företrädare i kammaren i dag, Morgan
            Johansson, att en sådan regering – bestående av Moderaterna, av
            Moderaterna och Kristdemokraterna, av Moderaterna och Kristdemokraterna
            och Centerpartiet eller av Moderaterna och Kristdemokraterna och
            Centerpartiet och Liberalerna – skulle ha utgjort ett hot mot
            den liberala demokratin?
          </note>
          <note>
            Sanningen är ju den, fru talman, att merparten av partierna i
            den här kammaren nog står bakom att en välmående demokrati förutsätter
            såväl oberoende domstolar som fria medier. Därför är min uppmaning
            till Morgan Johansson – och det är även en förhoppning – att han
            ska ta med sig följande budskap till sin krets av andra regeringsföreträdare,
            och ytterst till Sveriges statsminister: Lugna ned er! Sänk tonläget.
            Använd inte uttryck som ”hot mot den liberala demokratin” när
            ni tänker kritisera det största oppositionspartiet!
          </note>
          <note type="speaker">
            Anf. 24 Justitie- och migrationsminister MORGAN JOHANSSON (S):
          </note>
          <note>
            Fru talman! Jag känner Hans Wallmark sedan nästan 30 år, tror
            jag att det är. När Hans Wallmark var politisk chefredaktör för
            NST var jag ung SSU:are i Ängelholm, och sedan dess har vi haft
            en hel del med varandra att göra – inte minst häromåret, när det
            gällde krigsmaterielexportfrågorna.
          </note>
          <note>
            Hans Wallmark är en mycket hedervärd person. Jag misstror honom
            inte ett endaste dugg när det gäller de demokratiska grundfundamenten.
            Det vill jag gärna ha sagt. Jag misstror honom inte en endaste
            sekund när det gäller detta. Mitt problem, fru talman, är att
            jag misstror Moderaterna som parti när det gäller partiets förmåga
            att i längden stå emot trycket från de auktoritära krafterna när
            man väl har satt sig i en utpressningssituation gentemot dem.
          </note>
          <note>
            Det är jag inte heller ensam om, utan även Centern och Liberalerna
            gör det. Det var därför Centern och Liberalerna röstade nej till
            Kristersson – för att de förstod att vi i så fall skulle få en
            M-KD-regering under klacken på SD. Det är vad vi skulle ha fått,
            eftersom de rödgröna är större än allianspartierna här i riksdagen.
            En M-KD-regering hade hamnat i en utpressningssituation gentemot
            Sverigedemokraterna. Detta förstod Sverigedemokraterna, och därför
            ville de ha Kristersson. Men även Centern och Liberalerna förstod
            det, och därför gjorde de som de gjorde.
          </note>
          <note>
            Jag är orolig att en sådan regering skulle ha tvingats föra en
            politik som hade gått längre och längre ut på högerkanten och
            lutat mer och mer åt det auktoritära hållet. Man kan ju säga att
            jag, Centern, Liberalerna och andra partier bara ser spöken och
            att det bara är fria fantasier, men det menar jag att det inte
            är. Det räcker att titta på Danmark, fru talman. Där har man exakt
            den här situationen: en högerregering som har satt sig i en utpressningssituation
            gentemot Dansk Folkeparti, som alltså är Sverigedemokraternas
            motsvarighet.
          </note>
          <note>
            Dansk Folkeparti har under mycket lång tid bedrivit en kampanj
            mot dansk public service. Partiet har velat skära ned på Danmarks
            Radio och styra innehållet. Nu satte sig den danska regeringen
            i en utpressningssituation mot Dansk Folkeparti, och förra året
            bestämde sig Dansk Folkeparti för att verkligen trycka till och
            få igenom sina förslag. Resultatet blev att Danmarks moderater
            vek sig på den punkten, och vad blev det då? Jo, det blev nedskärningar
            på Danmarks Radio med 20 procent. 400 journalister ska sägas upp,
            tre tv-kanaler ska stängas och tre radiokanaler ska stängas. Danmarks
            Radio ska utgå från kristendomen som en del av värderingarna i
            sin verksamhet. Man får inte längre publicera djupgående och analyserande
            texter. De digitala kanalerna ska inte längre få sända utländska
            filmer. Sådan blev uppgörelsen i Danmark.
          </note>
          <note>
            Här i Sverige har vi haft liknande tongångar från just Sverigedemokraterna.
            Jag såg att när P3 drev med Jimmie Åkesson för något år sedan
            for Jimmie Åkesson ut och sa att man borde lägga ned P3. Det kan
            vi ju skratta lite åt, men om Sverigedemokraterna verkligen hade
            möjlighet att sätta kraft bakom orden skulle vi inte skratta.
          </note>
          <note>
            Fru talman! Jag misstror alltså inte Hans Wallmark ett endaste
            dugg, men jag misstror Moderaternas förmåga att i längden stå
            emot den typen av krafter när man väl har satt sig i en utpressningssituation.
            Jag menar att vi har goda skäl till det.
          </note>
          <note type="speaker">
            Anf. 25 HANS WALLMARK (M):
          </note>
          <note>
            Fru talman! Låt mig först börja med den långa vänskap som Morgan
            Johansson och jag har haft. Det är helt riktigt som han säger,
            fru talman, och det innebär att jag fortfarande är tjänstledig
            från mitt arbete som journalist eftersom jag sedan ett antal år
            har ett uppdrag här i kammaren. Detta gör det naturligt för mig
            och mitt parti att, till skillnad från en del socialdemokrater,
            i debatter ständigt påminna om att tryckfriheten och rätten att
            publicera och ge ut böcker är universell. Därför förtjänar namn
            som Gui Minhai och Dawit Isaak att sägas i den här kammaren även
            i samband med utrikesdeklarationen.
          </note>
          <note>
            En gång i tiden har jag dessutom kontrakterat Morgan Johansson
            som krönikör och fick då efter varje publicerad krönika ägna mig
            åt att ha telefonjour för arga läsare som ringde in och hade synpunkter
            på den unge radikalens texter.
          </note>
          <note>
            Fru talman! När Morgan Johansson som företrädare för regeringen
            uttrycker offentlig misstro mot Sveriges största oppositionsparti
            och menar att det inte skulle klara av gränshållningen är det
            faktiskt ett långt djupare uttalande än Morgan Johansson och hans
            regering kanske tänker sig. Å ena sidan kräver man i olika debatter
            att vi ska komma överens. Det talas om samförstånd, och man bjuder
            in till samtal. Å andra sidan försöker man att uttala denna misstro.
          </note>
          <note>
            Den som lyssnade på Morgan Johanssons tidigare inlägg hörde att
            han huvudsakligen uppehöll sig kring ett parti – Sverigedemokraterna
            – när han kritiserade ett annat parti: Moderaterna. Det finns
            ingen som helst evi ­ dens eller några som helst bevis för Morgan
            Johanssons tes att en borgerlig regering bestående av ett, två,
            tre eller fyra partier – baserad på borgerlig politik, vilket
            ytterst var vad Alliansen gick till val på – skulle schackra med
            detta och att den i så fall inte skulle ta konsekvenserna av om
            den skulle hamna i det Morgan Johansson beskriver som en utpressningssitua
            ­ tion.
          </note>
          <note>
            Problem, fru talman, är ju att Morgan Johanssons regering – 73-punktsprogramsregeringen
            – sitter på nåder av ett vänsterparti som jag vill hävda är demokratiskt
            dubiöst i sin historia.
          </note>
          <note>
            Fru talman! Jag skulle verkligen vilja upprepa det jag sa för
            ett par minuter sedan: Lugna ned er! Sänk tonläget! Tänk igenom
            exakt vad det är ni säger, för det får konsekvenser för det politiska
            samtalet i Sverige så länge 73-punktsprogramsregeringen sitter
            kvar.
          </note>
          <note>
            Avslutningsvis, fru talman: Morgan Johansson och jag representerar
            ju olika delar av Skåne, inte bara politiskt utan även ortsmässigt.
            Danmark är naturligtvis ett mycket intressant exempel. Det kommer
            att bli än mer intressant, fru talman, att se hur de danska socialdemokraterna
            efter vårens val kommer att förhålla sig till Dansk Folkeparti.
          </note>
          <note>
            Jag delar Morgan Johanssons bedömning att det sker saker och
            ting i Danmark som jag skulle beskriva som politiskt ohälsosamma
            på flera områden. Det finns även saker och ting som är mycket
            bra i Danmark.
          </note>
          <note>
            Jag utgår från att Morgan Johansson har framfört denna typ av
            argument till sin demokratiministerkollega i Köpenhamn.
          </note>
          <note type="speaker">
            Anf. 26 Justitie- och migrationsminister MORGAN JOHANSSON (S):
          </note>
          <note>
            Fru talman! Som jag sa är jag – eller socialdemokratin – inte
            ensam om att känna en oro över vad som kan hända om man sätter
            sig i en beroende- eller utpressningssituation i förhållande till
            ett parti som Sverigedemokraterna. Det var precis därför som Centern
            och Liberalerna röstade nej till Kristersson. Det uttrycktes ju
            klart från denna talarstol från båda ledarna för dessa två partier
            att de inte ville ge Kristersson statsministeruppdraget av det
            enkla skälet att en sådan regering hade blivit direkt beroende
            av Sverigedemokraterna och försatt sig i en utpressningssituation.
          </note>
          <note>
            Den bedömningen är vi alltså inte ensamma om – tvärtom var detta
            själva skälet till att det i stället blev en mittensamverkan mellan
            Socialdemokraterna, Miljöpartiet, Centern och Liberalerna. Det
            berodde på att Centern och Liberalerna kände denna oro.
          </note>
          <note>
            Jag delar den oron, och jag bestyrks i denna uppfattning när
            jag ser hur det ser ut i övriga Europa. Jag tog Danmark som ett
            exempel, för det finns en klar parallell. Det blir ett sådant
            här resultat när ett parti har möjlighet att verkligen trycka
            till och säga: ”Om ni inte gör som vi säger med Danmarks Radio
            får ni inte sitta kvar”. Då skär man ned kraftigt på public service,
            snävar in dess uppdrag och har synpunkter på själva innehållet.
          </note>
          <note>
            Det är denna utveckling som jag absolut icke vill se i Sverige.
            Det är också journalisten i mig som talar, skulle jag vilja säga,
            precis som är fallet för Hans Wallmark. Jag vill absolut icke
            se en sådan utveckling i Sverige, utan vi måste värna den fria
            och oberoende pressen och medierna i övrigt.
          </note>
          <note>
            Jag menar – och vi kan ta andra exempel – att det i Europa i
            dag finns en dragning åt att det är de högerextrema eller högerinriktade
            krafterna som hotar de demokratiska grundvärderingarna på olika
            sätt.
          </note>
          <note>
            Vi kan tala om Polen och om Ungern, två länder som länge har
            styrts av högerpartier. Där har det också funnits en strävan att
            på olika sätt ta kontroll över deras statsägda medier – över deras
            public service.
          </note>
          <note>
            Reportrar utan gränser gör varje år en utvärdering av pressfriheten
            som kallas pressfrihetsindex. Polen har rasat med 40 placeringar
            på tre år på den listan och ligger nu på plats 58.
          </note>
          <note>
            Också i Ungern ser vi en ökad kontroll av public service. Nyhetsförmedlingen
            där beskrivs som utpräglat regeringslojal. Man har även varit
            med i den kampanj som vi sett mot industrimannen George Soros.
            Det är inte hälsosamt.
          </note>
          <note>
            Om vi sedan tittar på domstolsväsendet ser vi motsvarande utveckling,
            som på många sätt är djupt bekymmersam. I Polen är justitieministern
            nu också riksåklagare, vilket innebär att man har full insyn i
            olika konkreta brottsutredningar. Polen har också sänkt pensionsåldern
            för domare i högsta domstolen.
          </note>
          <note>
            EU-kommissionen har reagerat på denna utveckling genom att öppna
            ett artikel 7-förfarande, eftersom man menar att det finns en
            klar risk för att de grundläggande demokratiska värdena allvarligt
            åsidosätts.
          </note>
          <note>
            Samma situation har vi för övrigt i Ungern, med tvister om domarutnämningar
            och med en ny förvaltningsdomstol som ska kunna styras tydligare
            från parlamentet.
          </note>
          <note>
            Fru talman! Frågan om att stå emot de högerextrema och auktoritära
            krafterna i Europa är en av de viktigaste politiska uppgifterna
            i vår tid.
          </note>
          <note type="speaker">
            Anf. 27 HANS WALLMARK (M):
          </note>
          <note>
            Fru talman! Jag tackar statsrådet för den europeiska tour han
            har gett oss ut på. Låt mig bara turnera det tillbaka.
          </note>
          <note>
            Jag delar fullt ut bedömningen när det gäller Polen. Det kan
            jag också göra därför att Moderaternas systerparti är det största
            oppositionspartiet i Polen, liksom Moderaterna är i Sverige.
          </note>
          <note>
            När det gäller Ungern är det ingen tvekan om att vi också oroar
            oss över utvecklingen. Det är även därför vi markerar mot Fidesz.
          </note>
          <note>
            Däremot är det intressant, fru talman, att Morgan Johansson när
            han går ut och tittar på den europeiska kartan glömmer bort ett
            land som Rumänien, där socialdemokraterna styr med ett liberalt
            parti och nu ägnar sig åt att upphäva korruptionslagar.
          </note>
          <note>
            Jag tror att vi alla har en liten byk att tvätta i den europeiska
            familjen. Vi försöker att göra det från vår sida.
          </note>
          <note>
            Fru talman! När man från socialdemokratiskt håll säger att den
            öppna demokratin står på spel när Moderaterna är villiga att bilda
            regering med ett, två, tre eller fyra andra borgerliga partier
            och när man säger att man med januariavtalet – det vill säga 73-punktsprogrammet
            – har stått upp för ett samhälle med fria medier och ett oberoende
            rättsväsen gräver man en rätt djup dikesrand mellan en regering
            som i vissa sammanhang påstår sig vara en samarbetsregering och
            det största oppositionspartiet.
          </note>
          <note>
            Därför, fru talman, finns det anledning att avsluta denna interpella
            ­ tionsdebatt med att än en gång upprepa uppmaningen till regeringen,
            som här är företrädd av Morgan Johansson: Lugna ned er! Sänk tonläget!
            Inse vad det är ni säger!
          </note>
          <note type="speaker">
            Anf. 28 Justitie- och migrationsminister MORGAN JOHANSSON (S):
          </note>
          <note>
            Fru talman! Jag är helt lugn, men jag är samtidigt ganska oroad
            över en del politiska krafter som är i rörelse. Vi kan mycket
            väl om bara någon månad ha en situation där de högernationalistiska
            krafterna har kunnat bryta fram ytterligare i Europa. Framför
            oss ligger ju ett Europaval – ett parlamentsval. Polariseringen
            kan då komma att öka ytterligare. Dessa krafter kan få vind i
            seglen och kommer då att försöka flytta fram sina positioner på
            många ställen, vilket bland annat kommer att innebära att dessa
            krafter på olika sätt kommer att ge sig på medierna och domstolsväsendet
            på precis det sätt som vi har sett.
          </note>
          <note>
            Det är detta jag vill stävja till varje pris. Jag menar att den
            konflikt som vi nu ser i Europa, där de högerextrema krafterna
            försöker att flytta fram positionerna, är en av vår tids allra
            viktigaste frågor och att den just nu överskuggar det mesta annat
            i politiken.
          </note>
          <note>
            Den oro jag känner har sin grund i hur situationen ser ut i just
            Sverige, och jag är, återigen, inte ensam om den. Det fanns ett
            skäl till att Ulf Kristersson inte fick mandat som statsminister.
            Vi röstade förstås emot honom men också Centern och Liberalerna,
            som kände precis samma oro som vi för vad som skulle kunna hända.
            När man ser på övriga EU, länder som Danmark, Polen och Ungern,
            menar jag att det finns skäl för detta.
          </note>
          <note>
            Det innebär naturligtvis inte att jag i grunden misstror Moderaternas
            demokratiska avsikter. Men vad jag känner oro för är vad som kommer
            att kunna hända på lite längre sikt när man ställs i en utpressningssituation
            av de här auktoritära krafterna.
          </note>
          <note>
            Jag hoppas att vi fortsätter att ha ett bra samarbete i den här
            riksdagen över partigränserna och att Moderaterna kommer att vara
            en del av det.
          </note>
          <note>
            Interpellationsdebatten var härmed avslutad.
          </note>
          <note>
            § 13 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 28 februari
          </note>
          <note>
            2018/19:108 Ökade utsläpp från vägtrafiken
          </note>
          <note>
            av Jens Holm (V)
          </note>
          <note>
            till miljö- och klimatminister Isabella Lövin (MP)
          </note>
          <note>
            2018/19:109 Återställande av ammunition som överlåtits till Frankrike
          </note>
          <note>
            av Allan Widman (L)
          </note>
          <note>
            till försvarsminister Peter Hultqvist (S)
          </note>
          <note>
            2018/19:110 Förföljelser av hbtqi-personer i Ryssland
          </note>
          <note>
            av Joar Forssell (L)
          </note>
          <note>
            till utrikesminister Margot Wallström (S)
          </note>
          <note>
            2018/19:111 Möjlighet för fackförbund att köpa lagstiftning och
            politiskt inflytande
          </note>
          <note>
            av Mattias Karlsson i Luleå (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2018/19:112 Huawei
          </note>
          <note>
            av Ludvig Aspling (SD)
          </note>
          <note>
            till statsrådet Anders Ygeman (S)
          </note>
          <note>
            § 14 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 28 februari
          </note>
          <note>
            2018/19:320 Produktionsincitament för film i Sverige
          </note>
          <note>
            av Jonas Andersson i Linköping (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2018/19:321 Nicaragua
          </note>
          <note>
            av Hans Wallmark (M)
          </note>
          <note>
            till utrikesminister Margot Wallström (S)
          </note>
          <note>
            2018/19:322 Sjukförsäkring som stöd i sorgeprocessen
          </note>
          <note>
            av Hans Eklind (KD)
          </note>
          <note>
            till statsrådet Annika Strandhäll (S)
          </note>
          <note>
            2018/19:323 USA, Ryssland och INF-avtalet
          </note>
          <note>
            av Hans Wallmark (M)
          </note>
          <note>
            till utrikesminister Margot Wallström (S)
          </note>
          <note>
            2018/19:324 Säkerhetsbristerna hos Svenska kraftnät
          </note>
          <note>
            av Hans Wallmark (M)
          </note>
          <note>
            till statsminister Stefan Löfven (S)
          </note>
          <note>
            2018/19:325 Instruktionerna för trafikövervakning i polisens
            regleringsbrev
          </note>
          <note>
            av Thomas Morell (SD)
          </note>
          <note>
            till statsrådet Mikael Damberg (S)
          </note>
          <note>
            2018/19:326 Olovlig andrahandsuthyrning och handeln med svarta
            hyreskontrakt
          </note>
          <note>
            av Ingela Nylund Watz (S)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:327 Kriminalitet kopplad till avställda bilar
          </note>
          <note>
            av Lars Mejern Larsson (S)
          </note>
          <note>
            till statsrådet Tomas Eneroth (S)
          </note>
          <note>
            2018/19:328 Bonusen för elbilar
          </note>
          <note>
            av Jessica Rosencrantz (M)
          </note>
          <note>
            till finansminister Magdalena Andersson (S)
          </note>
          <note>
            2018/19:329 Farleds- och lotsavgifter
          </note>
          <note>
            av Anders Hansson (M)
          </note>
          <note>
            till statsrådet Tomas Eneroth (S)
          </note>
          <note>
            2018/19:330 Fullbelagda häkten
          </note>
          <note>
            av Anders Hansson (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:331 Straffrabatt för unga
          </note>
          <note>
            av Louise Meijer (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:332 Tiggeri
          </note>
          <note>
            av Lars Beckman (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:333 Hamnarbetarförbundets strejkvarsel
          </note>
          <note>
            av David Josefsson (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            2018/19:334 Däckbyte
          </note>
          <note>
            av Lars Beckman (M)
          </note>
          <note>
            till statsrådet Tomas Eneroth (S)
          </note>
          <note>
            § 15 Kammaren åtskildes kl. 10.30.
          </note>
          <note>
            Sammanträdet leddes av tredje vice talmannen.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om kompletteringsval
          </note>
          <note>
            § 2 Anmälan om ordförande i utskott
          </note>
          <note>
            § 3 Anmälan om vice ordförande i utskott
          </note>
          <note>
            § 4 Meddelande om namnändring
          </note>
          <note>
            § 5 Anmälan om fördröjda svar på interpellationer
          </note>
          <note>
            § 6 Anmälan om faktapromemoria
          </note>
          <note>
            § 7 Anmälan om granskningsrapport
          </note>
          <note>
            § 8 Ärende för hänvisning till utskott
          </note>
          <note>
            § 9 Svar på interpellation 2018/19:59 om externa aspekter av
            migration
          </note>
          <note>
            Anf. 1 Justitie- och migrationsminister MORGAN JOHANSSON (S)
          </note>
          <note>
            Anf. 2 LUDVIG ASPLING (SD)
          </note>
          <note>
            Anf. 3 Justitie- och migrationsminister MORGAN JOHANSSON (S)
          </note>
          <note>
            Anf. 4 LUDVIG ASPLING (SD)
          </note>
          <note>
            Anf. 5 Justitie- och migrationsminister MORGAN JOHANSSON (S)
          </note>
          <note>
            Anf. 6 LUDVIG ASPLING (SD)
          </note>
          <note>
            Anf. 7 Justitie- och migrationsminister MORGAN JOHANSSON (S)
          </note>
          <note>
            § 10 Svar på interpellationerna 2018/19:61 och 63 om regelverket
            för förvar
          </note>
          <note>
            Anf. 8 Justitie- och migrationsminister MORGAN JOHANSSON (S)
          </note>
          <note>
            Anf. 9 ARIN KARAPET (M)
          </note>
          <note>
            Anf. 10 Justitie- och migrationsminister MORGAN JOHANSSON (S)
          </note>
          <note>
            Anf. 11 ARIN KARAPET (M)
          </note>
          <note>
            Anf. 12 Justitie- och migrationsminister MORGAN JOHANSSON (S)
          </note>
          <note>
            Anf. 13 ARIN KARAPET (M)
          </note>
          <note>
            Anf. 14 Justitie- och migrationsminister MORGAN JOHANSSON (S)
          </note>
          <note>
            § 11 Svar på interpellationerna 2018/19:62 och 64 om en långsiktigt
            hållbar och stram migrationspolitik
          </note>
          <note>
            Anf. 15 Justitie- och migrationsminister MORGAN JOHANSSON (S)
          </note>
          <note>
            Anf. 16 ARIN KARAPET (M)
          </note>
          <note>
            Anf. 17 Justitie- och migrationsminister MORGAN JOHANSSON (S)
          </note>
          <note>
            Anf. 18 ARIN KARAPET (M)
          </note>
          <note>
            Anf. 19 Justitie- och migrationsminister MORGAN JOHANSSON (S)
          </note>
          <note>
            Anf. 20 ARIN KARAPET (M)
          </note>
          <note>
            Anf. 21 Justitie- och migrationsminister MORGAN JOHANSSON (S)
          </note>
          <note>
            § 12 Svar på interpellation 2018/19:75 om oberoende rättsväsende
            och fria medier
          </note>
          <note>
            Anf. 22 Justitie- och migrationsminister MORGAN JOHANSSON (S)
          </note>
          <note>
            Anf. 23 HANS WALLMARK (M)
          </note>
          <note>
            Anf. 24 Justitie- och migrationsminister MORGAN JOHANSSON (S)
          </note>
          <note>
            Anf. 25 HANS WALLMARK (M)
          </note>
          <note>
            Anf. 26 Justitie- och migrationsminister MORGAN JOHANSSON (S)
          </note>
          <note>
            Anf. 27 HANS WALLMARK (M)
          </note>
          <note>
            Anf. 28 Justitie- och migrationsminister MORGAN JOHANSSON (S)
          </note>
          <note>
            § 13 Anmälan om interpellationer
          </note>
          <note>
            § 14 Anmälan om frågor för skriftliga svar
          </note>
          <note>
            § 15 Kammaren åtskildes kl. 10.30.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
