<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--62</head>
          <docDate when="2019-03-08">2019-03-08</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 15 februari justerades.
          </note>
          <note>
            § 2 Avsägelser
          </note>
          <note>
            Talmannen meddelade
          </note>
          <note>
            att Jens Holm (V) avsagt sig uppdraget som ledamot i EU-nämnden
            och
          </note>
          <note>
            att Ilona Szatmari Waldau (V) avsagt sig uppdraget som suppleant
            i EU-nämnden.
          </note>
          <note>
            Kammaren biföll dessa avsägelser.
          </note>
          <note>
            § 3 Anmälan om kompletteringsval
          </note>
          <note>
            Talmannen meddelade att Vänsterpartiets riksdagsgrupp anmält
            Ilona Szatmari Waldau som ledamot i EU-nämnden och Jens Holm som
            suppleant i EU-nämnden.
          </note>
          <note>
            Talmannen förklarade valda till
          </note>
          <note>
            ledamot i EU-nämnden
          </note>
          <note>
            Ilona Szatmari Waldau (V)
          </note>
          <note>
            suppleant i EU-nämnden
          </note>
          <note>
            Jens Holm (V)
          </note>
          <note>
            § 4 Anmälan om vice ordförande i utskott
          </note>
          <note>
            Talmannen anmälde
          </note>
          <note>
            att Per Åsling (C) valts till förste vice ordförande i skatteutskottet
            från och med den 5 mars,
          </note>
          <note>
            att Niklas Wykman (M) valts till andre vice ordförande i skatteutskottet
            från och med den 5 mars,
          </note>
          <note>
            att Gulan Avci (L) valts till förste vice ordförande i arbetsmarknadsutskottet
            från och med den 5 mars och
          </note>
          <note>
            att Erik Bengtzboe (M) valts till andre vice ordförande i arbetsmarknadsutskottet
            från och med den 5 mars.
          </note>
          <note>
            § 5 Anmälan om faktapromemoria
          </note>
          <note>
            Talmannen anmälde att följande faktapromemoria om förslag från
            Europeiska kommissionen hade kommit in och överlämnats till utskott:
          </note>
          <note>
            2018/19:FPM37 Diskussionsunderlag om ett hållbart Europa 2030
            COM(2019) 22 till utrikesutskottet
          </note>
          <note>
            § 6 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2018/19:55 till socialförsäkringsutskottet
          </note>
          <note>
            Skrivelse
          </note>
          <note>
            2018/19:49 till näringsutskottet
          </note>
          <note>
            § 7 Svar på interpellation 2018/19:77 om rekryteringen av politiska
            tjänstemän
          </note>
          <note type="speaker">
            Anf. 1 Miljö- och klimatminister ISABELLA LÖVIN (MP):
          </note>
          <u>
            <seg>
              Herr talman! Lotta Olsson har frågat statsministern om han har
              fortsatt förtroende för mig och om han avser att vidta några generella
              åtgärder för att se över hur politiska tjänstemän rekryteras.
              Interpellationen har överlämnats till mig.
            </seg>
          </u>
          <u>
            <seg>
              Herr talman! Frågan har sin grund i att min stabschef i departementet
              tidigare har varit chef för Greenpeace Sverige.
            </seg>
          </u>
          <u>
            <seg>
              Stabschefen har personalansvar för de politiskt sakkunniga i
              departement och ansvarar för departementets planeringsarbete.
              Hon har inte ansvar för säkerhetsfrågor för kärnkraften, och hon
              har inget ansvar för Strålsäkerhetsmyndigheten.
            </seg>
          </u>
          <u>
            <seg>
              Stabschefen har genomgått den säkerhetsprövning som krävs för
              anställningen. Att hon tidigare varit chef för en miljöorganisation
              gör henne inte olämplig för rollen som stabschef.
            </seg>
          </u>
          <u>
            <seg>
              Min bild är att Regeringskansliets rutiner för rekrytering av
              politiska tjänstemän fungerar väl.
            </seg>
          </u>
          <note type="speaker">
            Anf. 2 LOTTA OLSSON (M):
          </note>
          <u>
            <seg>
              Herr talman! Jag har ursprungligen ställt denna interpellation
              till statsminister Stefan Löfven, då det är han som personligen
              är ansvarig för att tillsätta sin regering och tillse att regeringsmedlemmarna
              har ett gott omdöme och förtjänar svenska folkets förtroende.
              Det är nog så viktigt då statsministern leder en svag minoritetsregering
              som har ett väljarstöd på bara 32,7 procent av det svenska folket.
            </seg>
          </u>
          <u>
            <seg>
              Sverige är beroende av energi – ren och klimatsmart energi. En
              stor del av denna energi produceras på Forsmarks kärnkraftverk
              – en tredjedel av den energi som Sverige behöver.
            </seg>
          </u>
          <u>
            <seg>
              Att Sverige ska ha kärnkraft och villkoren för hur den produktionen
              ska se ut beslutas av Sveriges riksdag. Det är en viktig demokratisk
              ordning när det kommer till så viktiga och svåra frågor. De är
              svåra på så sätt att vi behöver energi. Men de är också svåra
              på så sätt att vi behöver besluta om både villkoren för våra energislag
              och säkerheten runt de olika energislagens produktion.
            </seg>
          </u>
          <u>
            <seg>
              Beslutsgången är att riksdagen debatterar och röstar om hur vår
              energipolitik ska se ut. Det är så den svenska demokratin fungerar.
              Sveriges demokrati är stark. Vi ligger bland de länder i världen
              som har störst pressfrihet. Vi får fritt debattera, och vi har
              en pressekretess som innebär att våra tidningar har grundlagsskydd
              för att skydda sina källor. Vi har dessutom demonstrationsrätt
              och mötesrätt för människor som vill väcka och driva debatt.
            </seg>
          </u>
          <u>
            <seg>
              Herr talman! Trots detta väljer organisationen Greenpeace morgonen
              den 14 juni 2010 att ta sig in på säkerhetsområdet runt Forsmarks
              kärnkraftverk, detta för att kräva att riksdagsledamöter skulle
              rösta nej till fortsatt kärnkraft då ärendet skulle debatteras
              den 17 juni.
            </seg>
          </u>
          <u>
            <seg>
              Minst 50 aktivister greps, och tre anhölls – alla misstänkta
              för olaga intrång och brott mot skyddslagen. Aktivisterna har
              klättrat över två staket med hjälp av en gammal brandbil som de
              lånat från Frankrike. Flera av dem som tog sig in på kärnkraftverket
              tog sig ända upp på taket till reaktorbyggnaden. Ännu vid lunch
              den dagen hade den tillskyndande polisen inte kontroll på om någon
              aktivist fanns kvar på området. Av aktivisterna var många utländska
              medborgare – danskar och tyskar.
            </seg>
          </u>
          <u>
            <seg>
              Polisen utlyste förhöjt beredskapsläge för att skydda anläggningen,
              och man hittade den sista aktivisten efter 38 timmar. Polisen
              behövde begära förstärkning, och insatserna beräknades ha kostat
              de svenska skattebetalarna mellan 25 och 50 miljoner kronor.
            </seg>
          </u>
          <note>
            Annika Jacobson var i egenskap av chef för Greenpeace vid detta
            tillfälle den som stod bakom aktionen mot Forsmarks kärnkraftverk.
            En liknande aktion med intrång på Oskarshamns kärnkraftverk 2014
            ledde till att 40 aktivister dömdes för olaga intrång i tingsrätten.
          </note>
          <u>
            <seg>
              Isabella Lövin anser ändå att samma Annika Jacobson ska ha förtroendet
              att vara stabschef i Regeringskansliet. Isabella Lövin anser att
              det är en trygg medarbetare bara för att hon inte direkt arbetar
              med kärnkraftverkens säkerhet. Men vice statsministern ser ändå
              Annika Jacobson som en säkerhetsrisk, eftersom vice statsministern
              måste påpeka att säkerhetsfrågorna inte ligger på Jacobson.
            </seg>
          </u>
          <u>
            <seg>
              Hur ska svenska folket veta att Jacobson inte kommer att leda
              en aktion inne i Regeringskansliet, om det utifrån hennes värderingar
              tjänar ett gott syfte? Det måste väl vara så en aktivist tänker,
              alltså att lagarna inte är stiftade för att följas utan att man
              gör de aktiviteter som man tror mest tjänar syftet?
            </seg>
          </u>
          <note type="speaker">
            Anf. 3 LORENTZ TOVATT (MP):
          </note>
          <u>
            <seg>
              Herr talman! Jag är lite osäker på om jag kan kommentera det
              som Lotta Olsson sa.
            </seg>
          </u>
          <u>
            <seg>
              (TALMANNEN: Man anmäler sig till interpellationsdebatterna, och
              så länge man håller sig till ämnet för debatten får man delta.)
            </seg>
          </u>
          <u>
            <seg>
              Jag reagerade på Lotta Olssons interpellation, som egentligen
              handlar om att hon ifrågasätter en av civilsamhällets viktigaste
              metoder och som handlar om civil olydnad.
            </seg>
          </u>
          <u>
            <seg>
              Som bekant är historien full av väldigt stora hjältar som har
              använt civil olydnad som medel för att förändra samhället i en
              positiv riktning. Ett av de mest uppenbara exemplen är naturligtvis
              Rosa Parks, som genom att bryta mot lagen kickstartade medborgarrättsrörelsen.
              Andra exempel är naturligtvis Gandhi, Martin Luther King och även
              Jesus.
            </seg>
          </u>
          <u>
            <seg>
              Men det finns även samtida exempel på personer som ivrar för
              civil olydnad och som inte återfinns i Greenpeace. Hör och häpna,
              men flera av dem hittar vi faktiskt i Moderaterna. EU-parlamentarikern
              Christofer Fjellner gjorde för några år sedan en stor sak av att
              han sålde snusdosor i Europaparlamentet. För Aftonbladet förklarade
              han att han var beredd att försvara sitt tilltag inför domstol
              om han blev anmäld. Det är civil olydnad i sitt esse, även om
              syftet kanske inte är lika nobelt.
            </seg>
          </u>
          <u>
            <seg>
              Ett annat exempel är före detta utrikesminister Carl Bildt, som
              i en hemlig operation smugglade ut en dödsdömd student ur Afghanistan
              med hjälp av det svenska regeringsplanet och därmed rimligen bröt
              mot flera olika lagar både i Afghanistan och i Sverige.
            </seg>
          </u>
          <u>
            <seg>
              Ett tredje exempel är Tobias Billström, i dag Moderaternas gruppledare
              i riksdagen, som struntade i den svenska lagen i tio år genom
              att inte betala tv-licens. Det gjorde han eftersom han ”inte tyckte
              att SVT producerade några bra program”.
            </seg>
          </u>
          <u>
            <seg>
              Man kan alltså se att historien är full av sådana som på olika
              nobla sätt har använt civil olydnad som metod för att förändra
              samhället i positiv riktning. Även nu har vi moderater som är
              villiga att bryta mot lagen med ett samhällssyfte. Syftet de har
              kan ju diskuteras, men de finns likväl i Moderaternas parti.
            </seg>
          </u>
          <u>
            <seg>
              Givet den fråga Lotta Olsson har ställt till statsministern och
              vice statsministern är min fråga: Anser inte Lotta Olsson att
              det är problematiskt att hennes egna partikollegor vid flera tillfällen
              har agerat och handlat mot de lagar som regering och riksdag har
              tagit fram? Det är nämligen folkvalda politiker vi tala r om,
              som faktiskt är de som tar fram och stiftar nya lagar – till skillnad
              från en anställd stabschef på ett departement.
            </seg>
          </u>
          <note type="speaker">
            Anf. 4 MARIA GARDFJELL (MP):
          </note>
          <u>
            <seg>
              Herr talman! I Miljöpartiet de gröna har vi många politiker med
              erfarenhet av och bakgrund i miljörörelsen. Jag har till exempel
              själv varit aktiv i både Fältbiologerna och Naturskyddsföreningen.
            </seg>
          </u>
          <u>
            <seg>
              Det är inte konstigt att kopplingarna till miljörörelsen är starka,
              då Miljöpartiet de gröna är det parti som driver frågor kring
              klimat, miljö och natur. Det är i riksdag och regering samt runt
              om i kommuner och regioner i Sverige som vi driver dessa frågar
              hårdast. De senaste veckorna har Moderaterna här i riksdagen på
              flera sätt lite grann attackerat miljörörelsen med olika förslag.
              Jag kan inte tolka det på annat sätt än att den fråga som Lotta
              Olsson har ställt är ett slags pusselbit i detta.
            </seg>
          </u>
          <u>
            <seg>
              Jag går tillbaka i tiden, till oktober 2012. Då hade Sveriges
              tidigare miljöminister Lena Ek ansvaret för frågan om kärnsäkerhet.
              I oktober 2012, strax efter Greenpeaces aktion, kallade Lena Ek
              både reaktorägarna och Strålsäkerhetsmyndigheten till ett möte.
              I samband med det sa hon till Sveriges Radios Ekot : ”Jag anser
              att det är under all kritik att man så lätt kan klättra över staketet
              och ta sig innanför skalskydd. Ska jag vara riktigt ärlig så är
              jag oerhört irriterad över att de här säkerhetsfrågorna inte har
              blivit lösta.”
            </seg>
          </u>
          <u>
            <seg>
              När Aftonbladet efter detta möte frågade Lena Ek om man som medborgare
              i Sverige skulle vara orolig över säkerheten på de svenska kärnkraftverken
              svarade miljöministern: ”På det stora hela, nej. Det finns dock
              ett antal saker som behöver korrigeras. Bland annat det som Greenpeace
              aktion har belyst, det yttre skyddet.”
            </seg>
          </u>
          <u>
            <seg>
              Själv följde jag aktionen via medierna, men tyvärr förvånades
              jag inte över det dåliga skalskyddet eftersom detta framkommit
              i debatten tidigare. Forsmark ligger också i Uppsala län, som
              jag representerar. Jag kan inte tolka det på annat sätt än att
              syftet med Greenpeaces aktion var att genomföra ett stresstest
              för att stärka skyddet och därmed hindra till exempel en terrororganisation
              att lyckas genomföra ett attentat mot ett svenskt kärnkraftverk.
            </seg>
          </u>
          <u>
            <seg>
              I den artikel i Aftonbladet som jag citerade tidigare beskriver
              tidigare miljöminister Lena Ek Greenpeaces aktion som fredlig,
              och slutligen säger hon: ”Det är en del i demokratin och transparensen,
              att vi har olika roller i samhället.” Detta föranleder mig att
              undra om Lotta Olsson inte kan dela den analys av läget som regeringen
              Reinfeldt genom sin miljöminister Lena Ek gjorde i samband med
              Greenpeaces stresstest 2012.
            </seg>
          </u>
          <note type="speaker">
            Anf. 5 JOHAN HULTBERG (M):
          </note>
          <u>
            <seg>
              Herr talman! Jag anmälde mig till debatten när jag tog del av
              ledamoten Tovatts inlägg, där han lyfte fram civil olydnad som
              en metod för att påverka politiken.
            </seg>
          </u>
          <u>
            <seg>
              Lorentz Tovatt sa någonting i stil med att civil olydnad är en
              av de viktigaste metoderna för politisk påverkan. Där har jag
              en helt annan uppfattning, herr talman. Naturligtvis ser jag,
              precis som ledamoten Tovatt, att det finns exempel i historien
              där civil olydnad har varit alldeles nödvändig för att föra det
              politiska arbetet framåt och helt enkelt ge människor som har
              saknat medborgerliga fri- och rättigheter just detta. Där befinner
              vi oss dock inte i Sverige, herr talman.
            </seg>
          </u>
          <u>
            <seg>
              I Sverige har vi en välfungerande demokrati där alla människor
              har möjlighet att på demokratiskt vis, inom lagens råmärken, föra
              fram sina åsikter och driva politiken framåt. Jag skulle säga
              att vi har en synnerligen välfungerande demokrati med en fri press
              och möjlighet att i den här kammaren argumentera och föra diskussion
              på det sätt vi gör här och nu. Vi har aktiva miljöorganisationer
              som är viktiga för att lyfta fram miljödebatten och som naturligtvis
              har varit viktiga för att föra Sverige till den posi ­ tion vi
              i dag är i, där vi brett över parti- och blockgränser för en ambitiös
              miljöpolitik och har kommit till det stadium att Sverige har världens
              mest ambitiösa klimatmål.
            </seg>
          </u>
          <u>
            <seg>
              Jag tycker att det är oerhört viktigt att markera mot civil olydnad,
              alltså kriminell verksamhet, i Sverige. Det handlar om att vissa
              personer tar sig friheten att använda kriminella metoder för att
              driva de åsikter som just han eller hon tycker är viktiga. Det
              tycker jag att vi ska markera emot.
            </seg>
          </u>
          <u>
            <seg>
              Därför tycker jag naturligtvis att det är anmärkningsvärt att
              regeringen här har gjort en person som representerar Greenpeace,
              som använder sig av civil olydnad som en bärande del i sitt politiska
              arbete, till ledande politisk tjänsteman i Regeringskansliet.
              Hon har säkert klarat säkerhetsprövningen – och hon kanske inte
              heller jobbar direkt med de här frågorna – men jag tycker att
              det är anmärkningsvärt att miljö- och klimatministern uppenbarligen
              inte ser några problem med detta.
            </seg>
          </u>
          <u>
            <seg>
              Jag delar naturligtvis miljö- och klimatministerns uppfattning
              att man ska kunna ha ett förflutet i miljöorganisationer om man
              är politisk tjänsteman i Regeringskansliet. Det är alldeles givet.
              Men Greenpeace är i mina ögon inte en miljöorganisation vilken
              som helst, herr talman. Det är en organisation som konsekvent
              tycker sig ha rätt att bryta mot lagen för just sina syften. Det
              tycker jag är oerhört problematiskt. Vi måste slå vakt om demokratin,
              och jag tycker att det är ett demokratiskt problem – och inte,
              som Lorentz Tovatt, en demokratisk tillgång – när någon bryter
              mot lagen. Det är min bestämda uppfattning.
            </seg>
          </u>
          <u>
            <seg>
              Jag tycker att det är beklagligt att miljö- och klimatministern
              inte tydligare tar avstånd från civil olydnad. Vi vet dock att
              Miljöpartiet inte har gjort upp med de här kriminella metoderna,
              och det är väl den här debatten ett bevis på. Miljöpartiet har
              fortfarande civil olydnad som en viktig del i sitt partiprogram.
              Jag uppmanar därför miljö- och klimatministern att ta tydligare
              ställning för demokratin och således mot kriminella verktyg, vilket
              civil olydnad faktiskt är.
            </seg>
          </u>
          <note type="speaker">
            Anf. 6 Miljö- och klimatminister ISABELLA LÖVIN (MP):
          </note>
          <u>
            <seg>
              Herr talman! Jag noterar att ledamoten Hultberg inte tog avstånd
              från den typ av civil olydnad som företrädare för Moderaterna
              har ägnat sig åt när det gäller tv-licensen och snusförsäljning
              inom EU.
            </seg>
          </u>
          <u>
            <seg>
              Jag ska dock återgå till det interpellationen handlar om. Min
              stabschef har personalansvar för de politiskt sakkunniga i departementet,
              och liksom alla anställda på Regeringskansliet och departementet
              har hon till uppgift att genomföra regeringens politik, inklusive
              den politik regeringen tillsammans med Centerpartiet och Liberalerna
              har kommit överens om genom januariavtalet. Det är det alla i
              departementet ska göra, oavsett bakgrund och oavsett politiska
              åsikter, och det gäller även stabschefen.
            </seg>
          </u>
          <u>
            <seg>
              Jag är stabschefens chef, och jag bestämmer den politiska inriktningen
              för arbetet på departementet.
            </seg>
          </u>
          <u>
            <seg>
              Inom regeringen är arbetet så fördelat att jag har ansvaret för
              kärnsäkerheten och strålskyddet , medan ett annat statsråd har
              ansvar för kärnkraften som energikälla. Denna rollfördelning är
              viktig för att intresset för kärnkraften som energitillgång inte
              ska blandas ihop med det starka intresse som finns för kärnsäkerhet
              och för att kärnkraften ska vara säker. Därför är detta fördelat
              på två olika statsråd.
            </seg>
          </u>
          <u>
            <seg>
              I denna rollfördelning ska jag ha en kritisk inställning till
              kärnkraftens säkerhet. Som politiker är mitt och mitt partis ingångsvärde
              att vi är mycket bekymrade över kärnkraftens säkerhet. I min roll
              som ansvarigt statsråd är det regeringens samlade politik som
              bestämmer.
            </seg>
          </u>
          <u>
            <seg>
              Är då olaga intrång på kärnkraftverk okej? Nej, det är det inte
              – olagliga handlingar är inte okej. Om man ska peka på brister
              i kärnkraftens säkerhet bör man göra det på ett lagligt sätt.
            </seg>
          </u>
          <u>
            <seg>
              De olaga intrång som Lotta Olsson syftar på har stört verksamheten
              vid anläggningarna och medfört ekonomiska konsekvenser. Hittills
              har de dock inte medfört några allvarliga säkerhetsmässiga verkningar
              för allmänheten.
            </seg>
          </u>
          <u>
            <seg>
              Däremot har åtgärder vidtagits efter intrånget för att höja säkerheten
              och skyddet mot framtida intrång. Man har vidtagit diverse tillsynsåtgärder.
              Det finns nu krav på bevakning med hundar och beväpnade vakter,
              och polisen har fått stärka sin insatsförmåga och samverkan med
              försvaret för att kunna avvärja antagonistiska angrepp från främmande
              makt eller från terroristisk verksamhet.
            </seg>
          </u>
          <u>
            <seg>
              Vad har då hänt när det gäller det rättsliga efterspelet efter
              de intrång som har gjorts av organisationen Greenpeace?
            </seg>
          </u>
          <u>
            <seg>
              En internationell granskning av det svenska systemet genomfördes
              2012. Vid en uppföljande granskning visade det sig att det nukleära
              säkerhetsskyddet på en övergripande nivå är väl utvecklat och
              har fortsatt att utvecklas med flera goda exempel på hög internationell
              standard.
            </seg>
          </u>
          <u>
            <seg>
              En samverkansgrupp har inrättats under ledning av Strålsäkerhetsmyndigheten.
              Dessutom har en rad tillsynsåtgärder vidtagits som har gjort att
              säkerheten vid våra kärnkraftverk har ökat, både när det gäller
              själva bevakningen och tillsynen och när det gäller direkt säkerhetsförstärkande
              investeringar vid själva kärnkraftsreaktorerna. En av dessa är
              oberoende härdkylning, som ska kunna verka i 72 timmar om kärnkraftverkets
              egen kraftförsörjning skulle slås ut eller om havet blir så varmt
              att kylsystemen inte fungerar. Detta är för säkerhetens skull.
            </seg>
          </u>
          <note type="speaker">
            Anf. 7 LOTTA OLSSON (M):
          </note>
          <u>
            <seg>
              Herr talman! Ett demokratiskt samhälle måste hela tiden värnas
              och vårdas. Det är inte någon naturlag att vi får behålla vår
              demokrati – om vi inte är rädda om den och står upp för den hela
              tiden kan den på en relativt kort tid försvinna.
            </seg>
          </u>
          <u>
            <seg>
              Vi ser i vår omvärld att även stater med högt välstånd och relativt
              lång historia av demokrati bryter samman och försvinner. Därför
              är alla politiska makthavare viktiga på så sätt att även om ingen
              människa är perfekt måste vi stå upp för grundfundamenten i demokratin.
            </seg>
          </u>
          <u>
            <seg>
              När vi missbrukar förtroendet vi fått av svenska folket urholkar
              det på sikt vår demokrati. När regeringsmedlemmar anställer chefspersoner
              som använder aktivism som metod för att nå sina syften är det
              inte förenligt med att vara en trovärdig stabschef på regeringskansliet.
              Man kan inte vara för aktivism och demokrati på samma gång.
            </seg>
          </u>
          <u>
            <seg>
              Anser Isabella Lövin att det är någon skillnad på att göra intrång
              på ett kärnkraftverk för att man inte vill ha kärnkraft och att
              göra i ntrång på Regeringskansliet? Om en grupp skulle anse att
              regeringen är ett säkerhetshot med dålig säkerhet i regeringsbyggnaden,
              är det då okej att köra fram en brandbil, göra intrång och väcka
              uppmärksamhet för frågan?
            </seg>
          </u>
          <u>
            <seg>
              Huvudfrågan är: Kan man få ett toppjobb i Regeringskansliet efter
              detta?
            </seg>
          </u>
          <u>
            <seg>
              Hur ska vanliga skötsamma medborgare tolka detta? De ser att
              deras surt förvärvade skattepengar går till att finansiera polisinsatser
              som skulle behövts på annan plats men som nu i stället används
              för att motverka ak ­ tivism.
            </seg>
          </u>
          <u>
            <seg>
              Ska man som anställd på ett kärnkraftverk inte anses lika viktig
              att skydda som om man arbetar i Regeringskansliet? Det måste ju
              ha varit en hemsk upplevelse innan man förstod att det var militanta
              opinionsbildare som stormade Forsmark och inte terrorister.
            </seg>
          </u>
          <u>
            <seg>
              Vice statsminister Isabella Lövin försvarar sin medarbetare,
              och det får stå för henne. Men det måste ju vara så att statsminister
              Stefan Löfven också får stå för detta – dels därför att han inte
              är här för att debattera detta, dels därför att Annica Jacobson
              fortfarande är stabschef i Regeringskansliet.
            </seg>
          </u>
          <u>
            <seg>
              Att säkerställa rikets säkerhet är statsministerns och vice statsministers
              yttersta ansvar. Att det då anställs stabschefer som förordar
              militant akti ­ vism som opinionsform är skrämmande. Statsministern
              och vice statsmi ­ nistern skyddas på bästa möjliga sätt mot yttre
              hot, men att anställa utan eftertanke kan ingen skydda dem mot.
            </seg>
          </u>
          <u>
            <seg>
              Nej, vice statsminister Isabella Lövin, för mig är detta ansvarslöst
              och ett farligt sätt att sköta Regeringskansliet. Ytterst är det
              en förolämpning mot det fria samhällets möjligheter att bedriva
              opinionsbildning.
            </seg>
          </u>
          <note type="speaker">
            Anf. 8 LORENTZ TOVATT (MP):
          </note>
          <u>
            <seg>
              Herr talman! Jag hade hoppats att vi skulle kunna ha en ganska
              sansad diskussion om civilsamhällets metoder och vikten av civil
              olydnad, ifråga ­ sättande av vissa moraliska aspekter av detta.
              Men jag noterade nu att Lotta Olsson gick så långt som att säga
              att detta är militant aktivism.
            </seg>
          </u>
          <u>
            <seg>
              Själva fundamentet – den grundläggande principen – för civil
              olydnad är att den bygger på icke-våld. Detta är den absolut viktigaste
              principen för vad civil olydnad ska vara. Civil olydnad är alltså
              absolut inte militant aktivism.
            </seg>
          </u>
          <u>
            <seg>
              Det finns fyra principer som ligger till grund för civil olydnad:
              icke-våld, öppenhet, dialog och en öppenhet för att ta det straff
              man döms till för den aktion man genomfört. Poängen med dessa
              fyra principer är att snäva av detta till någonting som är positivt
              för samhällsutvecklingen och som inte riskerar att vara någonting
              som man gör till exempel för egen vinnings skull. Det är därför
              jag är så trygg med att använda denna metod för att förändra samhället.
            </seg>
          </u>
          <u>
            <seg>
              Jag noterade att Johan Hultberg inte kommenterade något av de
              exempel som jag har lyft fram där partimedlemmar i Moderaterna
              har använt denna metod. Det kanske beror på att han tycker att
              deras syften inte har varit tillräckligt nobla, men det är likväl
              någonting som partimedlemmar i Moderaterna har använt.
            </seg>
          </u>
          <u>
            <seg>
              Jag vill också säga att det i grund och botten finns ett synsätt
              här som handlar om att detta är ett sätt för minoriteter att kunna
              stå upp mot en konservativ majoritet. Det är egentligen en liberal
              princip i grunden. Tänk bara på de homosexuella som protesterade.
              De hade demokratiska fri- och rättigheter, men de klassades ändå
              som sjuka. Det gör de inte längre, delvis på grund av att de protesterade
              och använde civil olydnad. Det är alltså ett sätt att slå tillbaka
              mot en konservativ majoritet. Det är en fullt rimlig metod att
              använda.
            </seg>
          </u>
          <note type="speaker">
            Anf. 9 MARIA GARDFJELL (MP):
          </note>
          <u>
            <seg>
              Herr talman! Jag tyckte att det som Lotta Olsson skrev i sin
              interpella ­ tion var intressant. Hon citerade Annika Jacobson,
              som har sagt att civil olydnad bygger på öppenhet, icke-våld och
              personligt ansvarstagande. Lotta Olsson skrev också i sin interpellation
              att Annika inte lyckades ta ett personligt ansvar; hon kunde inte
              leva upp till detta då hon inte infann sig vid kärnkraftverket
              och därmed inte åtalades. Någonting ditåt skrev Lotta Olsson.
              Den typen av påstående visar ju tydligt att även Lotta Olsson
              nu har pekat på att Annika Jacobs on inte var delaktig och en
              del av den civila olydnad som skedde. Jag tycker att det är felaktigt
              att anklaga någon för att vara brottsling om inte så är fallet.
            </seg>
          </u>
          <u>
            <seg>
              Jag vill återigen ställa samma fråga som jag ställde till Lotta
              Olsson i mitt förra anförande. Tycker Lotta Olsson verkligen att
              det var fel analys som regeringen Reinfeldt gjorde genom miljöminister
              Lena Ek i samband med Greenpeaces aktion vid kärnkraftverket i
              Forsmark 2012? Delar Lotta Olsson verkligen inte regeringen Reinfeldts
              bild?
            </seg>
          </u>
          <note type="speaker">
            Anf. 10 JOHAN HULTBERG (M):
          </note>
          <u>
            <seg>
              Herr talman! Jag tycker att jag var väldigt tydlig med vad jag
              tycker om civil olydnad som metod i ett välfungerande, välutvecklat
              demokratiskt samhälle som Sverige. Det är inte okej. Jag tycker
              att man ska använ ­ da sig av demokratiska metoder för att påverka
              samhället i den riktning man finner är rätt och riktig. Det gäller
              oavsett om man tycker att skatterna är för höga eller att kärnkraften
              är fel. Sedan får naturligtvis de ledamöter som Lorentz Tovatt
              här refererar till stå för sina handlingar. Men jag tycker att
              det är fel metod, oavsett vad det är för syfte man tycker att
              man kan använda civil olydnad för.
            </seg>
          </u>
          <u>
            <seg>
              Jag tycker att det är minst sagt problematiskt att miljö- och
              klimatmi - nistern tycker att det är helt oproblematiskt att en
              person som har lett Greenpeace nu inte behöver göra olaga intrång
              för att komma in på Reger ­ ingskansliet utan bara använda sitt
              passerkort, att det är hennes arbetsplats. Jag tycker att det
              är anmärkningsvärt. Det skickar nämligen väldigt allvar ­ liga
              signaler ut till övriga samhället om att en person som har lett
              en or ­ ganisation som använder civil olydnad, alltså kriminella
              metoder, som bär ­ ande verktyg i sitt arbete direkt kan gå från
              att vara ordförande och leda denna organisation till att bli stabschef
              på Regeringskansliet. Jag tycker att det är anmärkningsvärt att
              ministern inte ser något problem med det. Detta är ett uttryck
              för att Miljöpartiet, som sagt, inte har gjort upp med de här
              metoderna.
            </seg>
          </u>
          <u>
            <seg>
              Jag har tidigare haft debatt om detta med dåvarande demokratiminister
              Alice Bah Kuhnke. Hon kunde tyvärr heller inte ta tydligt avstånd.
              Det finns alltid en sådan del i Miljöpartiets partiprogram.
            </seg>
          </u>
          <u>
            <seg>
              Det är uppenbart i den här debatten att Miljöpartiet alltjämt
              tycker att i en välfungerande demokrati som Sverige är det fritt
              fram att bryta mot lagen, om man gör det i form av civil olydnad.
            </seg>
          </u>
          <note type="speaker">
            Anf. 11 Miljö- och klimatminister ISABELLA LÖVIN (MP):
          </note>
          <u>
            <seg>
              Herr talman! Det är intressant att lyssna till Moderaterna, för
              nu har ni flera gånger slagit fast att alla typer av civil olydnad
              är kriminella metoder. Jag tror inte att den analysen delas brett
              i samhället när vi vet att civil olydnad har varit väldigt viktigt
              för homosexuellas rättigheter, för svartas rättigheter och även
              för att uppmärksamma grova överträdelser mot miljön. Illegalt
              fiske, oljeborrningar och annat har uppmärksammats genom civil
              olydnad. Och det är fredliga metoder som Greenpeace förespråkar.
              Man tar också sitt ansvar.
            </seg>
          </u>
          <u>
            <seg>
              Återigen vill jag säga att Annika Jacobson har genomgått en säkerhetsprövning.
              Hon är inte dömd. Det är ganska hårresande att stå här och implicera
              henne som en kriminell person.
            </seg>
          </u>
          <u>
            <seg>
              Jag tycker inte att det är okej med olagliga handlingar inne
              på kärnkraftverk. Jag tycker heller inte, precis som tidigare
              miljöminister Lena Ek, att det är okej att personer ska kunna
              uppehålla sig inne på kärnkraftverk 38 timmar utan att bli upptäckta.
              Jag delar verkligen den frustration som Lotta Olsson säger att
              de anställda på kärnkraftverket kände och är väldigt glad att
              säkerheten sedan dess har höjts väsentligt på våra kärnkraftverk.
              Det är någonting som jag tror att också allmänheten är väldigt
              glad över.
            </seg>
          </u>
          <u>
            <seg>
              Vi har fortfarande verkningar efter Tjernobyl i vårt land. Vi
              vet vad en allvarlig kärnkraftsolycka kan innebära för långa tider
              framåt för människors hälsa, för jordbruk och annat när vi har
              strålning i marken.
            </seg>
          </u>
          <u>
            <seg>
              Det är i sig bra att vi efter de här intrången har vidtagit ett
              säkerhetsstärkande arbete, tidigare lett av miljöministern Lena
              Ek. Precis som Maria Gardfjell citerade har hon flera gånger sagt
              att hon tycker att det var under all kritik att man så lätt kunde
              klättra över staketet och ta sig innanför skalskyddet och att
              Greenpeaces aktion var fredlig och en del av demokratin och transparensen
              via olika roller i samhället.
            </seg>
          </u>
          <u>
            <seg>
              Det allvarligaste tycker jag är att det här kunde ske. Jag tycker
              inte att det var okej, och de aktivister som gjorde intrånget
              har tagit sitt straff.
            </seg>
          </u>
          <u>
            <seg>
              Sedan dess har vi skärpt strafflagstiftningen. På den tiden reglerades
              intrång i brottsbalken, som trumfade skyddslagen. Detta har vi
              ändrat så att skyddslagen sedan 2018 inte längre är subsidiär
              i förhållande till brottsbalkens bestämmelser. Tidigare kunde
              en person som gjorde intrång på skyddsobjekt dömas till dagsböter.
              Det är nu borttaget från straffskalan för att straffet ska stå
              i proportion till brottets allvar. Straffet för intrång eller
              olovligt kvarstannande inom skyddsobjekt är nu mycket högre på
              straffskalan än tidigare, och det tycker jag är bra.
            </seg>
          </u>
          <u>
            <seg>
              Den 1 april träder en ny säkerhetsskyddslag i kraft. Strålskyddsmyndigheten
              får därmed ett utökat ansvar också när det gäller intrång av drönare,
              som ju är ett nytt problem och som vi behöver ha möjlighet att
              ingripa mot.
            </seg>
          </u>
          <note type="speaker">
            Anf. 12 LOTTA OLSSON (M):
          </note>
          <u>
            <seg>
              Herr talman! Den här debatten visar tydligt hur olika vi ser
              på värderingen när det gäller hur man kan påverka ett samhälle.
            </seg>
          </u>
          <u>
            <seg>
              Jag vet att det har skett civil olydnad som har lett till utveckling,
              till exempel vid förtryck mot svart befolkning. Men att göra ett
              intrång på ett kärnkraftverk och den fara som det innebär är för
              mig något helt annat.
            </seg>
          </u>
          <u>
            <seg>
              Vi är nu enormt oroliga för regeringens säkerhetstänkande vad
              gäller digitaliseringen i landet. Jag skulle vilja likna detta
              vid att jag skulle göra ett intrång i någon av servrarna i Regeringskansliet
              en mörk natt när jag lyckats komma över ett passerkort, bara för
              att det hade ett gott syfte.
            </seg>
          </u>
          <u>
            <seg>
              Om inte vi själva i våra roller i regering och i riksdag kan
              stå upp för att vi måste ha metoder som kan driva en utveckling
              mot ett säkerhetstänkande och ett bra samhälle har vi egentligen
              skrivit ned hela den demokratiska processen. Ska aktivism , och
              i så fall vem som kan få fram mest pengar till aktivism , vara
              det som ska driva utvecklingen och också vara påtryckande för
              hur en riksdag och regering agerar? Det här är min utgångspunkt
              i frågan.
            </seg>
          </u>
          <u>
            <seg>
              Jag tycker att det är en form av utpressning när man sätter press
              på ledamöter inför en riksdagsomröstning om en viktig fråga. För
              mig är det väldigt konstigt hur man som minister kan känna sådan
              tilltro till en medarbetare som har sådana värderingar som grundvärderingar.
            </seg>
          </u>
          <u>
            <seg>
              Det här handlar de facto inte om kriminalitet, utan det handlar
              om vilka värderingar man står upp för och tilltron till oss alla.
              Den dagen då människor inte har tilltro till vår regering och
              till vår riksdag är vi väldigt illa ute som demokrati.
            </seg>
          </u>
          <note type="speaker">
            Anf. 13 Miljö- och klimatminister ISABELLA LÖVIN (MP):
          </note>
          <u>
            <seg>
              Herr talman! Jag har gått in i politiken för att jag tror på
              demokratin. Vi har bildat ett parti för att vi tror på parlamentarism,
              politik och demokrati som en kraft.
            </seg>
          </u>
          <u>
            <seg>
              Jag delar tidigare miljöminister Lena Eks syn på att det finns
              olika roller för medborgare i en demokrati. Man kan arbeta som
              journalist och opinionsbildare, vilket jag har gjort tidigare.
              Man kan arbeta för miljöorganisationer och i näringslivet och
              sedan gå in i politiken. Jag är övertygad om att Annika Jacobson
              kan skilja på dessa olika roller, och det är precis därför jag
              har anställt henne och känner stor tilltro till henne.
            </seg>
          </u>
          <u>
            <seg>
              Jag blir lite förvånad över att Lotta Olsson inte med ett ord
              nämner alla de säkerhetsbrister som uppdagades med anledning av
              Greenpeaces intrång. Inte heller nämner hon alla de förstärkningar
              av säkerheten som både alliansregeringen och vi gjorde med anledning
              av de här mycket flagranta och grova bristerna i säkerheten på
              kärnkraftverk i tätt befolkade områden i vårt land.
            </seg>
          </u>
          <u>
            <seg>
              Jag tror inte att svenska folket skulle känna större tilltro
              till demokratin eller till de styrande om det skulle ske ett terrorattentat
              där någon med lätthet kan klättra in på en brandstege till farliga
              områden, ja, till och med upp på reaktorns tak.
            </seg>
          </u>
          <u>
            <seg>
              Nu har vi täppt igen dessa säkerhetsluckor. För mig som minister
              är det överordnade och prioriterade att vi ser på strålsäkerheten
              i förhållande till kärnkraften.
            </seg>
          </u>
          <note>
            (Applåder)
          </note>
          <note>
            Interpellationsdebatten var härmed avslutad.
          </note>
          <note>
            § 8 Svar på interpellation 2018/19:78 om CCS
          </note>
          <note type="speaker">
            Anf. 14 Miljö- och klimatminister ISABELLA LÖVIN (MP):
          </note>
          <u>
            <seg>
              Herr talman! Johan Hultberg har ställt fyra frågor till mig angående
              koldioxidavskiljning och - lagring, CCS: för det första om jag
              är beredd att ta initiativ till att utreda ett särskilt klimatavdrag
              för CCS, för det andra när investeringsstödet till testanläggningar
              för minusutsläpp som anges i januariavtalet kommer på plats och
              hur omfattande stödet kommer att vara, för det tredje om jag är
              beredd att ta ett initiativ till en CCS-strategi och för det fjärde
              om möjligheten att etablera ett västsvenskt kluster kring utveckling
              och introduktion av CCS.
            </seg>
          </u>
          <u>
            <seg>
              Rapporten från FN:s klimatpanel, IPCC, om 1,5-gradersmålet från
              oktober i fjol visar på nödvändigheten av att växla upp insatserna
              för att begränsa den globala temperaturökningen till en och en
              halv grad. Vi behöver därför öka investeringarna i klimateffektiv
              teknik.
            </seg>
          </u>
          <u>
            <seg>
              I IPCC:s rapport förutsätts användning av CCS-tekniken i alla
              scenarier, och i flertalet scenarier ingår även så kallad bio-CCS,
              det vill säga CCS tillämpad på koldioxidutsläpp med biogent ursprung,
              som en teknik för att åstadkomma negativa utsläpp.
            </seg>
          </u>
          <u>
            <seg>
              EU-kommissionen förutsätter i sitt förslag till en långsiktig
              klimatstrategi för EU också att CCS, inklusive bio-CCS, spelar
              en roll för att nå EU:s klimatmål.
            </seg>
          </u>
          <u>
            <seg>
              Herr talman! Vårt främsta fokus behöver fortsätta att vara att
              kraftigt minska våra utsläpp genom bland annat energieffektivisering
              och förnybar energi. Men som Johan Hultberg nämner finns det vissa
              processrelaterade utsläpp från industrin som kan vara svåra att
              minska utan tillgång till CCS. Därutöver kan bio-CCS bidra till
              att åstadkomma negativa utsläpp.
            </seg>
          </u>
          <u>
            <seg>
              I juli 2018 tillsatte regeringen en utredning om kompletterande
              åtgärder för att nå negativa utsläpp av växthusgaser. Utredningen
              har bland annat i uppdrag att uppskatta potentialen för och lämna
              förslag på incitament för bio-CCS samt identifiera brister och
              hinder i lagstiftning för CCS, inklusive bio-CCS.
            </seg>
          </u>
          <u>
            <seg>
              Utredningen ska samråda med berörda myndigheter och föra en nära
              dialog med relevanta intresseorganisationer, forskarvärlden och
              andra samhällsaktörer. Den ska redovisa sina förslag inklusive
              ett förslag till strategi för negativa utsläpp senast den 31 januari
              2020.
            </seg>
          </u>
          <u>
            <seg>
              Herr talman! Flera av de frågor som Johan Hultberg ställer är
              precis sådana som jag hoppas att utredningen ska belysa. Inom
              Regeringskansliet bereds nu skyndsamt det investeringsstöd för
              testanläggningar för minusutsläpp som omnämns i januariavtalet.
              Jag vill dock invänta utredningens resultat innan jag tar ställning
              till eventuella ytterligare åtgärder.
            </seg>
          </u>
          <note type="speaker">
            Anf. 15 JOHAN HULTBERG (M):
          </note>
          <u>
            <seg>
              Herr talman! Jag tackar miljö- och klimatminister Isabella Lövin
              för svaret på min interpellation, som bottnar i att Sverige brett
              över parti- och blockgränserna har satt upp världens mest ambitiösa
              klimatmål. Detta kommer att kräva att vi bedriver en effektiv
              och ambitiös miljö- och klimatpolitik nu och under lång tid framöver.
            </seg>
          </u>
          <u>
            <seg>
              Ser vi på Sveriges roll i klimatpolitiken är det för mig som
              moderat uppenbart att vår främsta uppgift och vårt främsta bidrag
              i det internatio ­ nella klimatarbetet är att agera som föregångsland.
              Det innebär att vi måste kombinera snabbt sänkta utsläpp med en
              stark ekonomisk utveckling där vi skapar jobb och tillväxt så
              att andra länder ser Sverige som ett attraktivt exempel på hur
              man kan bedriva klimatpolitik.
            </seg>
          </u>
          <u>
            <seg>
              Isabella Lövin har verkligen rest runt i världen. Det har jag
              också gjort, om än inte i samma omfattning. Men när jag träffar
              indier, eller amerikaner för den delen, är de inte ett dugg beredda
              att ge upp ekonomisk tillväxt, eller i Indiens fall fattigdomsbekämpning,
              utbyggnad av elektricitet på landsbygden och så vidare, för klimatarbetet,
              utan vi måste visa att det går att göra både och.
            </seg>
          </u>
          <u>
            <seg>
              När Donald Trump beklagligt nog deklarerade att USA skulle lämna
              Parisavtalet var han tydlig med att avtalet skulle kosta för många
              amerikanska jobb. Sverige måste därför försöka visa att Donald
              Trump har fel och att det inte behöver vara en konflikt mellan
              jobb och ekonomisk utveckling och sänkta utsläpp.
            </seg>
          </u>
          <u>
            <seg>
              På sikt är det givetvis så att om vi inte klarar av att adressera
              klimatutmaningarna på ett bra sätt kommer de att utgöra en allvarlig
              påfrestning på våra möjligheter till ekonomisk utveckling, vilket
              kan försvåra fattigdomsbekämpning och innebära att världsekonomin
              krymper.
            </seg>
          </u>
          <u>
            <seg>
              Här i Sverige är transportsektorn en stor utmaning, och kanske
              den vi debatterar mest i kammaren när det kommer till klimatpolitik.
              Den andra stora utmaningen är vår industri, särskilt vår basindustri.
              Industrin står för ungefär en tredjedel av de svenska territoriella
              utsläppen. Samtidigt ligger vår industri i absolut framkant vad
              gäller att producera klimatsmart. Lösningen är alltså inte att
              vi ska stänga ned vår industri, för faktum är att för varje ton
              stål, pappersmassa eller annat som Sverige exporterar, exporterar
              vi också utsläppsminskningar. Sverige ligger nämligen så mycket
              bättre till än andra länder när det gäller att producera klimatsmart.
            </seg>
          </u>
          <u>
            <seg>
              CCS är en viktig del i hur vi ska kunna minska industrins utsläpp
              ytter ­ ligare. Klimatministern lyfte ju upp att IPCC, alltså
              FN:s klimatpanel, glasklart säger att CCS kommer att vara nödvändigt
              för att vi ska klara snabba utsläppsminskningar globalt.
            </seg>
          </u>
          <u>
            <seg>
              Herr talman! Jag blir lite bekymrad när ministern säger att det
              finns utsläpp som svårligen kan minskas med CCS. Låt oss ta cementindustrin.
              Här går det inte att bara byta bränsle, utan det handlar om processer
              som ger utsläpp. När man bränner kalksten frigörs koldioxid. Ministern
              får gärna berätta om det finns någon annan metod att få bort dessa
              utsläpp än med CCS. Jag har inte hittat någon.
            </seg>
          </u>
          <u>
            <seg>
              Vi måste hitta en strategi för hur vi kan skala upp denna teknik,
              sänka kostnaderna och skapa marknadsmodeller som gör att vi kan
              introducera denna teknik. Det brådskar med att ta fram en svensk
              CCS-strategi.
            </seg>
          </u>
          <note type="speaker">
            Anf. 16 Miljö- och klimatminister ISABELLA LÖVIN (MP):
          </note>
          <u>
            <seg>
              Herr talman! Jag tackar Johan Hultberg.
            </seg>
          </u>
          <u>
            <seg>
              Jag är mycket glad över att vi har samma syn på att det viktigaste
              Sverige kan göra är att vara ett föregångsland och visa resten
              av världen att det går att ställa om och att det också är bra
              för människor, välfärd, ekonomi och utveckling.
            </seg>
          </u>
          <u>
            <seg>
              Vi har en mycket allvarlig situation, såsom IPCC:s klimatpanel
              med forskare tydligt har talat om för oss. Vi måste halvera utsläppen
              globalt de närmaste tio åren om vi ska klara 1,5-gradersmålet,
              och vi behöver komma ned på nollutsläpp till år 2050. Här kommer
              CCS eller upptag av koldioxid från atmosfären att bli viktigt.
            </seg>
          </u>
          <u>
            <seg>
              Johan Hultberg nämnde ordet kostnadseffektiv. Det absolut mest
              kostnadseffektiva vi kan göra är att energieffektivisera och ta
              tekniksprång för att få bort utsläppen.
            </seg>
          </u>
          <u>
            <seg>
              När det gäller CCS vill jag vara tydlig med att jag inte är negativ
              till det, utan det kommer att behövas i mitten av århundradet.
              Men ibland framställs det i debatten som att vi, om vi bara satsar
              på CCS, kan fortsätta att elda kol och köra på bensin och att
              det inte är några problem att köra på precis som vanligt. Denna
              syn har dock fått sig en stark törn.
            </seg>
          </u>
          <u>
            <seg>
              EU har satsat enorma belopp och strategier på att få igång CCS-anläggningar
              inom EU. Man satte igång med strategin 2008. Europeiska rådet
              uppmanade kommissionen att utarbeta en mekanism för att säkerställa
              upp till tolv demonstrationsanläggningar för CCS, som skulle byggas
              och tas i drift senast 2015. Men inte en enda av dessa har satts
              i drift. Flera försök har gjorts, och man avsatte 1 miljard euro
              2009 till stöd för CCS-projekt. Varför har de inte blivit av?
              Jo, därför att vi på längre sikt skulle kunna få bort utsläpp
              som kostar ungefär 1 000 kronor per ton, samtidigt som vi har
              mycket billigare sätt att minska utsläppen. Ekonomin i detta är
              alltså inte alldeles lysande.
            </seg>
          </u>
          <u>
            <seg>
              Norge satsar nu 17 miljarder. De kommer att ha starkt statligt
              stöd för att ha CCS ute i Nordsjön, där de räknar med att kunna
              lagra ca 100 miljoner ton koldioxid senast 2023 eller 2024. Det
              är två års svenska utsläpp, och det är fortfarande väldigt dyrt.
              Min bedömning är därför att vi ska forska. Vi har redan tillsatt
              en utredning, och vi har med i januariavtalet att medel ska anslås
              till detta. Energimyndigheten jobbar redan med det.
            </seg>
          </u>
          <u>
            <seg>
              I slutet av februari beviljade Energimyndigheten tillsammans
              med norska Gassnova ekonomiskt stöd till Preems CCS-projekt i
              Lysekil för att undersöka upprättandet av en fullskalig anläggning
              för att fånga in och lagra koldioxid på raffinaderiets vätgasanläggning,
              som kan minska koldioxidutsläppen från raffinaderiet med upp till
              en halv miljon ton per år. Detta är alldeles utmärkt.
            </seg>
          </u>
          <u>
            <seg>
              Vi ska jobba med det här, och vi har en utredning på gång. Men
              det jag vill understryka är att de lägst hängande frukterna när
              det gäller det som blir billigast och det som är mest hållbart
              i ett längre perspektiv är att vi måste ställa om våra processer.
              Jag tror att det finns saker att titta på i cementindustrin. Jag
              vet att det finns intressanta försök med till exempel alger som
              kan binda koldioxid.
            </seg>
          </u>
          <note type="speaker">
            Anf. 17 JOHAN HULTBERG (M):
          </note>
          <u>
            <seg>
              Herr talman! Det är alldeles riktigt att CCS-tekniken dras med
              stora utmaningar. Den största utmaningen är kostnaden – helt enkelt
              bristen på en fungerande marknadsmodell för att möjliggöra att
              gå från försöks- och demoanläggningar till fullskaliga anläggningar
              som lagrar stora volymer. Men denna teknik kommer inte att få
              ett genombrott av sig själv, utan det krävs att vi vidtar åtgärder,
              gör forskningsinvesteringar och samarbetar internationellt. En
              av de viktigaste poängerna med min interpellation och det jag
              lyfter upp där är just att kostnaderna är stora och att vi därför
              måste söka samarbeten.
            </seg>
          </u>
          <u>
            <seg>
              Vi hade en diskussion om miljöorganisationer alldeles nyss och
              vilka metoder de använder sig av. Jag brukar säga att den viktigaste
              miljöorganisation som vi har i Europa är EU. Vi behöver samarbeta
              där, och nu hoppas jag att EU:s investeringsfond, som finansieras
              med bland annat intäkter från utsläppshandelssystemet, kommer
              att mobilisera kapital för att möjliggöra satsningar på CCS.
            </seg>
          </u>
          <u>
            <seg>
              Ministern lyfte fram en del misslyckade försök. De är kopplade
              både till en negativ opinion, som tyvärr har kommit kring CCS,
              och till att priserna inom utsläppshandelssystemet har sjunkit.
              Nu är de på väg upp, och detta kommer förhoppningsvis att göra
              saken något lättare.
            </seg>
          </u>
          <u>
            <seg>
              Norge är ett land som har tagit ledartröjan i utvecklingen av
              CCS, och detta är mycket kopplat till att de har goda lagringsmöjligheter
              i sina gamla gas- och oljefält. Jag som moderat, som alltid värnar
              om skattebetalarnas pengar och tycker att klimatpolitiken också
              måste präglas av kostnadseffektivitet, anser att vi ska sträcka
              ut en hand till Norge och hitta bra partnerskap kring hur vi kan
              ta tekniken från försöksstadiet till fullskaliga anläggningar
              och, inte minst, hur vi kan skära ned kostnaderna och ta tekniksprång.
              Det är jättepositivt att Energimyndigheten tillsammans med Gassnova
              nu har beviljat medel för den anläggning som man ska försöka utveckla
              i Lysekil, men vi kommer att behöva göra mer.
            </seg>
          </u>
          <u>
            <seg>
              Ministern sa i sitt svar att man redan har tillsatt en utredning.
              Detta är en fråga som jag har tjatat om i denna kammare och på
              andra sätt under många år. Jag var den röst som tydligast lyfte
              fram detta i Miljömålsberedningen. Där lyfte vi fram att det behövs
              en nollutsläppsstrategi för industrin och att denna skulle inkludera
              CCS. Sedan har ingenting hänt. År efter år har gått, och regeringen
              har inte gjort något. Det är jättebra att utredningen nu har tillsats,
              men det brådskar. Vi behöver snabbt minska våra utsläpp.
            </seg>
          </u>
          <u>
            <seg>
              Industrins utsläpp är bland Sveriges största, och på längre sikt
              är detta en av de största internationella utmaningar vi har. Processutsläppen
              är svåra att få bort. Det pågår ett fantastiskt spännande och
              vällovligt projekt inom stålindustrin: Hybrit. Där samverkar LKAB,
              SSAB och Vattenfall för att få bort kolet och i stället använda
              vätgas som produceras med vattenkraft. Därmed kan målet om en
              koldioxidneutral stålindustri nås. Men exempelvis cementindustrin
              har inte alls samma möjligheter att bara byta energibärare, så
              CCS behövs.
            </seg>
          </u>
          <u>
            <seg>
              Jag ställer också andra frågor om hur man kan påskynda industrins
              omställning och tycker att det hade varit bra med ett avdrag för
              att skapa incitament för de industrier och företag som går före.
              Det skulle kunna handla om att få avdrag för att göra investeringar
              och satsningar på CCS, men inte bara det, utan det kan också handla
              om det som ministern lyfte fram i form av energieffektiviseringar
              och annan teknikutveckling. Jag vädjar om att man ska titta på
              den möjligheten.
            </seg>
          </u>
          <note type="speaker">
            Anf. 18 Miljö- och klimatminister ISABELLA LÖVIN (MP):
          </note>
          <u>
            <seg>
              Herr talman! Jag vill kraftigt ifrågasätta påståendet att det
              skulle vara negativ opinion som har hållit tillbaka CCS. Jag har
              själv suttit i EU-parla ­ mentet i över fem år, och jag vet att
              det finns en mycket stark tilltro till och förhoppning om CCS
              som ett magiskt sätt att slippa avveckla kolgruvor och att slippa
              sluta med fossila bränslen och i stället bara satsa på CCS. Och
              det har satsats mycket pengar, strategier och samarbete inom EU
              ända sedan 2008, i tio års tid, men som jag sa är inte en enda
              testanläggning igång. Det är märkligt. Sex projekt beviljades
              medel 2009, och 424 miljo ­ ner euro, 4 ½ miljard kronor, betalades
              ut.
            </seg>
          </u>
          <u>
            <seg>
              Om vi ska värna om skattebetalarnas pengar kan man säga att det
              var bra att man försökte, men inte en enda demonstrationsanläggning
              har ma ­ terialiserats. Samtliga projekt är i dag nedlagda, och
              det beror på att det är väldigt dyrt. Men det är väldigt billigt
              att släppa ut, och de som är starkt emot till exempel en höjning
              av bensinskatt, koldioxidskatt och annat blir svaret skyldiga
              här. Vi behöver göra det dyrare att släppa ut för att det ska
              bli lönsamt att investera i CCS-teknik. Så är det.
            </seg>
          </u>
          <u>
            <seg>
              När det gäller avdrag för klimatinvesteringar vill jag gärna
              uppmärksamma ledamoten Hultberg på en debattartikel från januari
              i år på DN Debatt, undertecknad av bland andra Svensk Betong,
              Svenskt Flyg, vd:n för Cementa, Jernkontoret, Åkeriföretagen,
              Sveriges Byggindustrier, Svensk Dagligvaruhandel samt gruvorna.
              De tycker inte att ett klimatavdrag är en bra idé över huvud taget.
              De tycker att det behövs direkta ekonomiska stöd och att skatteavdrag
              inte är effektiva därför att det inte finns några vinster att
              dra av. De nya företagskonsortier som skulle kräva samarbete har
              ingen vinstskatt att dra av. De behöver ”upfront-stöd” när de
              börjar och inte i något slags löpande verksamhet. Detta behöver
              vi naturligtvis analysera från regeringens sida, och det gör vi
              också i den utredning som är tillsatt.
            </seg>
          </u>
          <u>
            <seg>
              Summa summarum: Jag vill återigen understryka att jag är helt
              enig med FN:s klimatpanel om att vi måste uppnå negativa utsläpp
              i mitten av detta århundrade. Vi kommer att behöva investera i
              CCS oavsett om det är kostnadseffektivt eller inte. Annars får
              vi lägga ned en massa mänsklig verksamhet eller se till att väsentligt
              öka beskogningen av vår planet eller öka vårt upptag på något
              annat sätt. I annat fall kommer vi inte att klara att stanna under
              två grader, vilket skulle få oerhört allvarliga konsekvenser för
              hela mänskligheten och alla framtida generationer.
            </seg>
          </u>
          <u>
            <seg>
              Vi kommer att behöva använda alla medel. Det första, bästa och
              effektivaste som vi måste fokusera våra krafter på just nu handlar
              om att ta fram nya tekniker som är utsläppsneutrala. Projektet
              Hybrit, som nämndes, har regeringen stöttat med vår stora satsning
              Industriklivet, som ger möjligheter till tekniksprång för de tunga
              industrier som har utsläpp i själva sina processer, likt stålindustrin.
              För cementindustrins del finns också möjlighet att bli beviljad
              projektbidrag inom Industriklivet. Det hoppas jag verkligen att
              vi kan fortsätta att samarbeta kring. Det är nödvändigt för ett
              fossilfritt välfärdsland, vilket Sverige ska bli.
            </seg>
          </u>
          <note type="speaker">
            Anf. 19 JOHAN HULTBERG (M):
          </note>
          <u>
            <seg>
              Herr talman! Det är en något ambivalent retorik som jag hör från
              klimatministern. Men jag kan delvis förstå den. Vi är helt överens
              om att det naturligtvis först och främst är så att vi ska minska
              våra utsläpp. Men vi kommer också att behöva lagra in utsläpp
              för att komma ned till nollutsläpp, neutrala utsläpp, och sedan
              komma längre än så.
            </seg>
          </u>
          <u>
            <seg>
              FN:s klimatpanel trycker väldigt hårt på att om vi inte klarar
              att extremt fort komma ned till nollutsläpp kommer behovet av
              negativa utsläpp att vara ännu mycket större i slutet av detta
              århundrade eller rentav i mitten av det. Vi har också brett över
              parti- och blockgränserna i den här kammaren kommit överens om
              att vi ska nå negativa utsläpp i Sverige redan 2045.
            </seg>
          </u>
          <u>
            <seg>
              Detta är ingenting som kommer att hända av sig självt, utan det
              kommer naturligtvis att krävas att vi utvecklar EU:s utsläppshandelssystem,
              inte minst så att vi får fler länder att införa utsläppshandelssystem.
              Det främsta problemet är ju trots allt inte att utsläppspriset
              är för lågt i Europa, utan att det är obefintligt i för många
              delar av världen. Det är krasst uttryckt så att klimatutmaningen
              är global och behöver globala prissättningar. Då behöver vi ta
              vårt ansvar i Europa, men vi behöver också säkerställa att världens
              alla länder sätter pris på sina utsläpp och tar ansvar för sina
              utsläpp och sin del av utvecklingen av både teknik och andra lösningar.
            </seg>
          </u>
          <u>
            <seg>
              När det gäller CCS-strategin tycker jag att det skyndar. Jag
              tycker verkligen att klimatministern ska sätta sig på tåget efter
              den här debatten och åka till Oslo för att inleda diskussioner
              med sin norska kollega om hur vi kan skapa ett nordiskt samarbete.
              Som jag lyfte fram i min interpellation finns det väldigt goda
              förutsättningar i min del av Sverige, Västsverige, för att börja
              skapa ett kluster. Det finns infrastruktur, tunga industrier med
              stora punktkälleutsläpp och ett tekniskt kunnande på till exempel
              Chalmers tekniska högskola. Vi har också närheten till Norge,
              som redan har tagit på sig större kostnader och gjort ett större
              tekniksprång. Dem kan vi samarbeta med. Försök kicka igång det
              här arbetet nu! Det skyndar.
            </seg>
          </u>
          <note type="speaker">
            Anf. 20 Miljö- och klimatminister ISABELLA LÖVIN (MP):
          </note>
          <u>
            <seg>
              Herr talman! Jag hoppas att vi fortfarande är överens om att
              Sverige ska vara ett föregångsland och att vi inte kan använda
              anklagelser om att andra länder inte gör någonting som en förevändning
              för att inte göra någonting själva här i Sverige eller i EU. Vi
              behöver både driva på i EU och vara ett föregångsland själva.
            </seg>
          </u>
          <u>
            <seg>
              Jag tar gärna tåget till Norge för att titta på det här. Det
              har jag redan planerat att göra. Det är väldigt viktigt för att
              förstå utmaningarna. Den norska staten har tillsammans med affärsintressen
              studerat det här under lång tid. Hade det varit en quickfix hade
              vi redan nu kunnat exportera alla våra utsläpp till Norge, och
              allting hade varit frid och fröjd. Men så enkelt är det ju inte.
              Med den storskaliga lagring som man nu planerar för kommer man
              att kunna lagra 100 miljoner ton, vilket är två gånger Sveriges
              utsläpp. Även Norge kommer antagligen att vilja använda den. Det
              är klart att vi inte kan se det här som någon slutlig lösning
              på någonting, utan det är en del av lösningen.
            </seg>
          </u>
          <u>
            <seg>
              Jag tycker att det är bra med olika initiativ , och inte minst
              att Chalmers tekniska högskola ligger i framkant vad gäller CCS-forskning.
              De anordnade också i maj förra året världens största storskaliga
              konferens om tekniker för negativa utsläpp. Väldigt många goda
              initiativ har påbörjats i Västsverige. Men det finns också andra
              intressenter i andra delar av Sverige inom CCS och bio-CCS. Stockholm
              Exergi studerar nu möjligheter att genom bio-CCS vid kraftvärmeverket
              i Värtan i Stockholm bidra till negativa utsläpp om ca 2 miljoner
              ton per år. Vi har många intressanta projekt på gång, och jag
              kommer att följa och stödja dem framöver.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 9 Svar på interpellation 2018/19:98 om turkiska angrepp mot
            Manbij och närliggande områden
          </note>
          <note type="speaker">
            Anf. 21 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Markus Wiechel har frågat mig varför regeringen
              uttrycker sitt stöd till samma grupp som ansvarar för offensiven
              i Afrinprovinsen och om regeringen kan komma att agera på ett
              liknande sätt vid ett eventuellt turkstött anfall av Manbij, på
              vilket sätt regeringen menar att ett stöd till den turkstödda
              så kallade syriska interimsregeringen förbättrar kurdernas situation
              i norra Syrien samt på vilket sätt regeringen menar att ett stöd
              till den syriska interimsregeringen underlättar för målet om vapenvila
              i hela Syrien, inklusive Afrin.
            </seg>
          </u>
          <u>
            <seg>
              Som jag tidigare svarat Markus Wiechel (2017/18:570) i de här
              frågor ­ na har regeringen varit tydlig i sin kritik av Turkiets
              militära operation i Afrinprovinsen. Vi förväntar oss att Turkiet
              respekterar folkrätten. Vi förväntar oss specifikt att Turkiet
              respekterar FN:s säkerhetsrådsresolution 2401 om vapenvila, som
              omfattar hela Syrien, inklusive Afrin och Manbij. Detta har förmedlats
              till företrädare för den turkiska regeringen, i EU och i FN. Inte
              minst återfinns denna kritik i EU:s rådsslutsatser om Syrien,
              som Wiechel hänvisar till. I slutet av december förra året kallade
              vi även till ett extrainsatt möte på expertnivå i säkerhetsrådskretsen
              i FN i syfte att bidra till nedtrappning och undvika en militär
              offensiv mot de kurdiskkontrollerade områdena i norra Syrien.
            </seg>
          </u>
          <u>
            <seg>
              Konflikten i Syrien har orsakat ett enormt lidande för miljontals
              män ­ niskor. Omfattande kränkningar av internationell rätt, inklusive
              den inter ­ nationella humanitära rätten och de mänskliga rättigheterna,
              har begåtts. För detta bär den syriska regimen och dess allierade
              huvudansvaret. Regi ­ men har, trots upprepade krav från FN:s
              säkerhetsråd och det internatio ­ nella samfundet, konsekvent
              förhalat och förhindrat de FN-ledda politiska samtalen med den
              politiska oppositionen. I stället har de valt att i snart åtta
              år fortsätta med det grova och urskillningslösa våldet, som framför
              allt har drabbat den syriska civilbefolkningen.
            </seg>
          </u>
          <u>
            <seg>
              I avsaknad av en politisk lösning har EU valt att stödja insatser
              i oppositionskontrollerade områden som rör utbildning och jobbskapande
              samt upprätthållandet av civila strukturer och myndigheter. Ytterst
              handlar detta om att ge människor i alla delar av Syrien en möjlighet
              till att försörja sig själva och att leva ett värdigt liv trots
              den fruktansvärda konflikt som pågår. I den kontexten är den så
              kallade syriska interimsregeringen en av många aktörer som EU
              samarbetar med.
            </seg>
          </u>
          <u>
            <seg>
              Återigen vill jag understryka att hållbar fred i Syrien inte
              går att nå så länge regimen och dess allierade håller kvar vid
              sin ambition att genomföra en militär lösning. Våld kan aldrig
              ge den legitimitet som krävs för att läka de sår och överbrygga
              den splittring som framför allt regimen orsakat sedan konflikten
              bröt ut 2011. Den enda vägen att möjliggöra detta är en FN-ledd
              politisk process. Det är därför regeringen stöder den FN-ledda
              politiska processen och generalsekreterarens särskilda sändebud,
              för närvarande Geir Pedersen.
            </seg>
          </u>
          <note type="speaker">
            Anf. 22 MARKUS WIECHEL (SD):
          </note>
          <u>
            <seg>
              Herr talman! Min interpellation berör oerhört viktiga frågor.
              Det pågår just nu mer eller mindre en etnisk rensning av kurder
              i norra Syrien. Det är en etnisk rensning som riskerar att förvärras
              om Turkiets president Erdoğan får som han vill.
            </seg>
          </u>
          <u>
            <seg>
              Av den anledningen blir jag lite förvånad över hur utrikesministern
              svarar med hänvisningar till den syriska regimen. Det är en helt
              annan fråga som över huvud taget inte har med situationen i vare
              sig Manbij eller Afrin att göra. Jag förstår naturligtvis att
              utrikesministern vill väl, så jag tänker inte lägga fadäsen på
              henne. Däremot trodde jag ärligt talat att UD skulle ha bättre
              koll på läget i Syrien än så här.
            </seg>
          </u>
          <u>
            <seg>
              Jag tänkte som hjälp på traven försöka att kort berätta om vad
              som har hänt i den här delen av världen. I början av Syrienkriget
              drog sig de syriska trupperna tillbaka från området. Den 21 januari
              2014 valde en advokat och partilös person vid namn Akram Hossum
              att utropa sig som interimsledare för den kurdiska delen. Det
              är en person som hade som syfte och mål att inte samarbeta med
              al-Asad och hårdföra islamister som al-Qaida.
            </seg>
          </u>
          <u>
            <seg>
              Sedan dess har kurderna i den här delen haft det ganska stillsamt.
              Det har varit fred, och man har haft vapenvila med bland annat
              regimen. Man har fokuserat sin kamp mot Islamiska staten och andra
              islamistrebeller. Det har gjort kurderna till den mest effektiva
              gruppen i Syrien i kampen mot bland annat Islamiska staten.
            </seg>
          </u>
          <u>
            <seg>
              Vapenvilan mellan kurderna och den syriska regimen har i ett
              eller ett par år fungerat väldigt väl. Det har gjort att hela
              området har varit stabilt. Nu pågår dessutom samtal, precis som
              utrikesministern vill att det ska göra , mellan kurderna och regimen
              i syfte att försöka få en fredlig lösning.
            </seg>
          </u>
          <u>
            <seg>
              Samtidigt har Afrinprovinsen som bekant blivit ockuperad av turkstödda
              rebeller med kopplingar till just den syriska interimsregering
              som den svenska regeringen med andra EU-länder stöder. Där har
              civila drivits ut. Det är så illa att kurderna nu föredrar al-Asadregimen,
              den regim som regeringen också har som ambition att inte stödja.
            </seg>
          </u>
          <u>
            <seg>
              Det gör det hela väldigt motsägelsefullt. Jag kan inte förstå
              hur reger ­ ingen har tänkt, om man över huvud taget har satt
              sig in i situationen. Av svaret att döma är det tyvärr ganska
              tydligt att det finns en enorm brist på kunskap inom Regeringskansliet
              med tanke på att man säger emot sig själv hela tiden.
            </seg>
          </u>
          <u>
            <seg>
              När man stöder interimsregeringen innebär det med andra ord att
              man dels sviker kurderna, dels uttalar stöd till förövarna i konflikten.
              Samtidigt tvingar man kurderna till ett militärt samarbete med
              al-Asadregimen, som de faktiskt har i dag. Det är bland annat
              trupper från al-Asadregimen som nu vaktar gränsen mot turkarna
              och turkstödda islamister, de som reger ­ ingen nu står bakom.
            </seg>
          </u>
          <u>
            <seg>
              Jag blir mållös, herr talman, med tanke på den inkonsekvens som
              regeringen visar.
            </seg>
          </u>
          <note type="speaker">
            Anf. 23 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Regeringen har vid upprepade tillfällen alltsedan
              Turkiets militära insats som kallades Operation olivkvist påbörjades
              i Afrinprovinsen för mer än ett år sedan kritiserat Turkiet för
              dess militära agerande. Det har framförts till företrädare för
              den turkiska regeringen vid flera tillfällen på olika nivåer i
              FN:s säkerhetsråd och inom EU.
            </seg>
          </u>
          <u>
            <seg>
              I EU:s senaste rådsslutsatser om Syrien, som Wiechel hänvisar
              till i sin interpellation, uttrycker EU:s utrikesministrar tydlig
              kritik mot operatio ­ nen och oro för dess humanitära konsekvenser.
              Vi har också uppmärksammat den folkrättsliga dimensionen av Turkiets
              agerande, och vi har betonat vikten av att respektera rättsliga
              skyldigheter.
            </seg>
          </u>
          <u>
            <seg>
              På initiativ av Sverige och Kuwait antog FN:s säkerhetsråd enhälligt
              resolutionen 2401 förra året. Där kräver rådet vapenvila i hela
              Syrien för att möjliggöra humanitärt tillträde. Vi har varit tydliga
              med att detta också gäller Afrin och uttryckt kritik när resolutionen
              inte efterlevs.
            </seg>
          </u>
          <u>
            <seg>
              Regeringen har också varit tydlig med att de människor som har
              tvingats fly på grund av Turkiets militära operation måste ges
              möjlighet att återvända till sina hem på ett säkert, frivilligt
              och värdigt sätt. Vi har sett med stort allvar på att rebellgrupper
              stödda av Turkiet ska ha plundrat flyktingars hem i Afrin. Detta
              har vi fördömt.
            </seg>
          </u>
          <u>
            <seg>
              Jag beskrev konflikten i Syrien som en av vår tids längsta och
              största humanitära katastrofer och vad vår uppfattning är vad
              gäller den politiska nödvändigheten av en politisk process. I
              EU:s rådsslutsatser, som ledamoten Wiechel hänvisar till, står
              det tydligt att EU ska fortsätta att stödja civilbefolkningen
              i oppositionskontrollerade områden genom att bidra till utbildning,
              jobbskapande och upprätthållande av lokala myndighetsstrukturer.
            </seg>
          </u>
          <u>
            <seg>
              En av de organisationer som man ska göra det genom är den så
              kallade syriska interimsregeringen, SIG, som inte är en militär
              organisation. Att EU bidrar till att barn i Syrien ska kunna gå
              i skolan och att människor ska ha ett arbete att gå till är något
              som vi välkomnar.
            </seg>
          </u>
          <u>
            <seg>
              I grund och botten handlar det om att försöka bidra till en viss
              värdighet för hårt drabbade människor i krigets Syrien och att
              ge dem förutsättningar för att när konflikten väl har tagit slut
              skapa sig en framtid.
            </seg>
          </u>
          <note type="speaker">
            Anf. 24 MARKUS WIECHEL (SD):
          </note>
          <u>
            <seg>
              Herr talman! Det är naturligtvis glädjande att regeringen har
              lyft fram kurdernas situation under internationella samtal, inte
              minst inom FN men också inom EU-kretsen. Det är väldigt viktigt.
              Men det blir fortfarande väldigt motsägelsefullt.
            </seg>
          </u>
          <u>
            <seg>
              Interpellationen handlar om på vilket sätt stödet till den så
              kallade syriska interimsregeringen gynnar kurderna. Det gynnar
              inte kurderna över huvud taget. Faktum är att den grupp som man
              nu stöder har bildat det som kallas för den syriska nationella
              armén. Det är närmast att betrakta som en hårdför islamistisk
              rebellallians. Det är precis de som ockuperar områden som tidigare
              bebotts av civila kurder.
            </seg>
          </u>
          <u>
            <seg>
              Själva sätet för den finns i den kurdiska byn Azaz. Där har en
              mängd civila tvingats från sina hem på grund av den turkstödda
              offensiven, som nu EU har valt att stödja. Det blir väldigt märkligt
              när man samtidigt talar om att man försöker underlätta för kurderna.
              Anledningen till att jag hänvi ­ sar till rådsslutsatsen är att
              man i samma slutsats ger stöd till både förövare och offer. Jag
              förstår inte hur det går ihop.
            </seg>
          </u>
          <u>
            <seg>
              Jag förstår att utrikesministern och regeringen vill vara enad
              e inom EU. Men utrikesministern är en egen person som företräder
              Sveriges intressen. Jag trodde att Sverige skulle föregå med gott
              exempel och visa att man står för den humanitära rätten även för
              kurdiska civila. Stöd för den här gruppen gynnar inte kurder för
              fem öre. Det gynnar ingen av de kurder som har tvingats fly på
              grund av Turkiets angrepp. Det är vad jag försöker fokusera på
              i interpellationen.
            </seg>
          </u>
          <u>
            <seg>
              Av den anledningen önskar jag att utrikesministern på nytt kan
              förklara på vilket sätt stöd till den gruppering som till stor
              del har ansvarat för offensiven mot kurderna gynnar civila kurder.
            </seg>
          </u>
          <note type="speaker">
            Anf. 25 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Markus Wiechel vill ge sken av att den så kallade
              syriska interimsregeringen bär ansvaret för Turkiets militära
              operation i Afrinprovinsen och att det stöds aktivt av EU. Det
              stämmer helt enkelt inte.
            </seg>
          </u>
          <u>
            <seg>
              SIG etablerades 2013 för att huvudsakligen förse civilbefolkningen
              i oppositionskontrollerade områden med nödhjälp och samhällstjänster.
              På så sätt skulle inte människor behöva vända si g till Daish
              eller al-Q aida-affilierade Nusrafronten för att få sina basbehov
              tillgodosedda. För det arbetet har organisationen getts internationellt
              stöd bland annat från EU.
            </seg>
          </u>
          <u>
            <seg>
              Vi kan konstatera att SIG likt övriga delar av den syriska oppositionen
              konsekvent har bemötts av militära medel från den syriska regimen.
              Alltsedan fredliga demonstrationer bröt ut 2011 har regimen svarat
              med brutalt våld. I snart åtta år har den bombat och belägrat
              sin egen befolkning med stöd från Ryssland och Iran. President
              Bashar al-Asad har vid upprepade tillfällen visat att det inte
              finns några medel som han och hans regim tvekar att använda för
              att få sitta kvar vid makten, inklusive kemiska vapen.
            </seg>
          </u>
          <u>
            <seg>
              Vi är i ett läge då man ändå måste beskriva att 5,6 miljoner
              syrier har tvingats att lämna sitt land och att 6,2 miljoner människor
              har tvingats att fly till andra delar av Syrien. Det är en ogreppbar
              tragedi, som den syriska regimen bär huvudansvaret för.
            </seg>
          </u>
          <u>
            <seg>
              Trots detta valde Markus Wiechel att i november 2017 resa till
              Syrien för att träffa företrädare för den syriska regimen. Sverige,
              EU och större delen av världssamfundet har från början fördömt
              den syriska regimens grova och urskillningslösa våld. Det har
              skett omfattande och upprepade kränkningar av de mänskliga rättigheterna.
              Vi har krävt en vapenvila och en politisk förhandlingslösning,
              och det fortsätter vi att insistera på. Säkerhetsrådet har pekat
              ut den syriska regimen och den politiska oppositionen som de två
              parter som bör förhandla. Som jag sa tidigare stöder vi den politiska
              processen och Geir Pedersens ansträngningar att få en FN-ledd
              politisk lösning.
            </seg>
          </u>
          <u>
            <seg>
              Vi har markerat mot Turkiets attacker, och vi fortsätter att
              stå fast vid det som vi har sagt om detta.
            </seg>
          </u>
          <note type="speaker">
            Anf. 26 MARKUS WIECHEL (SD):
          </note>
          <u>
            <seg>
              Herr talman! Än en gång fokuserar utrikesministern väldigt mycket
              på regimen i det här sammanhanget. Interpellationen handlar inte
              om regimen. Regimen har ingenting med den här konflikten att göra,
              utan det är kurder mot de rebeller som har stöd från Turkiet som
              det handlar om.
            </seg>
          </u>
          <u>
            <seg>
              Om vi nu ändå ska diskutera regimen: Vilka är det då som utrikesministern
              vill ska förhandla med regimen? Ä r det al-Zenki? Är det Jaish
              al ‑ Islam eller al-Sham? Är det Nusrafronten? Är det Islamiska
              staten? Ärligt talat är de rebellgrupper utöver kurderna som finns
              kvar olika nyanser av salafism. Det är brutala islamistgrupper.
              Är det dem man ska sitta ned och förhandla med?
            </seg>
          </u>
          <u>
            <seg>
              Jag tänker över huvud taget inte försvara alla de brott som regimen
              har begått, och faktum är att ett av skälen till den resa jag
              gjorde med en partikamrat hösten 2017 var att jag ville träffa
              civila och att jag ville träffa FN. Målet var inte att träffa
              regimen, som vissa hävdar. Sedan är det klart att om man blir
              insläppt i ett land får man ibland även träffa personer som man
              kanske inte har som mål att träffa. Men faktum är att vi gjorde
              resan för att studera situationen och se hur man kunde förbättra
              den för vanliga civila i Syrien.
            </seg>
          </u>
          <u>
            <seg>
              Jag läser upp vad interimsledaren för kurderna har sagt: Vi strävar
              efter en demokratisk stat med en demokratisk författning, där
              kurder, araber, syrianer och alla andra har sina rättigheter.
              Varken Asad eller al-Qaida kommer att ha en plats i en sådan stat.
            </seg>
          </u>
          <u>
            <seg>
              Oppositionen mot dem, det vill säga de turkstödda rebellerna
              och även den så kallade syriska nationella armén med koppling
              till den syriska interimsregeringen, kanske inte accepterar Asad,
              men de accepterar al-Qaida.
            </seg>
          </u>
          <note type="speaker">
            Anf. 27 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Jag upprepar vad jag tid igare svarade Markus Wiechel:
              I de här frågorna har regeringen varit väldigt tydlig i sin kritik
              av Turkiets militära operation i Afrinprovisen. Vi förväntar oss,
              och vi kräver, att Turkiet ska respektera folkrätten, och vi förväntar
              oss specifikt att man ska respektera resolution 2401 om vapenvila,
              inklusive Manbij. Det har också förmedlats till företrädare för
              den turkiska regeringen.
            </seg>
          </u>
          <u>
            <seg>
              Som alla vet värnar vi förstås också kurderna i det här fallet.
              Vi vill att man ska bidra till en nedtrappning och att man ska
              undvika en militär offensiv mot kurdiskkontrollerade områden.
              Det behövs en politisk process. Det är ingen som har påstått att
              den på något sätt är lätt, men man måste ha klart för sig vilka
              det är som har gjort sig skyldiga till extrema övergrepp på sin
              egen befolkning i det här fallet och hur regimen agerar. Den visar
              inget som helst intresse för att få till en politisk lösning,
              utan man fortsätter att förespråka en militär lösning.
            </seg>
          </u>
          <u>
            <seg>
              Detta är mycket bekymmersamt. Jag skulle föreslå att man också
              satte kvinnor vid förhandlingsbordet och lät de syriska kvinnorna
              delta i förhandlingsdelegationer. Så skulle civilsamhällets röst
              bli hörd. Våra ansträngningar för detta fortsätter.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 10 Svar på interpellation 2018/19:110 om förföljelser av hbtqi-personer
            i Ryssland
          </note>
          <note type="speaker">
            Anf. 28 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Joar Forssell har frågat mig om regeringens reaktioner
              på förföljelserna av hbtq-personer i Ryssland.
            </seg>
          </u>
          <u>
            <seg>
              Det är med stor oro vi nu tar del av uppgifter om en ny våg av
              förföljelser sedan december 2018. Jag har själv kommenterat uppgifterna
              offentligt och uppmanat den ryska regeringen att på ett oberoende
              sätt undersöka händelserna.
            </seg>
          </u>
          <u>
            <seg>
              Rapporterna från Tjetjenien sedan åtminstone 2017 om systematiska
              övergrepp, inklusive tortyr och mord, på hbtq-personer är alarmerande.
              UD har arbetat intensivt med frågan såväl i Stockholm som genom
              vår ambassad i Moskva och genom andra utlandsmyndigheter. Sverige
              har aktivt verkat för uttalanden i EU och av Organisationen för
              säkerhet och samarbete i Europa, samt inom Equal Rights Coalition.
            </seg>
          </u>
          <u>
            <seg>
              Sverige var ett av de 16 länder som tog initiativ till att inom
              OSSE aktivera den så kallade Moskvamekanismen. Mekanismen ger
              oss möjlighet att sända en oberoende expertmission till ett OSSE-land
              om det bedöms föreligga ett särskilt allvarligt hot mot uppfyllandet
              av åtaganden som landet har gjort inom OSSE vad gäller demokrati
              och mänskliga rättigheter.
            </seg>
          </u>
          <u>
            <seg>
              Den senaste rapporten om situationen i Tjetjenien kom till som
              ett resultat av denna mekanism. Rapporten bekräftar vår bild av
              den oacceptabla situation som råder, och tillsammans med övriga
              initiativtagare verkar vi nu för att den ska följas upp.
            </seg>
          </u>
          <u>
            <seg>
              Den ryska regeringen har ansvar för att garantera full efterlevnad
              av Rysslands internationella åtaganden, inklusive hbtq-personers
              åtnjutande av de mänskliga rättigheterna och deras säkerhet över
              hela Rysslands terri ­ torium, så även i Tjetjenien.
            </seg>
          </u>
          <u>
            <seg>
              Regeringen tar regelmässigt upp frågor om mänskliga rättigheter
              i kontakten med ryska företrädare. Det kommer vi att fortsätta
              med, och frågan kommer att tas upp vid kommande högnivåmöten med
              ryska företrädare. Vi kommer också att verka för att EU fortsätter
              att ta upp dessa problem vid möten med ryska företrädare.
            </seg>
          </u>
          <u>
            <seg>
              Sverige ger ett omfattande stöd till kontakter mellan det svenska
              civilsamhället och det ryska civilsamhället. Det är viktigt för
              att stödja demokratisk utveckling och bidra till ökad respekt
              för de mänskliga rättigheterna. Stödet inkluderar juridisk hjälp
              till hbtq-personer.
            </seg>
          </u>
          <u>
            <seg>
              Jag kommer att göra vad jag kan för att denna fråga, som jag
              personligen känner starkt för, fortsätter att uppmärksammas. Jag
              kommer att ta upp den med min ryska motpart och ryska regeringsföreträdare
              vid varje tillfälle som ges. Vi ska verka för att EU och andra
              relevanta aktörer fortsätter att sätta press på den ryska regeringen
              att agera. Vi ska också lyfta frågan i möten med utländska regeringsföreträdare,
              i diplomatkretsen och med civilsamhällets organisationer.
            </seg>
          </u>
          <note type="speaker">
            Anf. 29 JOAR FORSSELL (L):
          </note>
          <u>
            <seg>
              Herr talman! Tack, Margot Wallström, för att du besvarar frågan!
              Det finns en gammal film, en parodi, som heter Team America .
              Ministern har säkert sett filmen; vi har åtminstone debatterat
              den tidigare. I parodin säger Hans Blix till Nordkoreas diktator:
              I will write you av very angry letter! Nordkoreas diktator blir
              inte särskilt rädd när han får detta besked från Hans Blix.
            </seg>
          </u>
          <u>
            <seg>
              Man kan tro att UD och statsrådet har sett parodin och tagit
              den till sig som en informationsfilm eller en instruktionsfilm.
              Vi vet från rapporterna 2018 att det som pågår i Tjetjenien är
              att man samlar in homosexuella och hbtqi-personer i koncentrationsläger
              och systematiskt våldtar, torterar, dödar och mördar de här människorna.
              Det är klart att responsen på detta inte kan vara ett very angry
              letter. Responsen på det kan inte vara att man bara tar upp detta
              på högnivåmöten och att man bara pratar. Responsen på det måste
              också vara att man faktiskt gör någonting.
            </seg>
          </u>
          <u>
            <seg>
              Herr talman! Det gjorde utrikesministern 2017, när hon agerade
              och kallade upp ambassadören. Det tyckte jag var bra. Jag önskar
              att Margot Wallström kunde göra det igen. Jag önskar att hon fortsätter
              att göra det till dess att regeringen i Ryssland, som precis som
              statsrådet själv säger ju bär ansvaret, agerar på ett sätt så
              att de systematiska förföljelserna, det systematiska mördandet
              och den systematiska våldtäktstortyren i Tjetjenien upphör.
            </seg>
          </u>
          <u>
            <seg>
              Jag tror inte att det räcker att fördöma, att skriva arga brev
              och att säga tuffa saker på möten. Jag tror att man också måste
              göra någonting. Liberalerna har föreslagit ett antal saker i sin
              motion Skärpta sanktioner mot Ryssland. Det finns yrkanden om
              att helt enkelt skärpa sanktionerna, om att också omfatta energisektorn
              i sanktionerna och om att stärka civilsamhället.
            </seg>
          </u>
          <u>
            <seg>
              Vi har också föreslagit att man ska rikta tuffare sanktioner
              mot de individer som bär ansvaret i den här frågan. Även om man
              säger arga saker till en hög politiker från ett annat land är
              det inte säkert att det händer så mycket. Men de personer som
              har ansvar borde också till exempel kunna omfattas av inreseförbud.
              Man borde kunna frysa deras konton mer aktivt. Då får de personerna
              svårt att verka och leva så länge som de inte åtgärdar problemen
              med de fasansfulla förföljelser som vi ser i Tjetjenien.
            </seg>
          </u>
          <u>
            <seg>
              Avslutningsvis i detta anförande har jag ytterligare ett par
              frågor till Margot Wallström:
            </seg>
          </u>
          <u>
            <seg>
              Kommer statsrådet att kalla upp ambassadören en gång till och
              göra en tydlig markering?
            </seg>
          </u>
          <u>
            <seg>
              Kommer statsrådet att ställa sig bakom krav på tuffare faktiska
              sank ­ tioner både mot Ryssland och mot individer i den ryska
              administrationen och regeringen?
            </seg>
          </u>
          <u>
            <seg>
              I januariavtalet, som våra två partier står bakom, finns en överenskommelse
              om att biståndet ska riktas mer mot demokrati. Kommer Margot Wallström
              att verka för att det också ska gälla Ryssland, och i så fall
              på vilket sätt?
            </seg>
          </u>
          <note type="speaker">
            Anf. 30 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Jag tyckte att Joar Forssell kanske försökte raljera
              över de saker vi gör, lite grann som om vi hade nöjt oss med att
              skriva ett brev. Så är det inte alls. Vi har gjort precis detta:
              Vi har kallat upp ambassadörer. Vi har sett till att agera gemensamt
              i EU-kretsen. Vi har en pågående diskussion om hur vi också ska
              ta med människorättsaspekten i de sanktionsregimer vi har. Det
              finns redan en möjlighet, men vi pratar också om hur vi ska göra
              det på ett mer konsekvent och systematiskt sätt i EU-sammanhang.
            </seg>
          </u>
          <u>
            <seg>
              Vi är också kända för hur vi använder vår ambassad för att se
              till att människor som tillhör civilsamhällets organisationer
              har en plats att kom ­ ma till för att diskutera och beskriva
              sina problem och utmaningar. På det sättet ger vi stöd till framför
              allt civilsamhällets organisationer. Det tror jag är bland det
              viktigaste vi kan göra, precis som nämndes här – kanske bistå
              med juridisk hjälp eller se till att organisationer som gör det
              får stöd och hjälp.
            </seg>
          </u>
          <u>
            <seg>
              Vi är helt öppna för att diskutera hur vi även fortsättningsvis
              kan se till att hålla trycket uppe i den här frågan. Vi tänker
              oss att det i första hand inte ens ska vara på ambassadörsnivå
              utan på högre politisk nivå. Vi har sådana inkommande besök planerade
              framöver, och då kommer den här frågan att väckas.
            </seg>
          </u>
          <u>
            <seg>
              Att ta upp detta i alla kontakter vi har och när vi kan agera
              gemensamt, till exempel när vi är flera EU-länder som gör démarcher,
              är också ett sätt att hålla trycket uppe. Vi använder alltså alla
              våra diplomatiska och politiska verktyg och kommer att fortsätta
              att göra det. Detta är en mycket viktig fråga, och vi arbetar
              aktivt med hbtq-personers ställning och rättigheter runt om i
              världen genom alla våra ambassader.
            </seg>
          </u>
          <u>
            <seg>
              Jag skäms inte för vad vi har gjort och vad vi gör. Jag tror
              att vi delar detta engagemang och i stället bör hjälpas åt och
              uttrycka oss respektfullt om hur vi ska använda alla våra verktyg.
            </seg>
          </u>
          <u>
            <seg>
              Vi har förstås skrivit till Lavrov. Men det är ju inte det enda
              vi har gjort, utan vi har gjort allt det där andra också och kommer
              att fortsätta att göra det. Jag tror att en viktig och bra diskussion
              vi kan föra är just hur man får in människorättsperspektivet i
              sanktionsbestämmelserna. Det finns redan en öppning för att ta
              med det som en aspekt, men det som nu diskuteras är om man ska
              en separat sanktionsregim som bara handlar om detta. Då får vi
              en helt ny struktur på det som hittills har varit våra sanktio
              ­ ner. Hur det ska gå till och hur det ska genomföras behöver
              man diskutera ordentligt. Vi är med i en sådan diskussion och
              välkomnar en sådan debatt. Detta är så illa och så allvarligt
              att vi bör använda alla våra plattformar för att agera.
            </seg>
          </u>
          <note type="speaker">
            Anf. 31 JOAR FORSSELL (L):
          </note>
          <u>
            <seg>
              Herr talman! Jag tackar för svaret. Jag förstår att utrikesministern
              uppmärksammade den kanske något raljanta jämförelsen med Team
              America , men jag tycker att den är relevant.
            </seg>
          </u>
          <u>
            <seg>
              Det är klart att det var bra att man kallade upp ambassadören
              2017. Jag hade önskat att man kunde göra det redan nu igen, kanske
              i väntan på att de här personerna som ska komma till Sverige kommer
              till Sverige. Det är bra att man lyfter de här sakerna på toppmöten
              runt om i världen. Det är positivt att man får en delegation att
              åka till Ryssland och granska och rapportera, så som ministern
              har beskrivit. Det är bara det att om man inte sedan följer upp
              det med tuffa och hårda sanktioner som verkligen känns blir orden
              ganska tomma.
            </seg>
          </u>
          <u>
            <seg>
              Jag hade önskat att statsrådet här i dag hade kunnat lämna besked
              om att man ska kalla upp ambassadören igen, trots att man inväntar
              andra besök. Jag hade önskat att statsrådet här i dag, herr talman,
              hade lämnat besked om att vi ska gå fram med riktiga förslag om
              att införa sanktioner mot individer i den ryska regimen som handlar
              om inreseförbud, om att frysa konton och om att se till att livet
              blir riktigt svårt för dessa personer så länge som det brutala
              våldet i exempelvis Tjetjenien pågår. Jag hade önskat, herr talman,
              att statsrådet kom hit i dag och själv lyfte fram januariavtalets
              punkt om demokratibistånd och hur vi kan stärka demokratin i Ryssland
              ytterligare genom vårt biståndsarbete.
            </seg>
          </u>
          <u>
            <seg>
              Herr talman! Statsrådet sa i talarstolen att vi skulle hjälpas
              åt. Jag är helt öppen för att hjälpas åt. Till exempel kan Socialdemokraterna
              rösta för våra yrkanden 1, 3, 10 och 11 i motionen som heter Skärpta
              sanktioner mot Ryssland när den motionen behandlas i utrikesutskottet.
              Det är ett sätt att hjälpas åt. Till exempel kan socialdemokratin
              och Margot Wallström ta den typ av sanktioner som diskuteras i
              flera länder och har diskuterats i Sverige och göra verkstad av
              dem.
            </seg>
          </u>
          <u>
            <seg>
              Jag förstår att vi delar engagemanget. Jag förstår att statsrådet
              inte tycker att det är bra med de systematiska våldtäkterna och
              koncentrationslägren i Tjetjenien. Det förstår alla människor
              i och utanför den här kammaren. Det är bara det att de hårda orden
              måste följas av tuffa sanktioner och tuffa medel. Det funkar inte
              att bara skicka en delegation som granskar. Det funkar inte att
              bara ta upp situationen när man träffar andra politiska företrädare.
              Det måste kännas på riktigt för de här politiska företrädarna.
              Det måste vara svårt att vara rysk politiker och inte agera mot
              det här. Det måste vara svårt att företa sig den typ av saker
              som vi vill rikta sanktioner mot i Ryssland. Det måste bli riktigt
              jävligt, rent ut sagt, om man fortsätter med de saker som man
              håller på med i Tjetjenien.
            </seg>
          </u>
          <u>
            <seg>
              Detta hade jag velat ha konkreta förslag om från statsrådet här
              i dag.
            </seg>
          </u>
          <u>
            <seg>
              (TALMANNEN: Jag är inte säker på att den typen av ordval, svordomar,
              är helt lämpliga i kammaren.)
            </seg>
          </u>
          <u>
            <seg>
              Är det fortfarande en svordom? Ja, det kanske det är.
            </seg>
          </u>
          <note type="speaker">
            Anf. 32 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Vill man att det ska bli effektiva sanktioner ska
              man nog se till att de är väl förankrade i FN, helst, och även
              i EU-kretsen. Den slutsatsen har vi kommit till sedan lång tid
              tillbaka. Vi vet att det är först när samtliga EU-länder agerar
              gemensamt som det kan bli riktigt effektivt. Det är vad vi har
              förespråkat hela tiden.
            </seg>
          </u>
          <u>
            <seg>
              Nu kanske Liberalerna har en helt annan syn på detta, det vet
              jag inte. Normalt sett förespråkar ni att vi ska agera via EU.
            </seg>
          </u>
          <u>
            <seg>
              Vi har drivit på. Vi har tillhört de länder som har legat i framkant
              med att föreslå sanktioner mot Ryssland gång efter annan. Vi har
              alltid stöttat sanktionsregimerna mot Ryssland och är mycket aktiva
              i den här frågan. Det är därför jag försöker beskriva att ska
              man nu införa en helt ny regim som så att säga skär det här horisontellt
              på ett helt annat sätt än att det är baserat på länder måste vi
              diskutera vilka rättsliga och andra konsekvenser som det får.
              Det är inte någonting som man gör på en eftermiddag, men vi välkomnar
              och är med i den debatten. Under tiden måste vi använda alla våra
              politiska och diplomatiska verktyg, och i synen på det verkar
              vi inte skilja oss åt.
            </seg>
          </u>
          <u>
            <seg>
              Vi har tagit upp det här, förstås, med den diplomatiska representationen
              här, vi gör det i alla våra kontakter med ryska företrädare och
              vi gör det framför allt genom att aktivt stödja de organisationer
              som är mycket aktiva och som kämpar under svåra förhållanden för
              att hjälpa människor som är förföljda och mycket utsatta. Det
              är så jag menar att demokratibiståndet också måste användas :
              att se till att vi ger stöd till de organisationerna. Jag tror
              att det är det som vi på ett bättre sätt behöver rikta in oss
              på plus att använda alla de organisationer som finns – OSSE, FN,
              EU-kretsen och organisationen Equal Rights Coalition , där vi
              har varit en av de aktiva aktörerna – som plattformar för att
              hjälpas åt. Det är så vi ökar trycket, och det är så vi håller
              trycket uppe för att förändringar ska kunna ske.
            </seg>
          </u>
          <u>
            <seg>
              Jag tror faktiskt inte att vi har olika åsikter om det här, och
              jag tycker att det blir konstigt om man ger intryck av att det
              här skulle vara en enkel sak och att vi plötsligt på egen hand
              skulle kunna införa sanktioner när vi hittills faktiskt har gjort
              det gemensamt med andra EU-länder och gärna med FN och FN:s stöd
              i ryggen. Det är då det får effekt och kan bli kraftfullt.
            </seg>
          </u>
          <u>
            <seg>
              Sedan måste vi skriva om det här och se till att det pågår en
              debatt. Det är så vi bäst kan bilda opinion , och det är så vi
              bäst kan mobilisera andra länder och andra aktörer så att vi faktiskt
              kan ändra på den här situationen. Det är precis så illa som Joar
              Forssell beskrev och som vi också har fått rapporter om. Det är
              viktigt att fortsätta insistera på den roll som vi menar att OSSE
              kan ha i allt det här.
            </seg>
          </u>
          <u>
            <seg>
              Jag hoppas och utgår från att vi kan fortsätta att verka kring
              den här frågan, och jag tackar Joar Forssell för att han är med
              och driver den. Det tycker jag är väldigt bra. Joar Forssell kan
              lita på att vi ska använda alla våra diplomatiska och politiska
              verktyg.
            </seg>
          </u>
          <note type="speaker">
            Anf. 33 JOAR FORSSELL (L):
          </note>
          <u>
            <seg>
              Herr talman! Jag får börja med att be om ursäkt för mitt ordval
              i förra inlägget. Vi kanske uppfattar att en del ord har lite
              olika dignitet.
            </seg>
          </u>
          <u>
            <seg>
              Det är intressant, herr talman, att höra statsrådet här. Vi delar
              syn på vad som händer i Ryssland och Tjetjenien. Vi delar syn
              på digniteten av de brott som begås. Vi är båda väldigt upprörda.
              Men vi delar inte synen att det räcker med att säga att diskussioner
              pågår och att det räcker att man tar upp det här vid återkommande
              tillfällen när man träffar ryska företrädare.
            </seg>
          </u>
          <u>
            <seg>
              Margot Wallström kallade 2017 upp ambassadören och tog då upp
              den här frågan. Sedan dess har situationen förvärrats. År 2018
              kom nya rapporter om systematiska våldtäkter på homosexuella i
              koncentrationslägren i Tjetjenien. Det var året efter att statsrådet
              hade kallat upp ambassadören. Medan diskussionerna pågår begås
              de här brotten i Ryssland.
            </seg>
          </u>
          <u>
            <seg>
              Min poäng är att det inte går att vänta längre. De här diskussionerna
              har pågått i år efter år, och ingenting har hänt. R egeringen
              borde kanske driva frågan om att förändra vetorätten i EU så att
              man kan bli en tuffare röst lite oftare. R egeringen kanske borde
              ta initiativ till att införa tuffare sanktioner mot individer
              i den ryska regimen redan här och nu.
            </seg>
          </u>
          <u>
            <seg>
              Medan diskussionerna pågår och medan vi fortsätter att skicka
              arga brev och prata lite argt med företrädare efter företrädare
              pågår de här brotten i Tjetjenien, och det måste få ett stopp.
            </seg>
          </u>
          <note type="speaker">
            Anf. 34 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Joar Forssell lyssnar inte riktigt på vad jag säger.
              Vi skiljer oss åt, tror jag, bara på punkten där Joar Forssell
              förespråkar att man skulle göra det här ganska ogenomtänkt och
              utan att ha EU med sig. Jag tror inte på det. Jag tror att vi
              blir mycket starkare om vi agerar via EU. Jag står ju här och
              säger gång på gång att vi tycker att det här är en viktig och
              nyttig diskussion och att vi alls inte är främmande för att införa
              fler sanktioner och använda detta även för den här typen av brott.
              Men vi menar att det måste ske på ett organiserat sätt där man
              faktiskt också har undersökt vilka konsekvenser det får. När ska
              man lyfta sanktioner, och hur ser det ut rättsligt? Allt det där
              behöver vi faktiskt tänka igenom. Under tiden använder vi alla
              de verktyg som Joar Forssell har nämnt.
            </seg>
          </u>
          <u>
            <seg>
              Vet Joar Forssell hur många gånger vi har träffat den ryske ambassadören
              sedan vi sist kallade upp honom? Det är klart att de här frågorna
              kommer upp gång på gång. Vi är villiga att lyfta dem också till
              politisk nivå och inte bara diskutera dem på ambassadörsnivå.
              Vi stöder civilsamhället, som ett av de länder som syns mest,
              och vi är mycket aktiva på alla de här plattformarna och i alla
              de organ som har att hantera dessa frågor.
            </seg>
          </u>
          <u>
            <seg>
              Vad mer? Jag har inte hört vad mer det skulle kunna vara, men
              vi är absolut villiga att se till att vi också genom EU – för
              då blir vi starkare – kan diskutera om det behövs ytterligare
              sanktioner.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 11 Svar på interpellation 2018/19:57 om säkerhetsbedömning
            inför försäljning av fastigheter
          </note>
          <note type="speaker">
            Anf. 35 Statsrådet PER BOLUND (MP):
          </note>
          <u>
            <seg>
              Herr talman! Mikael Oscarsson har frågat civilministern vilka
              säkerhetspolitiska hänsyn som har tagits när Statens fastighetsverk
              beslutat sig för att sälja fastigheter på strategiskt viktiga
              platser, och om en sådan analys har gjorts: Vem har gjort den
              säkerhetspolitiska analysen?
            </seg>
          </u>
          <u>
            <seg>
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <u>
            <seg>
              Det offentliga Sverige står inför betydande utmaningar i fråga
              om förvaltningen av fastigheter. Förändringar och ökade krav när
              det gäller klimat, miljö, ekonomisk utveckling, omvärldsförändringar
              med mera ställer även krav på den statliga fastighetsförvaltningen.
              För att klara uppgiften måste statens fastighetsförvaltning vara
              kostnadseffektiv och ha en ändamålsenlig struktur. Det innebär
              att staten kontinuerligt ser över sitt fastighetsinnehav. En fastighetsförvaltande
              myndighet får sälja fastigheter om de inte alls eller endast i
              ringa utsträckning behövs i statens verksamhet och om det inte
              finns särskilda skäl för att fastigheterna fortfarande ska ägas
              av staten.
            </seg>
          </u>
          <u>
            <seg>
              Enligt förordningen (1993:527) om förvaltning av statliga fastigheter
              med mera framgår att varje fastighetsförvaltande myndighet har
              skyldighet att hålla en aktuell plan över sådana fastigheter som
              inte behövs för statlig verksamhet och som inte av andra särskilda
              skäl bör vara kvar i statens ägo.
            </seg>
          </u>
          <u>
            <seg>
              Den aktuella lista som interpellanten refererar till är en sådan
              plan som upprättats av Statens fastighetsverk, SFV, och betyder
              inte att alla fastigheter på listan kommer att avyttras. När SFV
              har konstaterat att en fastighet troligen inte långsiktigt behövs
              för statlig verksamhet och att den inte av särskilda skäl bör
              vara kvar i statens ägo sätts fastigheten upp på avyttringsplanen.
            </seg>
          </u>
          <u>
            <seg>
              Först därefter läggs resurser på att genomföra en grundligare
              utredning om dessa kriterier gäller berörd fastighet och vilka
              övriga förutsättningar som kan gälla för en eventuell avyttring.
              I den processen kontaktar SFV andra berörda myndigheter som kan
              ha behov av fastigheten eller på annat sätt har intresse i fastigheten.
              I detta arbete undersöker SFV också eventuella säkerhetsaspekter
              eller säkerhetspolitiska aspekter och kontaktar berörda myndigheter.
            </seg>
          </u>
          <note type="speaker">
            Anf. 36 MIKAEL OSCARSSON (KD):
          </note>
          <u>
            <seg>
              Herr talman! Tack, statsrådet Bolund, för svaret!
            </seg>
          </u>
          <u>
            <seg>
              Bakgrunden till den här interpellationen är att det den 26 januari
              avslöjades av Svenska Dagbladet att Statens fastighetsverk har
              beslutat sig för att avyttra ca 30 fastigheter som i dag är i
              statens ägo. Det är en lista som är värd att uppmärksammas. Den
              innehåller kronholmar, tullstationer, gamla försvarsanläggningar
              och delar av riksdagskvarteret.
            </seg>
          </u>
          <u>
            <seg>
              Jag vill särskilt sätta det i samband med det stora tillslag
              som finsk militär, polis och säkerhetstjänst gjorde i Åbos skärgård
              i höstas mot ryska företag som har gjort strategiska fastighetsköp.
              Det är mot den bakgrunden jag vill veta vilken analys som har
              gjorts av olika säkerhetsaspekter innan de här objekten har kommit
              upp på försäljningslistan.
            </seg>
          </u>
          <u>
            <seg>
              Jag undrar över försvarsanläggningarna som ligger i strategiskt
              viktiga områden, till exempel Arholma här utanför Stockholm, Fårösund
              och försvarsanläggningen i Karlskrona. Hur tänker statsrådet Per
              Bolund och regeringen säkerställa att det inte blir en upprepning
              av det som hände i Finland?
            </seg>
          </u>
          <u>
            <seg>
              400 personer från polisen, försvaret, sjöfartsbevakningen, gränsbevakningen
              och skattemyndigheten gjorde ett tillslag mot företaget Airiston
              Helmi. Företaget har sedan 2007 ägnat sig åt att köpa upp mark
              och byggnader på strategiska platser. Det handlar om djupa farleder,
              militära skyddsområden och flygfält i Åbos skärgård. På ägorna
              har företaget byggt stora fastigheter, muddrat ut hamnar och iordningställt
              rejält tilltagna kajer, bland annat för två nyinköpta finska militära
              båtar som inte hade målats om än. Man gjorde också landningsplatser
              för helikoptrar.
            </seg>
          </u>
          <u>
            <seg>
              Tillslaget gjordes. Och bland annat Oscar Jonsson, verksam vid
              Försvarshögskolan, gör den klara kopplingen till det säkerhetspolitiska
              läget. Han säger: ”Den finska Skyddspolisen (motsvarar svenska
              Säpo) har i ett utlåtande till riksdagen sagt att detta kan vara
              tecken på att främmande makt förbereder sig logistiskt för olika
              typer av påverkan.” På frågan om det finns anledning att tro att
              ryska fastighetsköp görs i strategiska områden också i Sverige
              svarar Oscar Jonsson: ”Ja, absolut. Varför skulle det inte äga
              rum här?” Han påpekar också att ”vi lever i samma geopolitiska
              säkerhetssfär”.
            </seg>
          </u>
          <u>
            <seg>
              Frågan jag vill ställa är: Vilka mått och steg har ministern
              och Reger ­ ingskansliet tagit för att vi inte ska se en upprepning
              av det som höll på att hända i Finland och som man var tvungen
              att ingripa mot i den finska skärgården i höstas?
            </seg>
          </u>
          <note type="speaker">
            Anf. 37 Statsrådet PER BOLUND (MP):
          </note>
          <u>
            <seg>
              Herr talman! Jag vill tacka Mikael Oscarsson för interpellationen.
            </seg>
          </u>
          <u>
            <seg>
              Det är alltid viktigt att hålla säkerhetsarbetet på absolut högsta
              nivå. Det gör den här regeringen, precis som tidigare regeringar
              har gjort före oss. Jag vill börja med att understryka att det
              inte har skett några förändringar när det gäller hur man säljer
              fastigheter under den här regeringen jämfört med några tidigare
              regeringar. Lagen som jag refererade till är som sagt från 1993
              och har gällt för alla regeringar sedan dess. Myndigheter som
              har haft fastighetsförvaltningsansvar även under tidigare regeringar
              har alltså sedan dess haft den här typen av listor. På det sättet
              är det ingen förändring.
            </seg>
          </u>
          <u>
            <seg>
              Jag utgår från att interpellanten har förståelse för att staten
              inte till varje pris alltid ska äga allt som den tidigare har
              köpt och ägt. Det måste finnas en flexibilitet för att kunna göra
              sig av med fastigheter som man inte behöver för att kunna förvärva
              fastigheter som man nu behöver men inte visste om tidigare. Den
              typen av flexibilitet är viktig att bibehålla.
            </seg>
          </u>
          <u>
            <seg>
              När det gäller den enskilda fastigheten är det ett myndighetsansvar.
              Jag redovisade i mitt svar att man, när man inte längre behöver
              fastigheten för egna eller statens ändamål, hela tiden har ett
              ansvar att ha kontakt med andra myndigheter som ska bedöma just
              säkerhetspolitiska aspekter. Skulle de komma fram till att det
              är en fastighet som behövs, till exempel viktig infrastruktur
              eller en viktig fastighet för att vi ska klara säkerhetsarbetet,
              ska man såklart ändra sig och inte sälja fastigheten.
            </seg>
          </u>
          <u>
            <seg>
              När det gäller det mer övergripande arbetet har vi sett ett behov
              av en mer aktiv inställning. Där har det också gjorts utredningar.
              Den 30 november 2018 överlämnades betänkandet Kompletteringar
              till den nya säkerhetsskyddslagen . I betänkandet föreslås bland
              annat ett utökat kontrollsystem vid överlåtelse av egendom ”som
              har betydelse för Sveriges säkerhet eller ett för Sverige förpliktande
              internationellt åtagande om säkerhetsskydd”. Med egendom avses
              i det fallet både fast och lös egendom, till och med immateriella
              tillgångar.
            </seg>
          </u>
          <u>
            <seg>
              Betänkandet har som sagt lämnats av en utredning och är nu ute
              på remiss. När remissvaren kommer in får vi möjlighet att ta förslagen
              vidare. Därmed har vi förutsättningar för att göra ett mer genomgripande
              arbete.
            </seg>
          </u>
          <u>
            <seg>
              Utöver det tillsatte vi redan 2017 en parlamentarisk kommitté
              som delvis tittar på frågor som gäller fastigheter och skydd av
              just totalförsvarsverksamhet. Kommittén som utreder förbättrat
              skydd för totalförsvarsverksamhet ska lämna sitt slutbetänkande
              inom kort. Jag tror att interpellanten också är en del i det arbetet,
              om jag inte har fått fel information.
            </seg>
          </u>
          <u>
            <seg>
              Utredningen tittar bland annat på om det finns behov av att föreslå
              åtgärder ”för att förebygga och hindra att väsentliga totalförsvarsintressen
              exponeras för risker i samband med överlåtelse och upplåtelse
              av viktigare infrastruktur som bedöms vara av väsentligt intresse
              för totalförsvaret”. Utredningens betänkande kommer att hanteras
              av Försvarsdepartementet. Man lämnade också ett delbetänkande
              redan 2018.
            </seg>
          </u>
          <u>
            <seg>
              Regeringen har alltså sett utmaningen och agerat. Vi har tagit
              fram förslag som nu är under beredning; de är antingen i slutfasen
              av att utredas eller redan beredda och föremål för remissbehandling.
              Det är ett gediget arbete. Jag tror att vi med de underlagen kommer
              att ha bättre förutsättningar att värna säkerhetsintressen än
              tidigare regeringar kanske har haft på grund av att man inte har
              sett behoven på samma sätt.
            </seg>
          </u>
          <u>
            <seg>
              Det här är också en anpassning till en mer utsatt geopolitisk
              situation. Det är bra att vi har varit förberedda.
            </seg>
          </u>
          <note type="speaker">
            Anf. 38 MIKAEL OSCARSSON (KD):
          </note>
          <u>
            <seg>
              Herr talman! Jag tänker att statsrådet Bolund håller på en hel
              del med bostäder. Vad jag har förstått är det hans ansvarsområde.
              Är det inte ett konstigt förhållande att man lägger ut exempelvis
              en bostad till försäljning och sedan funderar på hur man ska ha
              det? Är det inte en bakvänd ordning oavsett, men särskilt när
              det gäller svenska anläggningar som har använts inom Försvarsmakten?
              Är det inte bakvänt att man inte först kontrollerar?
            </seg>
          </u>
          <u>
            <seg>
              Statsrådet nämner utredningen. Det stämmer att den pågår. Men
              varför i all världens dagar låter man Statens fastighetsverk gå
              ut med listan innan utredningen är klar?
            </seg>
          </u>
          <u>
            <seg>
              Det pågår ett arbete i Försvarsberedningen, som jag har förmånen
              att sitta med i. Vi har arbetat i två år och lade för ett och
              ett halvt år sedan fram en rapport som heter Motståndskraft .
              Den handlar om det civila försvaret och hur vi kan få ordning
              på det igen. Det är tyvärr i princip nedlagt.
            </seg>
          </u>
          <u>
            <seg>
              Herr talman! I utredningen är vi också noga med att påpeka att
              det är ett tuffare säkerhetspolitiskt läge. Jag reagerar på att
              statsrådet säger att föregående regeringar har agerat på samma
              sätt. Men nu har vi ett tuffare säkerhetspolitiskt läge. För ett
              och ett halvt år sedan var åtminstone sju av de åtta partier som
              ingår i Försvarsberedningen överens om att man inte kan utesluta
              ett angrepp mot Sverige. Då tänker jag att det här är fel tajmning.
            </seg>
          </u>
          <u>
            <seg>
              Försvarsberedningen ska vara klar med rapporten om två månader;
              vi håller på och spurtar. Som jag uppfattar det nu är samtliga
              partier, kanske med något undantag, i alla fall en kraftig majoritet,
              överens om att det behövs en rejäl upprustning av Sverige. Det
              skulle behövas en fördubbling av armén. Vi behöver förstärka vår
              marin rejält. Vi behöver också stärka flygvapnet så att vi kan
              använda våra reservbaser igen.
            </seg>
          </u>
          <u>
            <seg>
              Kort sagt är vi i ett uppbyggnadsskede. Då blir det lite konstigt
              om vänsterhanden inte vet vad högerhanden gör. Kanske kommer det
              tillbaks till det som vi föreslog. Om man ska bygga upp ett totalförsvar
              vill vi att de myndigheter som har ansvar för totalförsvaret på
              något sätt ska vara samlade under Försvarsdepartementet. Som det
              är nu ligger MSB under Justitiedepartementet. Sjöfartsverket ligger
              under Näringsdepartementet. Andra myndigheter är utspridda på
              ett sätt som inte är bra.
            </seg>
          </u>
          <u>
            <seg>
              Här sker det saker, och det blir stuprör som inte är bra. Tycker
              statsrådet inte själv att det vore rimligare om man kollade upp
              detta i förväg och innan den här listan kom ut? Hade det inte
              varit bättre att invänta den pågående utredning som tittar på
              frågor som dessa liksom Försvarsberedningens arbete som ska vara
              klart inom ett par månader? Hade det inte varit bättre att se
              vad som hade blivit konsekvensen av det och om Försvarsmakten
              verkligen kan undvara de fastigheter som nu är ute på hemsidan
              för försäljning?
            </seg>
          </u>
          <note type="speaker">
            Anf. 39 Statsrådet PER BOLUND (MP):
          </note>
          <u>
            <seg>
              Herr talman! Låt mig börja med att konstatera att de principer
              som vi nu använder för fastighetsförvaltning är samma principer
              som har gällt för tidigare regeringar, inklusive alliansregeringen.
              Det är värt att påminna att precis som denna regering sålde även
              alliansregeringen fastigheter. Jag hoppas att vi kan vara överens
              om att en regering och de myndigheter som regeringen utser för
              skötsel av fastighetsförvaltningen måste ha möjlighet att göra
              detta.
            </seg>
          </u>
          <u>
            <seg>
              Det gäller inte minst för att se till att det finns en försvarskapacitet
              som är uppdaterad och har möjlighet att agera mot de säkerhetshot
              som finns. Om vi kommer fram till att vi behöver förstärka försvaret
              kommer det med säkerhet att innebära att vi behöver köpa in ny
              utrustning och eventuellt köpa nya fastigheter för att klara av
              försvarets behov.
            </seg>
          </u>
          <u>
            <seg>
              En förutsättning för att klara detta är att man har en uppdaterad
              fastighetsförvaltning och även möjlighet att inte behålla allt
              det som man faktiskt inte behöver för statlig verksamhet. Det
              borde inte vara en kontroversiell fråga. Jag hoppas att Mikael
              Oscarsson kan hålla med om det.
            </seg>
          </u>
          <u>
            <seg>
              Det är ingen säkerhetsrisk att konstatera att vår bedömning är
              att en viss fastighet inte längre fyller någon funktion för statlig
              verksamhet. Som jag väldigt tydligt redogjorde för i mitt interpellationssvar
              slutar det inte med att man lättvindigt säger: Vi ser inget direkt
              behov, så därför säljer vi den i morgon.
            </seg>
          </u>
          <u>
            <seg>
              Det handlar i stället om en gedigen process i vilken man konsulterar
              andra myndigheter. I processen ser man verkligen till att alla
              som har kunskap på området har möjlighet att komma med synpunkter.
              Om det då visar sig att det finns skäl att behålla fastigheten,
              till exempel säkerhetspolitiska skäl, säljs den självklart inte,
              utan man behåller den i statlig förvaltning. Detta är samma principer
              som har gällt även hos tidigare regeringar.
            </seg>
          </u>
          <u>
            <seg>
              Det är bra att ha fokus på dessa frågor, vilket regeringen också
              har. Vi har tillsatt utredningar. En av dem har kommit med förslag
              som vi nu håller på att behandla. En annan utredning är på väg
              med förslag. Även dessa kommer vi att behandla.
            </seg>
          </u>
          <u>
            <seg>
              Jag tycker inte att det i sig gör att vi ska stoppa all verksamhet
              i statlig regi, till exempel ändra lagstiftning som har gällt
              under lång tid. Våra fastighetsförvaltande myndigheter har faktiskt
              ett ansvar att ha en aktuell lista över fastigheter som de bedömer
              inte behövs i statlig verksamhet.
            </seg>
          </u>
          <u>
            <seg>
              Jag tror inte att detta vore rätt svar på de säkerhetspolitiska
              risker som finns för Sverige. Vi har bättre förutsättningar att
              rusta Sverige i en osäker värld om vi i stället har en flexibilitet
              i fastighetsförvaltningen.
            </seg>
          </u>
          <u>
            <seg>
              För att det inte ska råda några missförstånd vill jag återigen
              framhålla att inga fastigheter kommer att säljas om någon med
              säkerhetspolitisk expertis bedömer att dessa fastigheter på något
              sätt utgör en risk eller att man av säkerhetsskäl behöver ha kvar
              dem i statlig regi. Av precis den anledningen finns en gedigen
              process så att man kan fånga upp sådan kunskap och se vilka intressen
              den statliga verksamheten kan ha.
            </seg>
          </u>
          <u>
            <seg>
              Det finns heller ingen anledning att måla upp risker som inte
              finns. Vi har en process och struktur där vi ser till att myndigheter
              konsulterar varandra för att kunna fånga upp den typen av kunskap.
              Om det finns säkerhetspolitiska skäl till att fastigheten har
              ett särskilt värde kommer det att fångas upp i processen.
            </seg>
          </u>
          <u>
            <seg>
              Utöver detta ser vi dessutom över om det finns särskilda åtgärder
              som behöver vidtas för att vi ska kunna säkerställa att vi har
              ett gediget säkerhetspolitiskt arbete. Jag hoppas att Mikael Oscarsson
              har respekt för den demokratiska processen, det vill säga att
              vi lyssnar in remissinstansernas synpunkter och att det finns
              en pågående gedigen utredning som framöver kommer med ytterligare
              förslag.
            </seg>
          </u>
          <note type="speaker">
            Anf. 40 MIKAEL OSCARSSON (KD):
          </note>
          <u>
            <seg>
              Fru talman! Denna interpellationsdebatt sker även i ljuset av
              olika händelser. Jag tänker exempelvis på det som skedde förra
              veckan. Säpo gjorde då ett uppmärksammat gripande som handlade
              om olovlig underrättelseverksamhet. Det påpekades att detta är
              ett problem som ökar. Det förekommer mer olovlig underrättelseverksamhet,
              spionage, mot Sverige. Säpo har även sagt att krigsförberedelser
              pågår – därmed inte sagt att krig är på gång. Vi har dock ett
              tuffare säkerhetspolitiskt läge.
            </seg>
          </u>
          <u>
            <seg>
              Det är tråkigt att det är på detta vis, men det är den verklighet
              vi lever i. Jag blev därför förvånad när jag såg denna lista komma
              ut. Jag blev även förvånad över en ordning som jag tycker är fullständigt
              bakvänd. Först lägger man ut en lista över sådant som finns till
              försäljning. Därefter ska man kontrollera om fastigheten kan säljas.
            </seg>
          </u>
          <u>
            <seg>
              Jag undrar vad detta konkret betyder. Kommer det att göras en
              säkerhetsprövning av köparna om ni skulle komma fram till att
              sälja exempelvis anläggningarna på Arholma, på Gotland och i Karlskrona?
              I samband med det som hände inte långt härifrån, i den finska
              skärgården, ställde jag liknande frågor. Där har det blivit ett
              jätteproblem, och man har fått göra ett väldigt stort ingripande.
              Det visade sig att man från ryskt håll strategiskt hade köpt upp
              områden. Det finns även ett samband med det som hände i Karlshamn
              och Slite, där ryssarna ville använde hamnarna för Nord Streams
              räkning.
            </seg>
          </u>
          <u>
            <seg>
              Vi har alltså ett tuffare säkerhetspolitiskt läge nu än för fem
              och tio år sedan. Därför måste man ta sådana hänsyn.
            </seg>
          </u>
          <note type="speaker">
            Anf. 41 Statsrådet PER BOLUND (MP):
          </note>
          <u>
            <seg>
              Fru talman! Jag vill passa på att tacka Mikael Oscarsson för
              interpellationen. Det är bra att vi håller frågorna uppdaterade
              och hela tiden har dem i fokus. Så har regeringen agerat, vilket
              vi båda borde kunna glädjas över.
            </seg>
          </u>
          <u>
            <seg>
              När det gäller en liknande situation som den i Finland finns
              det i säkerhetsskyddsförordningen i dag en bestämmelse om informations-
              och anmälningsskyldighet när statliga myndigheter avser att överlåta
              verksamhet som är av betydelse för rikets säkerhet eller som särskilt
              behöver skyddas mot terrorism. Som jag nämnde har en statlig utredning
              nyligen föreslagit att bestämmelsen ska utvecklas så att det blir
              en tydligare kontrollfunktion vid överlåtelser av egendom som
              har betydelse för Sveriges säkerhet eller ett för Sverige förpliktande
              internationellt åtagande om säkerhetsskydd. Detta kontrollsystem
              ska enligt förslaget även tillämpas vid försäljning av fastigheter.
              Det pågår alltså ett arbete, vilket vi borde kunna vara nöjda
              med.
            </seg>
          </u>
          <u>
            <seg>
              Som interpellanten vet har regeringen också tillsatt en parlamentarisk
              utredning. Den tittar delvis på denna fråga. Det gäller utredningen
              med direktivet Förbättrat skydd för totalförsvarsverksamhet .
              Utredningen ska inom kort lämna sitt slutbetänkande. Den har tittat
              på om det behövs ytterligare åtgärder ”för att förebygga och hindra
              att väsentliga totalförsvarsintressen exponeras för risker i samband
              med överlåtelse och upplåtelse av viktigare infrastruktur som
              bedöms vara av väsentligt intresse för totalförsvaret”. När utredningen
              kommer med sina förslag finns möjlighet att även ta dem vidare.
            </seg>
          </u>
          <u>
            <seg>
              Låt oss konstatera att försäljningen av statliga fastigheter
              inte är något som sker hipp som happ eller utan att man har en
              kontrollerad process. Det sker tvärtom med yttersta kontroll.
              Man har dialog med andra myndigheter för att säkerställa att fastigheter
              där det kan finnas säkerhetspolitiska intressen eller som på olika
              sätt är viktiga för statlig verksamhet inte säljs. Så har man
              gjort tidigare, och så kommer även denna regering och våra myndigheter
              att agera.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 12 Svar på interpellation 2018/19:82 om parlamentsstöd till
            Zimbabwe
          </note>
          <note type="speaker">
            Anf. 42 Statsrådet PETER ERIKSSON (MP):
          </note>
          <u>
            <seg>
              Fru talman! Ludvig Aspling har frågat mig om jag anser att den
              politiska utvecklingen i Zimbabwe ger skäl för att fortsätta betala
              ut stöd till landets politiker.
            </seg>
          </u>
          <u>
            <seg>
              Inför valen i Zimbabwe den 30 juli 2018 fanns förhoppningen att
              de skulle innebära början på en ny demokratisk era i landet. Själva
              valdagen genomfördes relativt fredligt, men kort därefter rapporterades
              det om våldsamheter. Många människor utsattes för övergrepp och
              allvarliga kränkningar av de mänskliga rättigheterna. Flera personer
              miste livet.
            </seg>
          </u>
          <u>
            <seg>
              Jag ser med stor oro på utvecklingen i landet. Under hösten försämrades
              det ekonomiska läget. Det har lett till oroligheter, och det har
              rapporterats om bland annat allvarliga kränkningar och övergrepp
              av de mänskliga rättigheterna på civila i samband med strejker
              och protester.
            </seg>
          </u>
          <u>
            <seg>
              Övergrepp och våld måste upphöra. Zimbabwes regering måste ge
              ­ nomföra politiska såväl som ekonomiska reformer för att vända
              utveck ­ lingen i landet samt återvinna befolkningens och det
              internationella sam ­ fundets förtroende.
            </seg>
          </u>
          <u>
            <seg>
              Det svenska utvecklingssamarbetet ska gå till länder där behoven
              är som störst, inklusive vad gäller demokrati och mänskliga rättigheter.
              Regeringen har fastslagit i utrikesdeklarationen att vi kommer
              att öka vårt demokratibistånd och stå upp för demokratins försvarare
              och institutioner.
            </seg>
          </u>
          <u>
            <seg>
              Ett centralt fokusområde för svenskt bilateralt utvecklingssamarbete
              i Zimbabwe är att främja ökad respekt för mänskliga rättigheter,
              stärkt demokrati samt rättsstatens principer. En viktig del i
              detta arbete är att främja demokratiska och effektiva institutioner
              i landet. För att kunna få till stånd ett långsiktigt hållbart
              demokratiskt samhälle krävs att institutioner såsom parlamentet
              stärks. Förutsättningarna för utveckling är generellt bättre i
              länder med välfungerande offentliga institutioner.
            </seg>
          </u>
          <u>
            <seg>
              Vi engagerar oss för det zimbabwiska folket på de områden och
              genom aktörer där vi ser att Sverige kan göra skillnad. Sverige
              har inte något direkt samarbete med den zimbabwiska regeringen.
              D et svenska bilaterala biståndet till Zimbabwe kanaliseras via
              multilaterala aktörer och till civilsamhällesorganisationer. B
              iståndet till Zimbabwe är flexibelt, och beredskap finns att vid
              behov snabbt ompröva och anpassa det till nya förutsättningar
              och den politiska utvecklingen. Detta slås tydligt fast i regeringens
              strategi för utvecklingssamarbetet med Zimbabwe.
            </seg>
          </u>
          <u>
            <seg>
              Tillsammans med EU stöder Sverige ett program i FN:s utvecklingsprograms
              regi, som syftar till kapacitetsbyggande insatser för Zimbabwes
              parlament. Det svenska stödet till FN-programmet uppgår till totalt
              15 miljoner kronor under perioden 2015–2019. Det omfattar insatser
              som riktar sig till samtliga utskott och ledamöter i parlamentet,
              inklusive till opposi ­ tionen. Målsättningen är att stärka parlamentets
              och utskottens kapacitet att anta och anpassa lagstiftning i enlighet
              med landets progressiva konstitution från 2013 samt att stärka
              dess insatser vad gäller ansvarsutkrävande, transparens och förvaltningen
              av offentliga resurser.
            </seg>
          </u>
          <u>
            <seg>
              Ludvig Aspling menar att framsteg saknas vad gäller det aktuella
              stö ­ det. Jag delar inte helt den bilden. Enligt FN:s rapportering
              har aktivite ­ terna inom ramen för stödet till exempel bidragit
              till att över 260 lagar antagits för att anpassa dem till den
              konstitution som antogs 2013. Dess ­ utom har transparensen och
              allmänhetens insyn i lagstiftningsarbetet ökat, till exempel i
              samband med antagandet av regeringens budget för 2019 och en tilläggslagstiftning
              till vallagen. Stödet har även bidragit till en högre medvetenhet
              om jämställdhetsfrågor inom ramen för parlamentets arbete.
            </seg>
          </u>
          <note type="speaker">
            Anf. 43 LUDVIG ASPLING (SD):
          </note>
          <note>
            Fru talman! Förra året genomfördes ett val i Zimbabwe , dels
            till parlamentets två kamrar, dels till presidentposten. Valet
            vanns av Robert Mugabes gamla maktparti Zanu-PF, som fick presidentposten
            och en egen majoritet i parlamentet.
          </note>
          <u>
            <seg>
              Även om omvärlden välkomnade att valet var relativt fritt från
              våld har valobservatörer pekat på att det genomfördes på ett mycket
              bristfälligt sätt. EU:s observatörer påpekar bland annat följande
              i rapporten angående den fria åsiktsbildningen:
            </seg>
          </u>
          <note>
            ”Notably, major shortcomings in the pre-election environment
            impacted on the free expression of the will of electors, state
            resources were misused in favour of the incumbent and coverage
            by state media was heavily biased in favour of the ruling party.”
          </note>
          <u>
            <seg>
              Under kampanjen och framåt själva valdagen fanns likaså brister,
              främst genom olika former av påtryckningar gentemot de röstande:
            </seg>
          </u>
          <note>
            ”Observers widely reported on efforts to undermine the free expression
            of the will of electors, through inducements, intimidation and
            coercion against prospective voters to try to ensure a vote in
            favour of the ruling party.”
          </note>
          <u>
            <seg>
              Zimbabwes valkommission fick också hård kritik för felaktigheter
              i valresultatet och bristande transparens och inklusivitet. De
              amerikanska valobservatörsorganisationerna IRI och NDI fastslog
              vidare i en gemensam rapport följande:
            </seg>
          </u>
          <note>
            ”Zimbabwe has not yet established a process that treats all political
            parties equitably and allows citizens to be confident that they
            can cast their vote and express their political opinion free from
            fear of retribution.”
          </note>
          <u>
            <seg>
              Trots att valet alltså inte på något sätt kan anses ha genomförts
              på ett fritt och rättvist sätt väljer Sverige att fortsätta att
              betala ut bistånd till just Zimbabwes politiker. Sverige betalar
              nämligen ut ett bistånd till Zimbabwes parlament för att bland
              annat skapa en demokratisk kultur.
            </seg>
          </u>
          <u>
            <seg>
              Fru talman! Jag reagerade lite grann på det svar jag fick från
              biståndsministern. Han sa följande: ”För att kunna få till stånd
              ett långsiktigt hållbart demokratiskt samhälle krävs att institutioner
              såsom parlamentet stärks.” Detta är i och för sig sant, men det
              som biståndsministern envist vägrar att förstå är att det naturligtvis
              också krävs en genuin vilja till demokratisering från mottagarlandets
              sida.
            </seg>
          </u>
          <u>
            <seg>
              Robert Mugabes maktparti Zanu-PF vet att de inte skulle vinna
              ett fritt och rättvist val, och därför kommer de inte att hålla
              något fritt och rättvist val oavsett hur många biståndsmiljoner
              vi kastar över dem.
            </seg>
          </u>
          <u>
            <seg>
              Jag reagerade vidare på att biståndsministern anser att biståndet
              ger resultat så länge som Zimbabwe stiftar nya lagar. Han verkar
              inte känna till att det mest grundläggande problemet i Zimbabwe
              är att regeringen inte följer lagen, detta trots att Sida själv
              pekar ut detta som ett av de huvudsakliga problemen i sin landrapport.
              Det spelar alltså ingen roll om man stiftar nya lagar om mänskliga
              rättigheter, fria val och så vidare om regimen ändå struntar i
              de lagarna. Dessutom duckar ministern för de frågor jag ställde
              i min interpellation. Därför ställer jag dem igen.
            </seg>
          </u>
          <u>
            <seg>
              Anser ministern att det är lämpligt att ge bistånd direkt till
              ett parlament som inte valts på ett fritt och demokratiskt sätt?
              Förstår biståndsministern att Sverige genom att fortsätta att
              betala ut stödet i praktiken sätter en kvalitetsstämpel på valet
              i Zimbabwe och att vi ger regimen ett alibi gentemot sina egna
              väljare?
            </seg>
          </u>
          <u>
            <seg>
              När frågan om valfusk kommer upp är det lätt för maktpartiet
              att peka på just Sida och Sverige och säga att Sverige inte skulle
              stötta dem om de faktiskt fuskade i valet. Förstår biståndsministern
              problemet?
            </seg>
          </u>
          <note type="speaker">
            Anf. 44 Statsrådet PETER ERIKSSON (MP):
          </note>
          <u>
            <seg>
              Fru talman! Låt mig än en gång klarlägga vad gäller kapacitetsstödet
              till Zimbabwes parlament att biståndsmedlen går till FN:s utvecklingsprogram.
              Stödet har möjliggjort för FN att anordna till exempel offentliga
              utfrågningar avseende nya lagförslag, en oberoende studie om anpassning
              av lagar till 2013 års konstitution samt kapacitetshöjande workshoppar
              där parlamentariker bjudits in att delta. Stödet syftar även till
              att stärka Zimbabwes riksrevision.
            </seg>
          </u>
          <u>
            <seg>
              Ambassaden i Harare undersöker lämpliga vägar för att bygga vidare
              på de resultat som har varit positiva och kommer att fortsätta
              att stödja en stärkt demokratisk utveckling i landet genom andra
              insatser.
            </seg>
          </u>
          <u>
            <seg>
              UNDP-programmet löper ut 2019, och vi avser inte att fortsätta
              med det aktuella stödet i nuvarande form. Det är ett tydligt besked.
            </seg>
          </u>
          <u>
            <seg>
              Däremot har Sverige en bilateral strategi med bistånd till Zimbabwe,
              och där har Sida också en roll. Men de resurser som vi använder
              – en årlig volym av 300 miljoner – går inte till Zimbabwes regering,
              utan mycket av dem går till insatser för mänskliga rättigheter,
              demokrati och rättsstatens principer men också för jämlikhet samt
              miljö, klimat och energi.
            </seg>
          </u>
          <u>
            <seg>
              Jag är mycket bekymrad över utvecklingen i Zimbabwe. Jag delar
              helt den oro som interpellanten och många andra har uttryckt –
              inte minst den senaste tiden, när situationen har förvärrats.
              Jag menar att det vanstyre som länge har funnits i Zimbabwe inte
              har blivit bättre utan snarare förvärrats. Det har skapat en situation
              där vi i dag också har en humanitär kris, och det i ett land som
              för inte så länge sedan var en matproducerande exportör och ett
              bördigt och relativt rikt land. I dag finns det stora behov av
              humanitär hjälp. Ochas högsta chef var för bara några dagar sedan
              i Zimbabwe och diskuterade då ett stort hjälpbehov som framför
              allt handlar om att skapa resurser för att bidra till att befolkningen
              på landsbygden ska kunna få det allra nödvändigaste i form av
              mat, skydd, kläder och sådana saker.
            </seg>
          </u>
          <u>
            <seg>
              Jag bedömer inte att det skulle göra saken bättre om Sverige,
              Sida eller de multilaterala FN-organisationerna helt lämnade landet.
              Men vi måste vid varje tillfälle vara extremt tydliga och tala
              om att Zimbabwe i dag är vanskött och att det måste till en skärpning
              och en förändring när det gäller mänskliga rättigheter och när
              det gäller att sköta landets ekonomi och politiska utveckling
              på ett helt annat sätt än i dag.
            </seg>
          </u>
          <note type="speaker">
            Anf. 45 LUDVIG ASPLING (SD):
          </note>
          <u>
            <seg>
              Fru talman! Interpellationen handlar ju inte om huruvida vi –
              omvärlden, Sverige, EU och så vidare – ska lämna Zimbabwe och
              helt enkelt sluta skicka bistånd och sluta samarbeta. Det är inte
              den frågan jag ställer i interpellationen, för där är vi helt
              överens.
            </seg>
          </u>
          <u>
            <seg>
              Zimbabwe är ett land med stor potential. Det är ett land med
              enorma naturtillgångar som egentligen inte behöver vara fattigt.
              Det är alltså inte det frågan handlar om, utan själva kärnan i
              interpellationen handlar om att det svenska biståndet delvis används
              till fel saker. Det jag framför allt pekar på är stödet som går
              till ett parlament som inte är valt på ett demokratiskt riktigt
              sätt.
            </seg>
          </u>
          <u>
            <seg>
              Biståndsministern nämner kapacitetsbyggande som en viktig målsättning
              för just denna del av biståndet. Visst, kapacitetsbyggande har
              sin funktion och sin plats. Under rätt förutsättningar är det
              naturligtvis bra. Men om regimen i Zimbabwe inte själv vill bygga
              upp kapaciteten för att hålla demokratiska val, ja, då är våra
              skattepengar som används för just det syftet i någon mån bortslösade.
              Man kan inte köpa demokratiska reformer för pengar på det sättet.
            </seg>
          </u>
          <u>
            <seg>
              Vad gäller det andra som biståndsministern nämner om saker som
              utfrågningar och att man anpassar lagstiftningen efter konstitutionen
              kan man fråga sig: Behövs det Sidapengar för att man ska hålla
              en utfrågning i Zimbabwes parlament? Jag tror inte det. Det är
              inte särskilt krångligt. Man bjuder in allmänheten eller vem det
              nu är som ska ställa frågor att komma in och göra det. Det behövs
              liksom inga pengar för det; de förstår precis hur det går till.
              Det känns nästan lite nedvärderande mot dessa människor att man
              säger att de skulle behöva bistånd för att genomföra saker som
              är fullständigt grundläggande. Det behövs inget bistånd. De klarar
              det själva – om de vill göra det.
            </seg>
          </u>
          <u>
            <seg>
              Vad gäller riksrevisionen i Zimbabwe fungerar den ju inte på
              samma sätt som Riksrevisionen i Sverige. Det är viktigt att förstå.
              Riksrevisionen där finns till för att ge regimen ett alibi medan
              den plundrar landets naturresurser och säljer ut dem till kineserna.
              Det är det som riksrevisionen där gör, och det är direkt olämpligt
              att stödja den med pengar.
            </seg>
          </u>
          <u>
            <seg>
              Jag välkomnar naturligtvis beskedet som vi får från biståndsministern
              att denna del av biståndet kommer att avvecklas. Det var så jag
              uppfattade det. Det tycker jag är ett steg i rätt riktning. Jag
              är jätteglad för det, och jag tackar verkligen för det eftersom
              det biståndet är direkt olämpligt.
            </seg>
          </u>
          <note type="speaker">
            Anf. 46 Statsrådet PETER ERIKSSON (MP):
          </note>
          <u>
            <seg>
              Fru talman! Jag får tacka för diskussionen. Jag tycker själv
              att det är viktigt att diskutera förhållandena i Zimbabwe liksom
              i en rad av dess grannländer eftersom den regionen är ett område
              i världen som i dag har stora problem och där vi behöver göra
              ytterligare insatser om vi ska kunna få en utveckling där människor
              har möjlighet att förverkliga sina drömmar om framtiden på ett
              bra sätt. Där finns i grunden goda förutsättningar för ett bra
              liv, men de politiker och det politiska system som finns i Zimbabwe
              har verkligen inte levererat någonting av det man tycker rimligen
              borde kunna genomföras.
            </seg>
          </u>
          <u>
            <seg>
              Som jag sa tidigare har det funnits förhoppningar om en förändring,
              inte minst i samband med det val som hölls i fjol. Nu ser vi att
              de förhoppningarna har grusats, och det måste vi ta konsekvenserna
              av. Däremot tycker jag att det är viktigt att vi inte lämnar Zimbabwe
              och det zimbab ­ wiska folket. I dag kanske mer än någonsin behöver
              man hjälp från det internationella samfundet för att få möjlighet
              att klara vardagen eftersom man står inför en humanitär kris i
              landet.
            </seg>
          </u>
          <note type="speaker">
            Anf. 47 LUDVIG ASPLING (SD):
          </note>
          <u>
            <seg>
              Fru talman! I det sista svaret jag fick av biståndsministern
              har jag inget att anmärka på, utan jag önskar helt enkelt biståndsministern
              lycka till i hans fortsatta arbete med Zimbabwe.
            </seg>
          </u>
          <note type="speaker">
            Anf. 48 Statsrådet PETER ERIKSSON (MP):
          </note>
          <u>
            <seg>
              Fru talman! Tack själv, Ludvig Aspling!
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 13 Svar på interpellation 2018/19:92 om anslutningsbiståndet
            till Turkiet
          </note>
          <note type="speaker">
            Anf. 49 Statsrådet PETER ERIKSSON (MP):
          </note>
          <u>
            <seg>
              Fru talman! Ludvig Aspling har frågat mig om stödet till Turkiet
              genom EU:s instrument för förmedlemskapsstöd, IPA. Interpellanten
              har frågat mig om när anslutningsförhandlingarna de facto avstannade.
              Interpellanten har frågat mig om jag anser att den första delen
              av IPA-stödet uppnådde tillräckliga resultat avseende Turkiet.
              Han har också frågat mig varför anslutningsbiståndet fortsätter
              att betalas ut samtidigt som anslutningsprocessen står still sedan
              länge. Slutligen har interpellanten frågat vilken effekt jag anser
              att den avstannade medlemskapsprocessen har haft och ska ha på
              IPA-stödet.
            </seg>
          </u>
          <u>
            <seg>
              EU:s relation till Turkiet är av central betydelse. De vägval
              Turkiet gör är därför mycket viktiga för EU och dess medlemsstater.
              Sverige verkar för att EU ska ha en gemensam och tydlig Turkietpolitik.
              Dialogen på områden av gemensamt intresse, liksom om utvecklingen
              i Turkiet, behöver fortsätta.
            </seg>
          </u>
          <u>
            <seg>
              Det är viktigt att Turkiets EU-perspektiv bevaras. Ett fortsatt
              EU-perspektiv är även av stor betydelse för oppositionen, civilsamhället
              och Turkiets befolkning. Det gäller inte minst för den dag Turkiet
              är villigt att närma sig EU igen.
            </seg>
          </u>
          <u>
            <seg>
              Jag delar Ludvig Asplings oro över utvecklingen i Turkiet vad
              gäller respekten för mänskliga rättigheter, demokratin och rättsstatens
              principer. Fri opposition och fria medier är förutsättningar för
              ett pluralistiskt, demokratiskt samhälle. Detta framför vi kontinuerligt
              till turkiska företrädare i Stockholm, i Ankara och på andra ställen
              där vi möts.
            </seg>
          </u>
          <u>
            <seg>
              Den negativa utvecklingen i Turkiet har haft konsekvenser för
              landets EU-närmande. Sedan sommaren 2016 pågår inga medlemskapsförhandlingar.
            </seg>
          </u>
          <u>
            <seg>
              EU ger förmedlemskapsstöd till kandidatländer och potentiella
              kandidatländer för att stödja utveckling och reformer som är nödvändiga
              för EU-närmandet. Förmedlemskapsstödet i sig kan dock naturligtvis
              inte ensamt skapa den förändring som behövs i Turkiet.
            </seg>
          </u>
          <u>
            <seg>
              Europeiska revisionsrätten har granskat förmedlemskapsstödet
              i Turkiet fram till 2017. Granskningen konstaterar att resultaten
              varit bättre inom exempelvis tull och beskattning än inom sektorer
              som rättsstats- och förvaltningsområdet. Europeiska revisionsrätten
              konstaterar också att kapaciteten hos turkiska myndigheter att
              genomföra projekt inte alltid varit tillfredsställande.
            </seg>
          </u>
          <u>
            <seg>
              Mot denna bakgrund och den fortsatt negativa utvecklingen i Turkiet
              har EU behövt förändra förmedlemskapsstödet. Politiska bedömningar
              och förändringar av biståndet har hela tiden gått hand i hand
              .
            </seg>
          </u>
          <u>
            <seg>
              År 2016 påbörjades en påtaglig omjustering av stödet till Turkiet.
              Volymmässigt har det årliga stödet minskat till mindre än hälften
              jämfört med snittet för perioden 2014–2016. En betydligt större
              andel går nu till rättsstatsområdet, till insatser för att främja
              en demokratisk utveckling samt till civilsamhället. Parallellt
              minskar den del av medlen som administreras av turkiska myndigheter.
            </seg>
          </u>
          <u>
            <seg>
              Dessa förändringar har Sverige gett sitt stöd till. Det är naturligt
              att biståndsinstrument som förmedlemskapsstöd behöver utvecklas
              när förutsättningarna ändras. Vi kommer att forts ä tt a att verka
              för att justeringar görs på sätt som inte drabbar områden som
              rättsstat och demokrati. Ett livskraftigt civilsamhälle är en
              förutsättning för en positiv utveckling i Turkiet på längre sikt.
            </seg>
          </u>
          <u>
            <seg>
              Förmedlemskapsstödet är ett av de verktyg som EU har för att
              stödja utveckling och reformer som bidrar till Turkiets EU-närmande
              och en reformering av landet. Sverige kommer att fortsätta verka
              för att detta verktyg används så effektivt som möjligt.
            </seg>
          </u>
          <note type="speaker">
            Anf. 50 LUDVIG ASPLING (SD):
          </note>
          <u>
            <seg>
              Fru talman! Turkiet är i dag en instabil och auktoritär stat
              som inte agerar särskilt konstruktivt i konflikten i grannlandet
              Syrien, fängslar flest journalister i världen, förtrycker den
              inhemska demokratiska oppositionen och leds av en uttalad islamist.
            </seg>
          </u>
          <u>
            <seg>
              Mot bakgrund av den politiska utvecklingen har medlemskapsförhandlingarna
              med landet i praktiken avstannat. I EU-nämnden den 18 oktober
              2017 uttryckte statsministern att det därför också vore rimligt
              att förmedlemskapsstödet till Turkiet påverkades. Vi håller med
              statsministern om detta. Det är fullständigt logiskt att förmedlemskapsstödet
              påverkas när medlemskapsförhandlingar inte hålls. Detta har dock
              inte riktigt blivit av.
            </seg>
          </u>
          <note>
            Anslutningsstödet till Turkiet går via något som heter Instrument
            for Pre-Accession Assistance, IPA, som genomfördes mellan 2007
            och 2013. Sedan skedde en uppföljning mellan 2014 och 2020. Kommissionen
            skriver dessutom på sin hemsida att IPA II bygger på de resultat
            som uppnåtts med IPA.
          </note>
          <u>
            <seg>
              Totalt omfattar detta stöd nästan 40 miljarder kronor. Turkiet
              får alltså mest av alla kandidatländer. Av dessa är ungefär 20
              miljarder kronor avsatta för åren 2018–2020, det vill säga en
              period då inga medlemskapsförhandlingar genomförs. Det ser med
              andra ord ut som att den del av EU som ansvarar för anslutningen
              och den del som ansvarar för anslutningsstödet har helt olika
              uppfattningar i denna fråga.
            </seg>
          </u>
          <u>
            <seg>
              Sedan vi lämnade in den här interpellationen har Europaparlamentets
              utrikesutskott dessutom röstat för att formellt helt avsluta medlemskapsförhandlingarna,
              vilket vi anser vore det enda rimliga i den här situationen. Detta
              skedde efter att utskottet fått förhandsinformation om den årliga
              rapporten om hur dessa förhandlingar går.
            </seg>
          </u>
          <note>
            I ett uttalande sammanfattade medlemmarna i EPP-gruppen de centrala
            problemen så här: ”T he disregard of human rights and civil liberties,
            the political influence on the justiciary and the unresolved territorial
            dispute with Cyprus an d other neighbouring countries.”
          </note>
          <u>
            <seg>
              Fru talman! Inget av detta verkar ge något som helst avtryck
              på den svenska regeringen. Jag reagerar särskilt på en del av
              interpellationssvaret där följande sas : ”Ett fortsatt EU-perspektiv
              är även av stor betydelse för oppositionen, civilsamhället och
              Turkiets befolkning. Det gäller inte minst för den dag Turkiet
              är villigt att närma sig EU igen.”
            </seg>
          </u>
          <u>
            <seg>
              För det första vill jag poängtera att det som verkligen betyder
              något för den turkiska oppositionen är att Europa visar att man
              är beredd att markera när oppositionens kontor sprängs i småbitar
              och deras företrädare sätts i fängelse, till exempel genom att
              minska biståndet. Men detta verkar inte Socialdemokraterna eller
              regeringen vara intresserade av.
            </seg>
          </u>
          <u>
            <seg>
              För det andra avslöjar detta hur besatt regeringen fortfarande
              är av att få med Turkiet i EU. Planen är alltså att fortsätta
              betala ut stödet, trots att det inte finns några som helst möjligheter
              för Turkiet att få vara med och de själva inte vill detta, med
              det enda syftet att de kanske någon gång i framtiden skulle kunna
              komma att ändra sig och återigen vilja gå med i unionen.
            </seg>
          </u>
          <u>
            <seg>
              När man följer svensk biståndspolitik blir man ganska van vid
              att höra om slöseri och misslyckade satsningar, men detta måste
              ändå vara något slags rekord. Jag tycker att det är mycket märkligt.
              Har jag förstått saken rätt? Är syftet att fortsätta betala ut
              pengarna för att Turkiet någon gång i framtiden ska vända sig
              till EU, ändra sig och vilja bli en mer europeiskt sinnad stat?
              Det verkar helt koko, om jag får uttrycka mig så.
            </seg>
          </u>
          <note type="speaker">
            Anf. 51 Statsrådet PETER ERIKSSON (MP):
          </note>
          <u>
            <seg>
              Fru talman! Jag vill med kraft hävda att Sverige, Europa och
              EU har ett mycket starkt intresse av att ha en fortsatt dialog
              med Turkiet. Turkiet kommer inte att flytta på sig. Det kommer
              sannolikt att ligga kvar i gränslandet utanför EU och är därför
              ett av våra största och viktigaste grannländer. I Turkiet bor
              80 miljoner människor, lika många som i Tyskland. Landet är en
              stor och viktig del av vårt grannskap.
            </seg>
          </u>
          <u>
            <seg>
              Historiskt kan vi se att de stöd och det förmedlemskapsstöd som
              getts till en rad olika länder utanför EU har varit viktiga för
              att bidra till en utveckling mot en reformering av rättsstaten,
              liksom en demokratisk utveckling.
            </seg>
          </u>
          <u>
            <seg>
              Nu har denna utveckling i stor utsträckning stannat av i Turkiet.
              Vi har fått en mycket negativ process i landet de senaste åren,
              och detta har på ­ verkat stödet. Stödet har anpassats efter förutsättningarna
              och de presta ­ tioner som gjorts i reformarbetet, och det har
              också minskats kraftigt till följd av den politiska utvecklingen
              och dessutom fokuserats mer på demo ­ kratifrämjande insatser.
            </seg>
          </u>
          <u>
            <seg>
              Efter justeringar av finansieringen är det planerade stödet till
              Turkiet mellan 2018 och 2020 ungefär hälften av den siffra som
              interpellanten hänvisar till, det vill säga 10 miljarder kronor
              för tre år. Denna förändring beror just på den utveckling vi har
              sett i Turkiet de senaste åren.
            </seg>
          </u>
          <u>
            <seg>
              Även om vi många gånger har varit mycket kritiska, och ska forts
              ä tt a att vara det, till hur Turkiet har utvecklats är det regeringens
              bestämda uppfattning att dialog och samarbete måste fortsätta.
              Det är på så sätt Sverige och EU kan skapa förutsättningar för
              att påverka Turkiet och landets framtida vägval.
            </seg>
          </u>
          <u>
            <seg>
              Många av de insatser som görs bilateralt mellan Sverige och Turkiet
              i dag syftar också direkt till att stärka oppositionen och människor
              som jobbar för mänskliga rättigheter i Turkiet. Detta har stor
              betydelse för många av dem som arbetar för att skapa en positiv
              utveckling.
            </seg>
          </u>
          <note type="speaker">
            Anf. 52 LUDVIG ASPLING (SD):
          </note>
          <u>
            <seg>
              Fru talman! Till att börja med vill jag säga att jag håller med
              om mycket av det som biståndsministern understryker. Stöd till
              oppositionen i Turkiet är alldeles utmärkt. Stöd för att hjälpa
              civilsamhället och stötta mänskliga rättigheter och en demokratisk
              utveckling är också jättebra.
            </seg>
          </u>
          <u>
            <seg>
              Jag är helt enig med statsrådet om detta, och det är inte riktigt
              det som är kärnan i den här interpellationen. Det stöd som vi
              ger till Turkiet via IPA syftar nämligen inte bara till just dessa
              saker utan också mycket till sådant som att anpassa Turkiets jordbrukslagstiftning
              till EU:s aki , till exempel – ett ganska långvarigt projekt som
              har rätt stora anslag. Det tjänar inget syfte för den turkiska
              befolkningen eller för en demokratisk utveck ­ ling. Det enda
              syftet med det är att förbereda Turkiet för anslutning till unionen,
              och det är detta jag är kritisk mot.
            </seg>
          </u>
          <u>
            <seg>
              Vad gäller siffran, 10 miljarder i stället för 20 miljarder,
              måste kommissionen börja uppdatera sin hemsida lite oftare. Siffran
              20 miljarder hämtade jag i förra veckan; den står fortfarande
              där. Om kommissionen har sänkt detta till 10 miljarder är det
              jättebra – jag är naturligtvis nöjd över det. Men det borde sänkas
              till ungefär noll. Det skulle vara det allra bästa.
            </seg>
          </u>
          <u>
            <seg>
              Vi säger naturligtvis ja till dialog och samarbete med Turkiet
              där så är lämpligt. Men nu befinner vi oss i ett läge där vi har
              en förhandling om en kommande europeisk budget, en ganska tuff
              förhandling där Sverige och den regering som Peter Eriksson företräder
              har intagit en hyggligt resonabel ståndpunkt som går ut på att
              budgeten inte ska öka utan hållas till 1 procent av bni. Då måste
              man börja leta efter saker att skära ned på.
            </seg>
          </u>
          <u>
            <seg>
              Det här är väl en sak som är alldeles utmärkt att skära ned på?
              Vi betalar fortfarande ut 10 miljarder kronor i stöd till ett
              land för att det ska bli medlem i Europeiska unionen, samtidigt
              som inga förhandlingar pågår och samtidigt som en majoritet i
              parlamentets utrikesutskott säger att man vill avbryta förhandlingen
              och ta bort Turkiets kandidatstatus. Och samtidigt visar turkarna
              själva med all önskvärd tydlighet att de inte är intresserade
              av en europeisk utveckling, om man får kalla det så.
            </seg>
          </u>
          <u>
            <seg>
              Det som jag framför allt skulle vilja är att man såg på den här
              frågan lite grann ur ett skattebetalarperspektiv: Är detta lämpligt
              att spendera pengar på? Svaret på den frågan är nej, Peter Eriksson,
              och jag hoppas att den svenska regeringen kommer att driva den
              linjen i den kommande förhandlingen om MFF, alltså att detta är
              en budgetpost som ska krympa.
            </seg>
          </u>
          <note type="speaker">
            Anf. 53 Statsrådet PETER ERIKSSON (MP):
          </note>
          <u>
            <seg>
              Fru talman! Man kan naturligtvis sluta handla, sluta samarbeta
              och sluta försöka bidra till en positiv utveckling i länder i
              vår närhet så fort man ser att utvecklingen går åt fel håll, men
              jag tror inte att det gynnar skattebetalarna i Europa. Jag tror
              inte att det gynnar mänskliga rättigheter eller en demokratisk
              utveckling i Turkiet på något sätt.
            </seg>
          </u>
          <u>
            <seg>
              Ska vi få en positiv utveckling tror jag tvärtom att vi ska försöka
              göra insatser som bidrar till det, i stället för att försöka gå
              åt andra hållet.
            </seg>
          </u>
          <u>
            <seg>
              Jag kan ta några exempel på sådant som händer i dag. Genom en
              facilitet för civilsamhället kan stöd ges till turkiska organisationer
              för verksamheter som försvarar mänskliga rättigheter, kulturinitiativ
              som bidrar till en öppnare samhällsdialog eller verksamheter som
              främjar kvinnors deltagande i beslutsfattande. Genom stipendieprogram
              som Erasmus plus och Jean Monnet kan turkiska studenter och akademiker
              skapa nätverk inom Europa och därigenom stärka sin europeiska
              identitet och närvaro.
            </seg>
          </u>
          <u>
            <seg>
              Instrumenten för förmedlemskapsstöd möjliggör även stöd inom
              andra sektorer av gemensamt strategiskt intresse, till exempel
              inom miljö- och energisektorn. Under den resterande perioden av
              IPA II, alltså 2018–2020, kommer prioriterade insatser att fortsätta
              för att bygga kapacitet och anpassa lagstiftningen till EU:s regelverk
              när det gäller till exempel förnybar energi, energieffektivitet,
              anpassning till klimatförändringar och vatten och avlopp för att
              skapa bättre förutsättningar för hälsa och vattentillgång för
              människor i Turkiet.
            </seg>
          </u>
          <u>
            <seg>
              Detta är förändringar som inte i dag, såvitt vi kan se, handlar
              om att Turkiet ska bli medlem i EU, utan de handlar om att skapa
              institutioner och utvecklingstendenser för att det ska bli en
              positiv utveckling i Turkiet och ett samarbete. Vi kan få en ekonomisk
              utveckling som är positiv och i nästa skede också hoppas på en
              demokratisk utveckling och en positiv utveckling när det gäller
              mänskliga rättigheter. Detta tycker jag att det finns ett stort
              värde i.
            </seg>
          </u>
          <u>
            <seg>
              Jag tror att också svenska skattebetalare gynnas av att Turkiet
              fortsätter att ha ett fönster mot Europa och att Europa fortsätter
              att ha ett fönster mot Turkiet, i stället för att man vänder sig
              åt andra håll och utvecklas i en riktning som innebär större risk
              för konflikter och problem i vår närhet och strax utanför Europas
              gränser.
            </seg>
          </u>
          <note type="speaker">
            Anf. 54 LUDVIG ASPLING (SD):
          </note>
          <u>
            <seg>
              Fru talman! Biståndsministern tar upp saker som över huvud taget
              inte ingår i interpellationens område.
            </seg>
          </u>
          <u>
            <seg>
              Vi har aldrig sagt att vi ska sluta handla med Turkiet eller
              att Turkiet ska uteslutas ur tullunionen. Vi står bakom att de
              finns där. Vi har heller aldrig sagt att man ska sluta samarbeta
              med Turkiet på områden där så är lämpligt. Detta är vi helt för.
              Det är en självklarhet. Men interpellationen handlar inte om det.
            </seg>
          </u>
          <u>
            <seg>
              Interpellationen handlar om det bistånd som Europeiska unionen
              och Sverige ger till Turkiet för att hjälpa dem att bli medlem
              av Europeiska unionen, samtidigt som Turkiet inte vill bli medlem
              i Europeiska unionen.
            </seg>
          </u>
          <u>
            <seg>
              Biståndsministern tar upp sådant som Erasmus plus och kulturinitiativ.
              Erasmus plus är det massor av länder som samarbetar inom utan
              att de har någon som helst möjlighet att gå med i Europeiska unionen.
              Det finns folk från Sydkorea som pluggar genom Erasmus plus. Det
              har ingenting med detta att göra.
            </seg>
          </u>
          <u>
            <seg>
              Ministern talar om att hjälpa Turkiet med kulturinitiativ. Kulturen
              där är ju kvinnofientlig på flera sätt – det stämmer säkert –
              så det finns säkert en förbättringspotential. Men man ska också
              beakta att Turkiet inte är något fattigt land. Jag tror att Turkiet
              har en genomsnittlig bnp per capita på runt 20 000–28 000 dollar.
              Det är alltså ett rikare land än flera EU-länder. Rumänien och
              Bulgarien är ju fattigare än så.
            </seg>
          </u>
          <u>
            <seg>
              Frågan är alltså om vi spenderar pengarna på rätt sätt. Ska vi
              stödja Turkiet för att de ska utveckla sin kultur? Det har ju
              turkarna gott om pengar för att göra själva om de så vill. Och
              om de inte vill, ska vi då utveckla deras kultur i motsatt riktning
              mot vad de själva önskar? Det verkar inte heller riktigt som väl
              spenderade skattepengar.
            </seg>
          </u>
          <u>
            <seg>
              Jag tycker att biståndsministern ändå har en del att fundera
              på. Jag hoppas att det kommer ett litet omtänk inför budgetförhandlingen
              i år.
            </seg>
          </u>
          <note type="speaker">
            Anf. 55 Statsrådet PETER ERIKSSON (MP):
          </note>
          <u>
            <seg>
              Fru talman! Det pågår hela tiden en förändring och en inriktning
              av EU-stödet beroende på vad som händer i Turkiet. Som jag sa
              tidigare har det minskat kraftigt de senaste åren och i större
              utsträckning inriktats mot demokrati och mot att bygga institutioner
              som fungerar och värnar rättsstatens principer.
            </seg>
          </u>
          <u>
            <seg>
              Även om utvecklingen i Turkiet på många sätt har gått åt fel
              håll tycker jag inte att man ska ge upp. Det är ett stort och
              viktigt land i vår närhet. EU kan bidra till en positiv utveckling,
              och det vore väldigt synd om man inte tar de möjligheterna. Om
              man stänger den dörren kan det leda till att vi får en mycket
              sämre och negativare utveckling i Turkiet, där man vänder sig
              åt andra håll och helt släpper det intresse för demokrati som
              ändå har funnits. Hos många människor i Turkiet finns det fortfarande
              ett hopp om att utvecklingen ska förändras och att den demokratiska
              utvecklingen ska bli bättre. De hoppas att EU kan bidra till detta,
              och det gör vi också på många sätt.
            </seg>
          </u>
          <u>
            <seg>
              Jag tycker inte att det finns någon stor anledning att instämma
              i interpellantens oro när det gäller EU:s stöd. Däremot finns
              det anledning att vara orolig över utvecklingen i Turkiet och
              göra vad vi kan för att förändra den.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 14 Svar på interpellation 2018/19:88 om skarven
          </note>
          <note type="speaker">
            Anf. 56 Statsrådet JENNIE NILSSON (S):
          </note>
          <u>
            <seg>
              Fru talman! Viktor Wärnick har frågat mig vilka åtgärder jag
              avser att vidta eller föreslå för att få bukt med skarven och
              dess skadliga effekter.
            </seg>
          </u>
          <u>
            <seg>
              Skarven och hur den ska förvaltas är en viktig fråga. Skarvbeståndets
              utveckling bedöms i dag vara stabil på nationell nivå. Eftersom
              skarven förflyttar sig, till exempel i födosyfte, kan det leda
              till ökad närvaro på vissa platser samtidigt som närvaron minskar
              i andra områden.
            </seg>
          </u>
          <u>
            <seg>
              Jag är medveten om att fisket kan påverkas negativt eftersom
              skarv kan ta fångad fisk och skada fiskeredskap. Det finns också
              indikationer på att skarv lokalt kan ha en negativ effekt på fiskbestånd.
              Jag är även medveten om att naturen i anslutning till häckningsplatser
              för skarv förändras. Mängden skarv lokalt kan uppfattas som problematisk.
              Jag förstår att det kan påverka skärgårdens attraktionskraft och
              utvecklingen av skärgårdsnära turism.
            </seg>
          </u>
          <u>
            <seg>
              För att minska effekterna av skarvskadorna finns det inom havs-
              och fiskeriprogrammet stöd till investeringar i utrustning för
              att skydda redskap och fångster från däggdjur och fåglar som skyddas
              av art- och habitatdirektivet och fågeldirektivet, under förutsättning
              att det inte undergräver fiskeredskapens selektivitet och att
              alla lämpliga åtgärder införs för att förhindra fysiska skador
              på rovdjur. Åtgärden omfattar även stöd för inlandsfiske enligt
              samma villkor.
            </seg>
          </u>
          <u>
            <seg>
              Naturvårdsverket har det övergripande nationella ansvaret för
              jaktfrågor. Förvaltningen av skarv är regionaliserad, och om det
              är motiverat kan länsstyrelsen besluta om skyddsjakt. Regeringen
              har i dagsläget inte för avsikt att föreslå en ändring i denna
              ordning men följer frågan noga. När tillstånd till skyddsjakt
              beviljas är det också betydelsefullt att ansträngningar görs för
              att tillståndet ska nyttjas fullt ut.
            </seg>
          </u>
          <note type="speaker">
            Anf. 57 VIKTOR WÄRNICK (M):
          </note>
          <u>
            <seg>
              Fru talman! Jag får börja med att tacka landsbygdsministern för
              svaret. Att jag ställer denna interpellation till ministern beror
              på den akuta problematik som råder i Sverige i allmänhet och i
              Gävleborgs län i synnerhet på grund av skarven och dess framfart.
            </seg>
          </u>
          <u>
            <seg>
              Längs kusten i Gävleborgs län, som jag kommer ifrån, har skarven
              tredubblats på bara två år. Den överlägset största ökningen har
              skett i Söderhamns kommun, min hemkommun, utanför orten Sandarne.
              Skarvens närvaro försämrar förutsättningarna för fiske och boende
              i skärgården. Fågeln äter som bekant stora mängder fisk, och avföringen
              gör att växtligheten på de öar där skarven huserar i princip dör.
              Detta är ett stort problem att ta på allvar.
            </seg>
          </u>
          <u>
            <seg>
              För kommuner, som de längs Gävleborgskusten, där skärgården är
              helt central för utveckling och turism riskerar detta att helt
              förstöra förutsättningarna för framtidssatsningar. Det är helt
              enkelt inte attraktivt att vistas i de miljöer där skarven finns
              närvarande.
            </seg>
          </u>
          <u>
            <seg>
              Det finns uppenbarligen anledning att se över skarvens skyddsbehov
              i Sverige. Precis som ministern indirekt sa är skarven i Sverige
              på popula ­ tionsnivå inte alls hotad, snarare tvärtom. Därför
              kommer det inte att hjäl ­ pa med några enklare störningsoperationer
              från år till år eller med att man fortsätter på samma sätt som
              tidigare. Verkningsfulla åtgärder och verktyg måste till.
            </seg>
          </u>
          <u>
            <seg>
              I det svar som jag har fått av ministern tycker jag att det mest
              beskrivs hur skarvförvaltningen fungerar och regleras i dag. Jag
              skulle önska att ministern gick närmare in på vad regeringen avser
              att göra ytterligare för att få bukt med det uppenbara skarvproblemet.
            </seg>
          </u>
          <note type="speaker">
            Anf. 58 JOHN WEINERHALL (M):
          </note>
          <u>
            <seg>
              Fru talman! Tack, Viktor Wärnick, för denna interpellation! Det
              är en mycket angelägen och viktig fråga, så också i mitt hemlän
              Östergötland.
            </seg>
          </u>
          <note>
            Fram till och med Sveriges inträde i Europeiska unionen, 1995,
            hade vi allmän jakttid för storskarv i Sverige. Men då arten är
            listad i EU:s fågeldirektiv är all allmän jakt på storskarv förbjuden
            inom unionen.
          </note>
          <u>
            <seg>
              I Sverige finns det i dag över 40 000 häckande par, till skillnad
              mot 1 000 när fågeldirektivet kom till. Trots detta beviljas skyddsjakt
              på storskarv ytterst sällan.
            </seg>
          </u>
          <u>
            <seg>
              Storskarven står i stor konflikt med människan på grund av konkurrensen
              med fiskenäringen. Storskarven kan på egen hand utplåna hela årsbestånd
              av öringsföryngring, exempelvis. Den plockar även fisk ur fiskeredskap
              och odlingar samt förstör fiskeutrustning för stora summor årligen.
              Den sanitära påverkan denna fågel har genom sin starkt doftande
              och frätande avföring gör den dessutom till ett skadedjur både
              för fiskenäringen och för det allmänna intresset för skärgård,
              insjö och kustmiljö. Det är inte svårt att föreställa sig vilken
              skada den gör för den svenska naturen och fiskenäringen.
            </seg>
          </u>
          <u>
            <seg>
              Då är min fråga: Vad ämnar ministern göra åt det stora problem
              som fågeldirektivet och Sveriges tillämpning av det innebär för
              fisket och vattennära miljöer?
            </seg>
          </u>
          <note type="speaker">
            Anf. 59 Statsrådet JENNIE NILSSON (S):
          </note>
          <u>
            <seg>
              Fru talman! Låt mig börja med att tacka Viktor Wärnick för att
              han lyfter upp frågan. Det är självklart angeläget att vi hela
              tiden följer utveck ­ lingen. Hela landet ska kunna växa och utvecklas.
              Det är viktigt både ur ett näringsperspektiv och ur ett besöksnäringsperspektiv.
              Det är icke irrelevant i sammanhanget, när vi pratar om det kustnära
              och om skärgård. Och det är viktigt utifrån ett boendeperspektiv
              – det är viktigt för människor som bor där att man har en balanserad
              och bra politik på detta område.
            </seg>
          </u>
          <u>
            <seg>
              Det innebär inte på något sätt att frågan är okomplicerad. Vi
              äger inte frågan helt och hållet själva, utan det är en fråga
              som är reglerad via ett direktiv inom EU. Samtidigt har vi självklart
              verktyg i Sverige, nationellt, som vi ska använda, inte minst
              kopplat till möjligheten till skyddsjakt.
            </seg>
          </u>
          <u>
            <seg>
              Jag kan konstatera att jag tycker att det är bra att vi på svensk
              nivå har valt att regionalisera frågan och att ansvaret ligger
              på länsstyrelserna. Det innebär att beslutsbefogenheterna finns
              regionalt och nära dem som är berörda av frågorna.
            </seg>
          </u>
          <u>
            <seg>
              Länsstyrelserna beviljar skyddsjakt – det är min bild. Detta
              kan göras på två sätt. Det kan ske utifrån att enskilda individer
              eller allmänhet söker tillstånd för att jaga, och det kan ske
              på initiativ från länsstyrelsen. Det finns all anledning att fundera
              på hur man tydligt informerar om de möjligheter som finns. Det
              handlar också om att försöka säkerställa att beslut om skyddsjakt
              fullt ut efterlevs.
            </seg>
          </u>
          <u>
            <seg>
              Problemet i detta sammanhang är inte att länsstyrelserna är speciellt
              njugga i fråga om att bevilja skyddsjakt. Det är däremot ett problem
              att man inte skjuter av i enlighet med den beviljade skyddsjakten.
              Det finns nämligen ett begränsat intresse för jägare att skjuta
              – av olika skäl, som jag tänker att vi kanske inte ska gå in på
              just nu.
            </seg>
          </u>
          <u>
            <seg>
              Frågan är alltså komplex. Vi följer den kontinuerligt över tid.
              Men i nuläget har jag inte för avsikt att vidta några nya åtgärder
              på detta område. Min bild är att vi har de verktyg som krävs utifrån
              politikens roll. Däremot finns det en hel del att göra när det
              gäller att informera om de möjligheter som finns och när det gäller
              att säkerställa att man fullt ut levererar utifrån de möjligheter
              som finns.
            </seg>
          </u>
          <note type="speaker">
            Anf. 60 VIKTOR WÄRNICK (M):
          </note>
          <u>
            <seg>
              Fru talman! Enligt länsstyrelsen i Gävleborg fanns det förra
              året 3 500 skarvbon längs Gävleborgskusten. 2 300 av dem fanns
              i Söderhamns kommun. Det är en otroligt hög siffra. Detta innebär
              enorma konsekvenser för alla som bor och verkar i dessa områden.
            </seg>
          </u>
          <u>
            <seg>
              Jag vet inte om landsbygdsministern sett hur en skarvinvaderad
              ö ser ut, så jag har tagit med mig en bild. Bilden föreställer
              en av öarna utanför Kjeratten i Sandarne, i Söderhamns kommun.
              Det är en av de platser som har blivit mest förknippade med skarvens
              framfart i Gävleborgs län. Bilden är tagen förra året, mitt i
              den svenska högsommaren, när grönskan annars är som vackrast.
              Det är ingen trevlig syn. Illaluktande spököar borde inte vara
              ett inslag i den svenska skärgården.
            </seg>
          </u>
          <u>
            <seg>
              Jag var på plats i området i höstas och fick beskrivet av de
              boende hur det är att leva med skarven så nära inpå farstukvisten.
              Stanken av avföringen och den förstörda skärgårdsmiljön är ständigt
              närvarande för dem.
            </seg>
          </u>
          <u>
            <seg>
              Detta är verkligheten för många människor som känner en uppgivenhet
              inför statens och det offentligas oförmåga att få bukt med den
              ohyra som skarven är i dessa områden.
            </seg>
          </u>
          <u>
            <seg>
              Vi moderater lovade i höstens val att arbeta för att beslut om
              skarvförvaltning ska fattas så nära dem som berörs som möjligt.
              Jag hoppas att regeringen snarast möjligt ska landa i samma slutsats.
              Lagstiftningsförändringar, fru talman, måste uppenbarligen till,
              eftersom länsstyrelsens handlingsutrymme, precis som ministern
              påpekar, är alltför begränsat. Måhända är också viljan alltför
              begränsad.
            </seg>
          </u>
          <u>
            <seg>
              Många runt om i vårt land menar att skarven är en invasiv art
              som inte ens hör hemma i den svenska faunan. Även om man inte
              vill gå så långt i sina ställningstaganden måste man rimligen
              inse att den i vissa områden nu är en orimlig olägenhet som måste
              bort.
            </seg>
          </u>
          <u>
            <seg>
              Jag och många med mig tycker att kommunerna i mycket högre utsträckning
              måste få reella påverkansmöjligheter när det gäller skarvförvaltningen.
              En avstämning med ministerns partikollegor i Gävleborg och Söderhamn
              är bara ett telefonsamtal bort – då kan hon få bekräftat att de
              tycker likadant. Det råder konsensus över partigränserna i frågan
              i de kommuner som är berörda. Min slutsats är tyvärr att problemet
              finns här i Stockholm och hos det så kallade gröna partiet, som
              också ingår i reger ­ ingen.
            </seg>
          </u>
          <u>
            <seg>
              Fru talman! Det står inte på förrän sommaren står för dörren
              och skarven återigen cirklar i skyn längs Gävleborgskusten och
              på andra ställen runt om i landet. Är det verkligen ministerns
              enda svar att regeringen ”följer frågan noga”? Ska de boende på
              Kjeratten tvingas få ytterligare en sommar förstörd av dessa fåglar?
            </seg>
          </u>
          <note type="speaker">
            Anf. 61 JOHN WEINERHALL (M):
          </note>
          <u>
            <seg>
              Fru talman! I mitt hemlän Östergötland har skarven blivit ett
              allt större problem som breder ut sig alltmer. Antalet ökar stort,
              och skarven har spritt sig från kusten in i landet och till våra
              insjöar. Det är alltså inte bara ett problem för vårt kustband
              och vår skärgård, vilket förstås i sig är illa nog.
            </seg>
          </u>
          <u>
            <seg>
              I sjön Tisnaren har ålen försvunnit helt på grund av skarven.
              Fiskbestånden har minskat kraftigt. I Roxen beräknas 3 ton fisk
              försvinna varje dag på grund av skarven. För inte så länge sedan
              hade vi fem heltidsyrkesfiskare i Roxen. Nu finns det en kvar.
              Flera öar i Roxen är nu helt döda.
            </seg>
          </u>
          <u>
            <seg>
              Det är helt uppenbart att den skyddsjakt som länsstyrelsen beviljar
              inte är tillräcklig och att det krävs allmän jakttid på skarv.
              Ministern sa att hon inte var beredd att vidta några regeländringar.
              Men jag måste ändå få fråga: Menar ministern alltså att man inte
              vill modernisera det fågeldirektiv som kom till 1979? Vad tänker
              ministern göra för att mildra Sveriges tillämpning av direktivet?
            </seg>
          </u>
          <note type="speaker">
            Anf. 62 Statsrådet JENNIE NILSSON (S):
          </note>
          <u>
            <seg>
              Fru talman! Jag kan först konstatera att Naturvårdsverket på
              regeringens uppdrag har tagit fram en nationell förvaltningsplan
              när det gäller skarv. Där försöker man hantera och balansera de
              konflikter som finns kring frågan.
            </seg>
          </u>
          <u>
            <seg>
              Jag delar vidare interpellantens synpunkt att det är bra om beslut
              i den här typen av frågor fattas så nära de berörda som möjligt.
              Därför tycker jag att det är bra att denna fråga är regionaliserad,
              vilket innebär att länsstyrelserna har det yttersta ansvaret.
            </seg>
          </u>
          <u>
            <seg>
              Även länsstyrelserna har tagit fram och vidtagit olika åtgärder.
              Exempelvis har länsstyrelsen i Gävleborgs län tagit fram en regional
              förvaltningsplan för skarv. Det är positivt med hänsyn till att
              det lokala beståndet ser olika ut på olika ställen och man då
              kan göra väl regionalt avvägda beslut i de här planerna.
            </seg>
          </u>
          <u>
            <seg>
              Jag uppfattar att interpellanten menar att mer av ansvaret för
              skyddsjakt eller annat ska gå över till kommunerna. Det är ingenting
              som finns på regeringens agenda, men det finns ju andra verktyg
              som man kan ta till i kommunerna.
            </seg>
          </u>
          <u>
            <seg>
              På vissa ställen har man till exempel konstaterat att havsörn
              är bra i sammanhanget givet att den äter skarv. En ökad population
              av havsörn är då en del av den naturliga kedjan. Exempelvis i
              Sotenäs kommun i Västra Götalands län har man projekt där man
              matar havsörn för att attrahera dem till området.
            </seg>
          </u>
          <u>
            <seg>
              Jag inser att detta är i liten skala och ett verktyg bland många,
              men den stora delen tror jag ändå handlar om att vi nu har en
              debatt som verkar utgå från att man inte kan eller får jaga skarv
              i den omfattning som man skulle vilja. Att problemet skulle vara
              att det söks en massa tillstånd för att få lov att jaga skarv
              som man får nej på hos länsstyrelsen stämmer inte riktigt överens
              med den bild jag har fått. Snarare är det så att de tillstånd
              som söks generellt sett beviljas men sedan inte utnyttjas fullt
              ut. Det är ju någon som ska jaga den här skarven, men intresset
              för att faktiskt jaga skarv är litet.
            </seg>
          </u>
          <u>
            <seg>
              Om interpellanterna har tankar och idéer om hur man kan förmå
              jägare att tycka att det är intressantare att jaga skarv än vad
              man bevisligen tycker i dag skulle jag välkomna det och i sådana
              fall titta på den typen av förslag. Jag delar ju interpellanternas
              oro när det gäller skarvpopulationen och hur den påverkar framför
              allt skärgårdsfisket.
            </seg>
          </u>
          <u>
            <seg>
              Jag är alltså glad för alla de initiativ som tas i stort och
              i smått, och jag tror att man kommer att behöva fortsätta att
              jobba brett på nationell nivå med nationella förvaltningsplaner
              och på regional nivå genom att förfina och utveckla de regionala
              förvaltningsplanerna. Det handlar också om att både informera
              och upplysa om de verktyg som finns på det området liksom andra
              typer av lokala alternativ – havsörn eller annat.
            </seg>
          </u>
          <note type="speaker">
            Anf. 63 VIKTOR WÄRNICK (M):
          </note>
          <u>
            <seg>
              Fru talman! Tyvärr kan jag inte tolka landsbygdsministern på
              något annat sätt än att vi nu har ytterligare en sommar framför
              oss med stora problem i Sveriges kust- och skärgårdsliv på grund
              av att skarven även i forts ä tt ningen kommer att tillåtas härja.
              Det är i så fall ett oerhört tråkigt besked.
            </seg>
          </u>
          <u>
            <seg>
              Naturvårdsverkets åtgärder och förvaltningsplanen från länsstyrelsen
              i Gävleborg räcker inte till. Föregående år när vi såg den här
              kraftiga ökningen i Gävleborg var det över huvud taget ingen skyddsjakt
              i Söderhamns kommun. Havsörnar tror jag är en långsökt lösning
              på problemet.
            </seg>
          </u>
          <u>
            <seg>
              Att skarvbeståndet bedöms vara stabilt på nationell nivå, som
              ministern inledningsvis påpekade, är en klen tröst för alla som
              bor och verkar längs kusten i Gävleborg, där skarven har tredubblats
              på två år. Min inställning är att vi nu måste göra allt vi kan
              för att förhindra skarvens framfart – inte en sommar till som
              den förra! Jag kan konstatera att bollen nu ligger hos regeringen.
            </seg>
          </u>
          <u>
            <seg>
              Jag skulle därför avslutningsvis vilja välkomna ministern på
              ett besök till Gävleborg. Närhelst det passar kan jag och säkert
              några av ministerns partikollegor i Gävleborg och Söderhamns kommun
              tillsammans visa henne effekterna av fågelns framfart i de värst
              drabbade områdena i Sverige, som ju finns i Sandarne i Söderhamn.
              Det är bara att återkomma till mig så lovar jag att ordna med
              detta.
            </seg>
          </u>
          <note type="speaker">
            Anf. 64 Statsrådet JENNIE NILSSON (S):
          </note>
          <u>
            <seg>
              Fru talman! Jag får i och för sig inte en bild av att vi står
              väldigt långt ifrån varandra i den här frågan. Vi delar en bild
              av att det här är problematiskt i vissa områden och att det är
              problematiskt för såväl fiske- och besöksnäringen som för dem
              som bor i området. Men jag hör inte i debatten några konkreta
              förslag på vad det är vi ska göra, vilket jag ändå tolkar som
              ett tecken på att det här är komplicerat och att man inte har
              identifierat några direkta brister i lagstiftningen som bör åtgärdas
              på nationell nivå.
            </seg>
          </u>
          <u>
            <seg>
              Lite svepande sas det att kommunerna bör få större ansvar. Det
              skulle i så fall innebära att man liksom ska ändra hela förvaltningsordningen
              kring vem som kan ge tillstånd för skyddsjakt. En rimligare åtgärd
              i sammanhanget borde i så fall vara att se till att kommunernas
              inflytande över beslutsfattandet inom ramen för länsstyrelsens
              uppdrag blir tydligt. Det tänker jag att man lämpligast gör genom
              att ha en god information om de möjligheter som finns.
            </seg>
          </u>
          <u>
            <seg>
              Jag tror att vi är gemensamt bekymrade över problemet, där det
              är problem. Jag kommer gärna ut och besöker orter, och jag är
              väldigt öppen och välkomnande inför konkreta förslag på vad det
              är som i så fall ska justeras i lagstiftning på nationell nivå
              för att komma till rätta med problemet. Jag har så här långt i
              den debatten inte noterat något konkret förslag.
            </seg>
          </u>
          <note>
            Interpellationsdebatt en var härmed avslutad.
          </note>
          <note>
            § 15 Svar på interpellation 2018/19:93 om resultatstyrning av
            strukturfonderna
          </note>
          <note type="speaker">
            Anf. 65 Statsrådet JENNIE NILSSON (S):
          </note>
          <u>
            <seg>
              Fru talman! Ludvig Aspling har frågat EU-ministern varför Europeiska
              unionen har valt att inte ställa upp tydliga uppföljningsbara
              resultatmål i utgiftsområdena 1 och 2 samt hur Europas skattebetalare
              ska veta huruvida deras investeringar i tillväxt och utjämning
              gett tilltänkt resultat om inga mål ställs upp.
            </seg>
          </u>
          <u>
            <seg>
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <u>
            <seg>
              Låt mig inleda med att säga att den svenska regeringen vill se
              ett resultat ­ inriktat genomförande av EU:s gemensamma investeringar.
              Det gäller såväl komman de långtidsbudget för 2021–2027 som de
              investeringar som görs inom ramen för innevarande budgetperiod.
            </seg>
          </u>
          <u>
            <seg>
              Rubrik 1 och 2 i kommissionens budgetförslag rymmer fler fonder
              och program än strukturfonderna. Där återfinns även budgetposter
              för sektorspolitikområden, bland annat forskning, transport och
              utbildning. Men jag uppfattar att den här interpellationen handlar
              om resultatstyrning av strukturfonderna.
            </seg>
          </u>
          <note>
            Strukturfonderna, det vill säga Europeiska regionala utvecklingsfonden,
            Europeiska socialfonden plus och Sammanhållningsfonden, utgör
            en tredjedel av hela budgetförslaget för 2021–2027.
          </note>
          <u>
            <seg>
              Strukturfonderna genomförs via sjuåriga program. En viktig del
              i framtagandet av programmen är att sätta upp kvantifierbara mål
              för insatserna. Inför innevarande programperiod ökade kraven på
              att tydliga resultat ska uppnås. Ansvariga myndigheter och projektägare
              arbetar kontinuerligt med att utifrån dessa mål och indikatorer
              följa upp och redovisa resultaten av insatserna. På EU-nivå går
              detta att följa via kommissionens Open Data Portal.
            </seg>
          </u>
          <u>
            <seg>
              Fonderna är också viktiga verktyg i genomförandet av den övergripande
              Europa 2020-strategin om smart och hållbar tillväxt för alla.
              Inom ramen för strategin har varje medlemsstat ställt upp egna
              uppföljningsbara nationella mål.
            </seg>
          </u>
          <u>
            <seg>
              Som exempel på ett sätt för allmänheten att följa strukturfondsinvesteringarna
              vill jag nämna möjligheten att ta del av projektresultat som presenteras
              på olika orter i landet under Mitt Europa-veckan 4–12 maj 2019.
            </seg>
          </u>
          <u>
            <seg>
              I augusti 2019 kommer den svenska regeringen att lämna en framstegsrapport
              till kommissionen. Rapporten ska redovisa resultat och uppfyllelse
              av delmål i halvtid av nuvarande programperiod. Motsvarande rapporter
              ska lämnas för alla medlemsstater. Detta gör att alla kan få en
              bild av vad som hittills har uppnåtts.
            </seg>
          </u>
          <u>
            <seg>
              Låt mig avsluta med att understryka att den svenska regeringen
              vill se ett fortsatt resultatinriktat genomförande av strukturfonderna.
              Sverige vill dessutom även i forts ä tt ningen se horisontella
              principer, däribland jäm ­ ställdhet, i både förberedelse och
              genomförande av samtliga program. Det ­ ta framhåller vi i de
              pågående förhandlingarna om förordningsförslagen inför perioden
              2021–2027.
            </seg>
          </u>
          <note type="speaker">
            Anf. 66 LUDVIG ASPLING (SD):
          </note>
          <u>
            <seg>
              Fru talman! Sverige har sedan inträdet bidragit med ungefär 600
              miljarder kronor till EU:s gemensamma budget. Det är den överlägset
              största investeringen i Sveriges historia. Den samlade EU-budgeten
              för år 2021 omfattar enligt föreliggande förslag ungefär 1 660
              miljarder kronor, och ungefär hälften av detta är avsatt till
              de två första utgiftsområdena.
            </seg>
          </u>
          <u>
            <seg>
              Det första utgiftsområdet har som målsättning att genom forskning,
              infrastruktur och digitalisering skapa ekonomisk tillväxt, och
              det andra har som målsättning att minska de ekonomiska skillnaderna
              mellan EU-länder genom så kallade strukturfonder.
            </seg>
          </u>
          <u>
            <seg>
              Vi motsätter oss inte stöd till de mindre utvecklade delarna
              av Europa av princip. Men den konservativa utgångspunkten är alltid
              att allmänhetens medel ska behandlas varsamt. Varsamhet vad gäller
              denna typ av utvecklingsarbete är att ställa upp uppföljbara och
              tydliga mål om till exempel antal skapade jobb, antal startade
              företag eller antal personer som får tillgång till någon typ av
              infrastruktur, till exempel vägar. Utan sådana mål är det nämligen
              omöjligt för väljarna att veta huruvida investeringen skördar
              framgång eller slösas bort. Parallellen till hur utvecklingsbistånd
              hanteras är tydlig. Sida kräver exempelvis att alla projekt och
              alla program har mål som möjliggör uppföljning och rapportering
              av resultat.
            </seg>
          </u>
          <u>
            <seg>
              Vi har låtit riksdagens utredningstjänst undersöka målsättningen
              och uppföljningen för de två första utgiftsområdena. Jag avser
              alltså hela utgiftsområdena i interpellationen. Utredningstjänsten
              svarar att man inte lyckats hitta några kvantifierbara målsättningar
              som kan ligga till grund för en utvärdering av politiken. Viss
              utvärdering sker, men målsättningarna är enligt utredningstjänsten
              beskrivna i ganska allmänna ordalag, vilket gör det svårt att
              i efterhand svara på om de följts upp eller inte.
            </seg>
          </u>
          <u>
            <seg>
              Fru talman! Budgetsamarbetet levererar en aldrig sinande ström
              av skandaler rörande korruption, förskingring och mord på journalister
              som gräver i saken. Problemet går ända upp i Europeiska rådet,
              där den som de facto är ledare för socialdemokraterna i ett stort
              medlemsland personligen är misstänkt för att ha förskingrat hundratals
              miljoner kronor i samband med vägbyggen. EU:s antikorruptionsmyndighet
              rekommenderade för 2017 återkallelse av medel som motsvarar ungefär
              30 miljarder kronor, vilket är ett nytt rekord.
            </seg>
          </u>
          <u>
            <seg>
              Budgetsamarbetet sköts i dag delvis mycket illa. Det är lika
              illa att vi verkar vara det enda parti som tar detta på allvar.
              Jag reagerar också på den ganska svaga bortförklaring som statsrådet
              bjuder på i interpellationssvaret. Hon säger nämligen att ansvariga
              myndigheter och projektägare ställer upp målsättningar för verksamheten.
              Det är i alla fall så jag tolkar det.
            </seg>
          </u>
          <u>
            <seg>
              Fru talman! Det duger inte att överlåta till tjänstemän att sköta
              resultatstyrningen. För det första är det inte tjänstemän som
              beslutar om budgetens storlek och fördelning. Det är politiker
              som gör det. Det är därför orimligt att tjänstemännen också ska
              ställa upp målsättningar för verksamheten. För det andra är det
              inte tjänstemän som har det politiska ansvaret. Vi väljer ju inte
              myndighetschefer eller handläggare i val – eller hur?
            </seg>
          </u>
          <u>
            <seg>
              Fru talman! Det som statsrådet presenterar i interpellationssvaret
              är rena undanflykter för att slippa ta ansvar för extremt dyra
              projekt med till viss del tveksamma resultat. Att gömma sig bakom
              tjänstemän på detta sätt duger helt enkelt inte.
            </seg>
          </u>
          <u>
            <seg>
              Jag vill därför att statsrådet svarar på en mycket enkel fråga:
              Varför väljer unionen att inte sätta upp tydliga och uppföljbara
              mål i budgetförslaget? Det är alltså det som denna interpellation
              handlar om. Varför lämnar man ifrån sig ansvaret på detta sätt?
            </seg>
          </u>
          <note type="speaker">
            Anf. 67 Statsrådet JENNIE NILSSON (S):
          </note>
          <u>
            <seg>
              Fru talman! Låt mig börja med att konstatera att vi är överens
              om att det är viktigt att man har tydliga, mätbara och uppföljbara
              mål. Det är en fråga som Sverige som nation driver i alla sammanhang
              inom ramen för EU-samarbetet : när det gäller strukturfonderna,
              när det gäller CAP:en som vi i nuläget förhandlar om , när det
              gäller budget och budgetuppföljning. Sverige har, i alla fall
              delvis, varit framgångsrika i att få igenom denna typ av bättre
              ordning när det gäller dessa saker.
            </seg>
          </u>
          <u>
            <seg>
              Det är tydligt när vi nu förhandlar CAP:en att man har lyssnat
              på Sverige och likasinnade länder eftersom man nu mycket tydligare
              jobbar för både tydliga mål oc h transparens, som är en annan
              fråga som Sverige driver mycket hårt. Någonstans kan jag tycka
              att det är ett mycket tydligt kvitto på att frågan är viktig ur
              ett svenskt perspektiv. Jag ser inte att det finns någon politisk
              motsättning i det i Sveriges riksdag.
            </seg>
          </u>
          <u>
            <seg>
              Sedan kan jag hålla med interpellanten om att det finns mycket
              kvar att göra på detta område. Det har funnits många barnsjukdomar
              vid införandet av dessa program. De har varit svåra att följa.
              Vi har haft kritik mot att det har varit svårt att söka i dem,
              att systemen är krångliga och så vidare. Till syvende och sist
              är det en avvägning som måste göras. Ju fler regler man har, ju
              mer komplicerat regelverket är och ju fler parametrar det är,
              desto enklare är det att följa upp men desto svårare är det att
              söka pengarna. Detta är en balansgång med saker som ständigt ska
              vägas mot varandra för att det ska gå att hitta rimliga sätt.
            </seg>
          </u>
          <u>
            <seg>
              Min bild är att man successivt blir bättre och bättre. Men med
              det sagt är inte jag och regeringen nöjd a med hur långt man har
              kommit. Vi har för avsikt att fortsätta jobba kontinuerligt på
              EU-nivå för att driva de svenska ingångsvärdena när det gäller
              hur man utformar programmen och regelverken för dem . Men vi har
              också för avsikt att jobba nationellt med hur vi sedan förvaltar
              detta på svensk nivå, där vi också behöver bli mycket tydligare
              och givetvis mycket bättre.
            </seg>
          </u>
          <u>
            <seg>
              Sedan är det svårt att svara på en fråga som är ställd på detta
              sätt utan att hänvisa till det arbete som görs. Och det arbete
              som de facto görs är på projektägarnivå. Det är alltså inte att
              betrakta som ett sätt att smita undan att svara på frågan, utan
              det är snarare ett konstaterande av var frågorna rent faktiskt
              ägs, förvaltas och utförs. Där måste jag alltså säga att jag inte
              riktigt förstår kritiken.
            </seg>
          </u>
          <u>
            <seg>
              Avslutningsvis: Jag är osäker på exakt hur det kommer in och
              vad syftet med den lilla stickrepliken var, men man konstaterar
              att det finns företrädare som anklagas för korruption och gör
              lite av en grej av att det var en S-ledare som anklagades för
              det. Jag är lite osäker på vad syftet med den stickrepliken var
              i det här sammanhanget, men om jag var Ludvig Aspling hade jag
              varit väldigt försiktig med att göra alltför stora kopplingar
              till partier som ingår i den grupp i Europaparlamentet som någon
              hör till. Jag tänker hålla mig för god för att stå och räkna upp
              vilka problem som Sverigedemokraternas samarbetspartier i EU genererar
              och orsakar.
            </seg>
          </u>
          <note type="speaker">
            Anf. 68 LUDVIG ASPLING (SD):
          </note>
          <u>
            <seg>
              Fru talman! Först och främst tror jag att statsrådet inte riktigt
              har koll på de olika utgiftsområdena i budgetförslaget. Interpellationen
              handlar alltså inte om CAP. CAP har ingenting med det här att
              göra, och jag förstår inte varför statsrådet över huvud taget
              tar upp den.
            </seg>
          </u>
          <u>
            <seg>
              Vad gäller tydliga och uppföljbara mål och att vi skulle vara
              överens på den punkten beror det väl lite grann på hur man definierar
              frågan. Vi tycker att det ska finnas tydliga och uppföljbara mål
              som styr verksamheten och som gör att det går att utkräva politiskt
              ansvar. Socialdemokraterna verkar vara mer inne på att det är
              någonting man säger vart sjunde år, när det är dags för MFF:en,
              och sedan låter man det bero och bli lite som det blir. Faktum
              är att de här målsättningarna inte finns i dag, trots att Socialdemokraterna
              har suttit vid makten i Sverige under ett stort antal år och att
              Sverige då även har förhandlat om den europeiska budgeten.
            </seg>
          </u>
          <u>
            <seg>
              Tillväxt är ju det som är syftet här. Det är viktigt att förstå
              att de här pengarna inte kommer ur en outtömlig bytta som det
              går att bara ösa ur, utan de pengar vi plöjer ned i utgiftsområdena
              1 och 2 är skattepengar. Om man lämnar skattepengar i händerna
              på vanliga människor kan de också orsaka tillväxt, genom att folk
              kan göra egna investeringar, konsumera och så vidare.
            </seg>
          </u>
          <u>
            <seg>
              Det är alltså ganska viktigt att fundera lite grann på om de
              här fonderna är ett bra sätt att skapa tillväxt. Eller är det
              bättre att låta vanliga skattebetalare ha kvar pengarna själva?
              Det är den mätningen man någonstans måste göra, och det är den
              avvägningen som blir väldigt svår om det inte från början finns
              en plan för att vi kommer att skapa si och så många jobb eller
              skapa möjligheter för si och så många företag att starta s.
            </seg>
          </u>
          <u>
            <seg>
              Att hänvisa till det arbete som sker är en undanflykt. Det är
              precis vad det är. Min fråga i interpellationen var nämligen:
              Varför finns det inga tydliga och uppföljbara mål i budgetförslaget?
              Att då hänvisa till att det inte är så man gör duger ju inte.
              Man måste ändå kunna försvara den arbetsordning man själv företräder.
              Europeiska unionen har valt att inte lägga in några tydliga och
              uppföljbara mål i budgetförslaget, och då kan man inte bara hänvisa
              till att det är så man gör – det måste också gå att försvara den
              ståndpunkten.
            </seg>
          </u>
          <u>
            <seg>
              Det är det jag vill veta: Varför finns inte målsättningarna?
            </seg>
          </u>
          <note type="speaker">
            Anf. 69 Statsrådet JENNIE NILSSON (S):
          </note>
          <u>
            <seg>
              Fru talman! Jag kan bara konstatera att regler, regeluppföljning
              och hur man utformar detta är komplexa och svåra områden. Det
              är inte helt klart vad interpellanten åsyftar i sin interpellation,
              och bevisligen är det inte heller – det får jag ta på mig – helt
              uppenbart vad jag åsyftar i mitt svar.
            </seg>
          </u>
          <u>
            <seg>
              För att vara tydlig: Som jag uppfattar det finns det hos interpellanten
              en kritik kring vad Sverige i de här frågorna gör och inte gör
              för att driva att det på EU-nivå ska vara tydligare regelverk,
              bättre uppföljning och mer av ett svenskt sätt att hantera dessa
              frågor. Då diskuterar vi bland annat det regelverk som ligger
              inom ramen för strukturfonderna som en utgångspunkt i detta.
            </seg>
          </u>
          <u>
            <seg>
              För att visa det svenska engagemanget och hur vi ser på alla
              dessa frågor valde jag att svara genom att exemplifiera hur vi
              håller på med CAP. Jag är väl medveten om att CAP är en helt annan
              fråga än denna. Jag trodde att det var tydligt i mitt svar att
              jag använde den som ett exempel för att visa hur den svenska regeringen
              ser på vikten av att det finns tydliga mål som är mätbara samt
              hur vi ser på problematiken att det inte alltid är så i EU. Jag
              ville visa att det är prioriterat och att vi har det på alla områden
              gentemot EU.
            </seg>
          </u>
          <u>
            <seg>
              Det är väldigt trevligt att interpellanten har stor tilltro till
              svensk social ­ demokratis förmåga att förhandla i Bryssel och
              att han förväntar sig att det ska bli som vi tycker i alla frågor.
              Det är glädjande och skönt att höra, men både interpellanten och
              jag vet att det inte är så enkelt. Oavsett politisk färg på regeringen
              har Sverige, i alla fall under senare år, varit överens om att
              driva den här typen av frågor. Vi söker stöd hos likasinnade länder,
              och vi har haft framgång men inte nått hela vägen fram. Vi fortsätter
              att driva på inom ramen för det europeiska arbetet för att i varje
              punkt – också i budgetarbetet – driva att det ska lyftas in mer
              av tydliga, mätbara och upp ­ följbara mål.
            </seg>
          </u>
          <u>
            <seg>
              Det är för tidigt att säga exakt hur regelverket kommer att bli
              för nästkommande period, vilket är det vi förhandlar om nu. Det
              finns en risk att interpellanten kommer att säga att han inte
              har ställt en interpellation om de budgetförhandlingar som pågår
              just nu, men jag har lite svårt att se hur man ska svara på hur
              vi vill förändra och förbättra utan att tala om hur vi arbetar
              med de frågor som just nu ligger i pipeline. När det gäller de
              budgetförhandlingar som förs just nu kan jag konstatera – och
              det tangerar möjligen lite grann det interpellanten sa – att svenskt
              fokus väldigt tydligt har legat på att se till att medlemsavgiften
              inte ökar som ett resultat av det brittiska utträdet ur unionen.
            </seg>
          </u>
          <u>
            <seg>
              Vi kommer sannolikt inte att bli helt framgångsrika där; man
              kommer säkert inte att gå på den svenska linjen till hundra procent.
              Det har dock varit ohyggligt tydligt, och i den här kammaren rått
              stor samsyn om, att det är den prioriterade frågan.
            </seg>
          </u>
          <note type="speaker">
            Anf. 70 LUDVIG ASPLING (SD):
          </note>
          <u>
            <seg>
              Fru talman! Statsrådet var lite osäker på vad det var jag pratade
              om, så låt mig för att tydliggöra dra en parallell till ett annat
              utgiftsområde.
            </seg>
          </u>
          <u>
            <seg>
              I NDICI:n på utgiftsområde 6 finns det någonting som kallas partnerskapet
              med Afrika. Partnerskapet med Afrika har som målsättning att skapa
              10 miljoner arbetstillfällen i Afrika. Det är väldigt enkelt:
              10 miljoner arbetstillfällen ska skapas. När programtiden har
              gått ut kommer vi att kunna titta efter och se om 10 miljoner
              arbetstillfällen har skapats eller inte. Har de inte skapats har
              politiken inte nått målet, och har de skapats har politiken nått
              målet – väldigt enkelt. Det är exakt den typen av uppföljbara
              mål jag skulle vilja se i budgetförslaget, och det är det som
              inte finns.
            </seg>
          </u>
          <u>
            <seg>
              Att det är komplexa frågor håller jag med om. Det handlar om
              jättemycket pengar och berör flera medlemsstater. Jag har full
              respekt för att detta inte är enkelt. Jag står inte här och påstår
              att det är ett misslyckande om det inte blir precis som kanske
              jag eller Socialdemokraterna skulle vilja ha det och att det i
              så fall skulle innebära att Socialdemokraterna är inkompetenta.
              Det är inte det jag säger, utan det jag säger är att det inte
              verkar finnas något större intresse för det här.
            </seg>
          </u>
          <u>
            <seg>
              Statsrådet påpekar att det inte alltid blir som man vill. Nej,
              det förstår jag också – det är ju en stor förhandling . M en Socialdemokraterna
              eller den här regeringen har ju aldrig någonsin lyft fram frågan
              offentligt. Jag har aldrig hört ett enda statsråd säga, i något
              sammanhang, att någonting vi skulle vilja se mer av är tydliga
              och uppföljbara mål i EU:s budget. Det har jag aldrig hört, med
              reservation för att jag kan ha fel. Jag har inte riktigt känt
              att detta ligger i toppen av agendan, trots att det är en extremt
              viktig fråga.
            </seg>
          </u>
          <u>
            <seg>
              Det är därför jag menar att jag skulle uppskatta om detta var
              någonting man pratade om lite då och då – att det finns ett stort
              problem här – även om man inte når hela vägen fram.
            </seg>
          </u>
          <note type="speaker">
            Anf. 71 Statsrådet JENNIE NILSSON (S):
          </note>
          <u>
            <seg>
              Fru talman! Det var bra att vi konstaterade att man för att förklara
              vad vi vill behöver använda exempel som kanske inte ligger exakt
              inom ramen för strukturfonderna, givet att vi talar om önskad
              utveckling.
            </seg>
          </u>
          <u>
            <seg>
              Med detta sagt vänder jag mig emot att interpellanten säger att
              det inte finns något större intresse från regeringen eller Socialdemokraterna
              för att jobba för tydligare och uppföljbara mål. Det är möjligt
              att detta är någonting som inte lyfts upp kopplat till diskussioner
              om budgetarbetet i någon stor utsträckning. Min bild är dock att
              det är väldigt väl känt och ofta uttalat att Sverige rent generellt,
              som en princip, när det gäller allt EU-arbete driver frågan om
              att det ska finnas tydliga och mätbara mål och att det ska vara
              transparent.
            </seg>
          </u>
          <u>
            <seg>
              Ett exempel är att jämställdhetsarbetet ska genomsyra allt, och
              det gäller alla parametrar i detta. Vi vill också se mer av socialt
              hänsynstagande. Det finns ett antal principer som är grundläggande
              för hur regeringen ser på dessa frågor.
            </seg>
          </u>
          <u>
            <seg>
              Min bild är att detta är både väl känt och väl kommunicerat,
              men jag tar till mig att man efterfrågar ytterligare tydlighet
              i denna fråga. Jag ska själv försöka vara noga med att i alla
              sammanhang där jag har dessa frågor på mitt bord vara extra tydlig
              med detta.
            </seg>
          </u>
          <u>
            <seg>
              Med detta sagt – och jag står bakom det fullt ut – tror jag att
              vi också måste ha respekt för att allt inte är mätbart. Mycket
              av det som är förutsättningarna för och mervärdet med EU-arbetet
              i stort är ju sådant som kommer som pluseffekter och mervärdeseffekter.
              Detta ska vi inte underskatta, och detta kan man inte alltid mäta.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 16 Svar på interpellation 2018/19:100 om fisket i Koster-Väderöfjorden
          </note>
          <note type="speaker">
            Anf. 72 Statsrådet JENNIE NILSSON (S):
          </note>
          <u>
            <seg>
              Fru talman! Johan Hultberg har frågat mig om det generella förbudet
              mot bottentrålning i skyddade områden, som enligt januariöverenskommelsen
              ska införas, kommer att omfatta Kosterhavets nationalpark eller
              om fisket där fortsatt kommer att kunna bedrivas och förvaltas
              så som i dag. Johan Hultberg har även frågat mig om lokal fiskeförvaltning
              likt den som utvecklats för Koster-Väderöfjorden är något som
              jag vill slå vakt om och sprida till fler områden.
            </seg>
          </u>
          <u>
            <seg>
              Lokal dialog kring fiskeriförvaltning, som i exemplet Koster,
              har i flera områden visat sig vara ett framgångsrikt verktyg,
              och det är något som jag kommer att slå vakt om även i framtiden.
            </seg>
          </u>
          <u>
            <seg>
              När det gäller bottentrålning kan den påverka skyddsvärda arter
              och livsmiljöer negativt. Delar av regeringens politik bygger
              på januariavtalet, som är en sakpolitisk överenskommelse mellan
              Socialdemokraterna, Centerpartiet, Liberalerna och Miljöpartiet
              de gröna. I januariavtalet anges att ett generellt stopp för bottentrålning
              ska införas i skyddade områden. Möjlighet till begränsade undantag
              kan dock ges i förvaltningsplanen.
            </seg>
          </u>
          <note>
            Enligt skötselplanen för Kosterhavets nationalpark regleras fisket
            i området av Havs- och vattenmyndighetens föreskrifter. I vissa
            delar av natio ­ nalparken är trålning förbjuden. I övriga delar
            har Havs- och vattenmyndigheten bland annat infört krav på ett
            särskilt tillstånd för att fiskare ska få tråla efter nordhavskräfta
            i området. För att erhålla tillstånd krävs bland annat att fiskare
            ska ha genomgått en kort utbildning om bevarandevärdena i området
            samt om det regelverk som råder.
          </note>
          <u>
            <seg>
              Till de särskilda tillstånden finns ett antal villkor som säkerställer
              möjligheten att justera åtgärder om behov uppstår och därmed även
              möjliggöra en adaptiv förvaltning. Tillstånden är årliga, vilket
              gör att Havs- och vattenmyndigheten kan neka tillstånd på grund
              av eventuella överträdelser. Vid behov kan regelverket anpassas
              inom ramen för Havs- och vattenmyndighetens föreskrifter.
            </seg>
          </u>
          <u>
            <seg>
              Länsstyrelsens bedömning är för närvarande att med den befintliga
              regleringen kan det trålfiske som nu bedrivs i Kosterhavets nationalpark
              fortgå utan att detta riskerar områdets bevarandemål.
            </seg>
          </u>
          <u>
            <seg>
              I miljöbalken framgår att syftet med nationalparker generellt
              är att bevara ett större sammanhängande område av viss landskapstyp
              i dess naturliga tillstånd eller i väsentligt oförändrat skick.
              Det specifika syftet med Kosters nationalpark är att bevara det
              mycket speciella och artrika havs- och skärgårdsområdet och de
              landområden som ligger i närheten i väsentligen oförändrat skick.
              Samtidigt ska de biologiska resurserna i området kunna användas
              på ett hänsynsfullt sätt.
            </seg>
          </u>
          <note>
            Frågan om ett generellt stopp för bottentrålning i skyddade områden
            och möjligheter till undantag bereds för närvarande inom Regeringskansliet.
            Här ingår frågan om bottentrålning i Kosterhavets nationalpark.
          </note>
          <u>
            <seg>
              Jag ser Kosterhavets nationalpark som ett positivt exempel på
              samverkan, där bevarandeåtgärder tagits fram utifrån vetenskapliga
              underlag och där fiskeregleringarna så långt som möjligt utformas
              i samråd med forskare och fiskerinäringen.
            </seg>
          </u>
          <note type="speaker">
            Anf. 73 JOHAN HULTBERG (M):
          </note>
          <u>
            <seg>
              Fru talman! Tack, ministern, för icke-svaret, får jag väl närmast
              säga. Men jag återkommer till det.
            </seg>
          </u>
          <u>
            <seg>
              Jag är stolt bohuslänning. För Bohuslän är fisket något väldigt
              viktigt; inte minst har det en enorm historisk betydelse. Det
              är till stor del kring fisket som våra samhällen har byggts upp.
              Detsamma gäller för den industri som vi har haft, som har skapat
              jobb och tillväxt i min del av landet.
            </seg>
          </u>
          <u>
            <seg>
              Tyvärr har antalet fiskare gått ned. Industrin har inte längre
              den stora ekonomiska betydelse som den en gång hade, men den är
              alltjämt viktig.
            </seg>
          </u>
          <u>
            <seg>
              Inte minst är beredningsindustrin viktig. Jag hörde landsbygdsminis
              ­ tern i en tidigare debatt referera till Sotenäs kommun. Denna
              lilla kommun har ensam omkring en tredjedel av den svenska fiskberedningsindustrin.
              Jag är stolt över att Bohuslän ständigt och jämt är en del av
              var mans buffé på midsommarbordet eller när man firar jul.
            </seg>
          </u>
          <u>
            <seg>
              När det kommer till räkfisket och skaldjursfisket i stort, med
              havskräfta, är detta ett av de få fisken vi har kvar i Bohuslän.
              Det sysselsätter alltjämt tämligen många personer, det ger goda
              inkomster och det sker på bestånd som är hållbara.
            </seg>
          </u>
          <u>
            <seg>
              Just räkorna och kräftorna är verkligen viktiga för en annan
              basindustri som har vuxit fram i Bohuslän i lite mer modern tid,
              nämligen besöksnäringen. Många vallfärdar för att gå på Smögenbryggan
              och käka färska räkor eller för att delta i räkskalningstävlingar
              i Strömstad.
            </seg>
          </u>
          <u>
            <seg>
              Det är någonting som är väldigt viktigt, och jag tycker också
              att synergin är viktig. Man kan inte negligera en bransch bara
              för att den inte direkt ger så många arbetstillfällen eller omsätter
              så mycket. Den är en del av en större infrastruktur, och den är
              betydelsefull för såväl den lokala identiteten som det lokala
              näringslivet i stort.
            </seg>
          </u>
          <u>
            <seg>
              När det gäller denna fråga har jag ställt interpellationen utifrån
              januariavtalet. Det jag finner så anmärkningsvärt är att de fyra
              partierna – eller åtminstone Socialdemokraterna – har skrivit
              under avtalet in blanco. Den punkt som jag lyfte upp i min interpellation
              handlade om fisket. Där står det att det ska införas ett generellt
              förbud mot bottentrålning i skyddade områden.
            </seg>
          </u>
          <u>
            <seg>
              Då kan man tänka sig att de fyra parter som skriver under avtalet
              vet vad som menas. Men nej, det vet de inte. Det var ju det jag
              frågade landsbygdsministern i denna interpellation: Innebär detta
              att det blir ett förbud mot bottentrålning i Kosterhavet, som
              till stora delar är en nationalpark?
            </seg>
          </u>
          <u>
            <seg>
              Det är säkert många fiskare och många bland allmänheten som tänker
              att en nationalpark nog är att betrakta som ett skyddat område
              och således någonting som ska omfattas av detta generella förbud.
              Men det vet inte landsbygdsministern. Det kan inte landsbygdsministern
              svara på, utan det är någonting som bereds i Regeringskansliet.
              Det tycker jag är bedrövligt dåligt.
            </seg>
          </u>
          <u>
            <seg>
              Samtidigt – om jag blir lite optimistisk, vilket man kanske ska
              vara så här på fredagseftermiddagen – betyder detta att det fortfarande
              finns ett handlingsutrymme och att regeringen inte har satt ned
              klackarna utan att det fortfarande går att försöka påverka regeringen
              i en mer rimlig riktning.
            </seg>
          </u>
          <u>
            <seg>
              Fisket i Kosterhavet är egentligen, som ministern själv konstaterade,
              hållbart. Man har kommit väldigt långt med en adaptiv förvaltning,
              och man har pekat ut särskilt skyddsvärda områden där trålning
              inte får ske. Fiskarna har också varit med och utvecklat metoder
              som är mer skonsamma och mer selektiva. Detta är ett sant föredöme
              att värna, och det är min skarpa uppmaning till landsbygdsministern
              att göra så.
            </seg>
          </u>
          <note type="speaker">
            Anf. 74 Statsrådet JENNIE NILSSON (S):
          </note>
          <u>
            <seg>
              Fru talman! Jag vill börja med att vara tydlig mot Johan Hultberg
              med att jag på inget vis negligerar näringen. Vi har haft en första
              sittning tillsammans med fiskeri näringen och diskuterat alla
              de utmaningar som de n står inför. Brexit är kanske den fråga
              som står högst på dagordningen just nu, men självklart kommer
              också bottentrålning, hur man ska jobba med att utveckla fiskeverktyg
              och andra frågor som är viktiga för näringen upp på bordet. Det
              är min absoluta ambition och avsikt att fortsätta ha en dialog
              med näringen om alla de frågor som ligger i min portfölj som berör
              förutsättningarna för näringen att bedriva och utveckla sin verksamhet.
              På den punkten kan jag alltså lugna interpellanten.
            </seg>
          </u>
          <u>
            <seg>
              Sedan är det min bild, inte minst efter att ha samtalat med delar
              av näringen, att politiken och näringen har ett gemensamt intresse.
              Jag tror att näringens intresse av att säkerställa långsiktigt
              hållbara förutsättningar för fisket ibland till och med är större
              . I detta ingår också att skydda bevarandevärda både arter och
              miljöer. Det finns ingen motsättning i det. När man gör det är
              det ohyggligt viktigt att det sker i dialog med forskning, politik
              och bransch, så att man gör det på ett effektivt sätt som skyddar
              det man vill skydda och möjliggör för den näring som vi vill ha
              och behöver att fortsätta verka på det här området.
            </seg>
          </u>
          <u>
            <seg>
              När det till exempel gäller Kosterhavet kopplat till trålningen
              är det här ingen ny problematik. Det är redan i dag ett skyddat
              område. Man har i dialog arbetat med att använda den undantagsmöjlighet
              som finns att tråla i området på ett sådant sätt att alla parter,
              såvitt jag har kunnat lyssna in så här långt, är väldigt nöjda
              med resultatet. Jag tror att det ställdes en fråga om jag ser
              det som en modell som till och med skulle kunna vara ett föredöme
              för andra områden. Det är ju en av de frågor som vi nu lyfter
              in i förhandlingen och i den översyn som görs utifrån det januariavtal
              som har tecknats mellan våra fyra partier.
            </seg>
          </u>
          <u>
            <seg>
              Sedan kan jag konstatera att det börjar bli vida känt att Moderaterna
              numera, vilket inte är min bild historiskt, inte har någon större
              tilltro till att man nogsamt bör utreda och bereda frågor innan
              de kommer till beslut. Jag hävdar dock att det fortfarande är
              bra. Vi har kommit överens om en övergripande inriktning på 73
              olika punkter. Samtliga 73 punkter håller just nu på att beredas
              och tas fram underlag för, för att det sedermera ska kunna resultera
              i beslut. Vi har tre och ett halvt år på oss att leverera på samtliga
              dessa punkter.
            </seg>
          </u>
          <u>
            <seg>
              För mig är det naturligt att det är så det måste gå till att
              bedriva en politik som är seriös, så jag tycker nog att det mest
              var ett retoriskt knep från ledamoten.
            </seg>
          </u>
          <note type="speaker">
            Anf. 75 JOHAN HULTBERG (M):
          </note>
          <u>
            <seg>
              Fru talman! Nej, det var inte alls ett retoriskt knep. Det var
              ett genuint uttryck för den frustration jag känner över regeringens
              fiskeripolitik.
            </seg>
          </u>
          <u>
            <seg>
              Vi har alltså en näring som går på knäna i dag. I mitt Bohuslän
              har det på tio år gått från att vi har haft omkring 700 fiskefartyg
              till att vi i dag är nere på mindre än 400. När det gäller åldersstrukturen
              i kåren är genomsnittsfiskaren 55 år gammal. Det utfärdas extremt
              få nya licenser. Näringen upplever att kontrollapparaten är enormt
              omfattande, att man ständigt möts av misstro, missuppfattningar
              eller ointresse. Det är klart att när ett sådant här utspel kommer
              väldigt mycket von oben, landsbygdsministern, väcker det reaktioner
              och skapar oro.
            </seg>
          </u>
          <u>
            <seg>
              Förslaget om ett generellt förbud mot bottentrålning gäller ju
              skyddade områden brett. Men jag väljer att specifikt lyfta fram
              Kosterhavet och Väderöfjorden just för att det är ett så gott
              exempel. Där har olika intressen krokat arm. Man har klarat av
              att överbrygga de intressekonflikter som naturligtvis finns ibland.
            </seg>
          </u>
          <u>
            <seg>
              Kosterhavets nationalpark inrättades efter att fiskarna hade
              varit med på banan. Man hade en diskussion om hur nationalparken
              skulle utformas, så att fisket tar hänsyn till de mest sårbara
              och skyddsvärda områdena men man ändå kan fortsätta att bedriva
              fiske, hur man kan säkerställa turismens utvecklingsmöjligheter
              men samtidigt inte driva på en alltför hård belastning på de skyddsvärda
              naturmiljöer som också finns ovan land i området.
            </seg>
          </u>
          <u>
            <seg>
              Nu kommer man uppifrån med ett politiskt avtal mellan fyra partier
              om att vi ska ha ett generellt förbud mot bottentrålning. Då är
              det klart att jag tänker att det är genomtänkt vad man menar innan
              man skriver under avtalet. Det hade väl varit en sak om man hade
              haft en punkt i avtalet som sa att vi måste ta steg för att miljöanpassa
              fisket eller någon mer allmänt hållen punkt, men den är ju väldigt
              konkret till sin natur. Punkten säger att det ska införas ett
              generellt förbud mot bottentrålning i skyddade områden. Det har
              skapat en enorm osäkerhet och oro hos Sveriges fiskare. Jag har
              talat med många som säger: Nu struntar jag snart i det här, nu
              lägger jag ned. Hur ska vi attrahera nya fiskare till den här
              branschen om det är den här typen av plakatpolitiska utspel som
              kommer?
            </seg>
          </u>
          <u>
            <seg>
              Landsbygdsministern talar om långsiktighet. Det här är inte långsiktighet.
              Långsiktighet hade varit att visa respekt för den förvaltningsmodell
              som finns där och vårda och utveckla den. Jag tror att den verkligen
              hade varit någonting att exportera till flera håll i Sverige.
            </seg>
          </u>
          <u>
            <seg>
              Om vi ska ha långsiktighet och en verkligt hållbar fiskeripolitik
              ska landsbygdsministern verkligen lägga sin kraft på att bygga
              goda relationer med våra vänner ute i Europa, för då krävs det
              att vi kommer överens på EU-nivå. En fråga som jag tidigare har
              tagit upp med landsbygdsministern handlar ju om att MSC har dragit
              tillbaka sin hållbarhetsmärkning av makrillfisket. Den frågan
              kan vi bara lösa om vi kommer överens inom EU och med Island,
              Färöarna och de länder som fiskar på bestånden.
            </seg>
          </u>
          <u>
            <seg>
              Sverige ligger i absolut framkant när det gäller fisket. Vi har
              en väldigt engagerad kår av yrkesfiskare på västkusten som driver
              på för att utveckla fisket i en mer hållbar riktning.
            </seg>
          </u>
          <u>
            <seg>
              När det gäller kräftan går det att fiska med bur, men när det
              gäller räkor går det inte. Om landsbygdsministern vill ha kvar
              ett räkfiske i Sverige, som alltså är det mest miljöanpassade
              som finns i Europa och troligtvis också i världen, med flytande
              trålbord, selektiva rister och engagerade fiskare, är det oerhört
              viktigt att Kosterhavets nationalpark undantas från det generella
              förbudet.
            </seg>
          </u>
          <note type="speaker">
            Anf. 76 Statsrådet JENNIE NILSSON (S):
          </note>
          <u>
            <seg>
              Fru talman! Jag tror att vi alla, om vi är seriösa, vet att alla
              förslag alltid bereds noga och förhandlas för stöd, när det behövs,
              innan de läggs på bordet. Det är inget konstigt i det, vill jag
              initialt framhålla.
            </seg>
          </u>
          <u>
            <seg>
              Sverige har höga ambitioner när det gäller marina skyddsområden.
              Det är enligt min mening bra. Det är också min bild att fiskerinäringen
              tycker att det är bra. Det finns ingen uppenbar motsättning i
              det.
            </seg>
          </u>
          <u>
            <seg>
              Totalt 10 procent av våra hav har någon form av skydd. Samtidigt
              pågår det redan i dag trålfiske i drygt 300 skyddade områden som
              berörs av det här skyddet. Det låter lite grann på interpellanten
              som att det är någonting helt nytt och konstigt som nu införs
              och att det riskerar att ställa allting på ända. Jag vill då bara
              klargöra att så inte är fallet.
            </seg>
          </u>
          <u>
            <seg>
              Det är inte så att vi är färdiga bara för att vi är duktiga på
              ett område, har skyddsvärda områden där vi jobbar med undantag
              och i dialog med näringen och forskningen gör det här på ett bra
              sätt, utan min bild är att det finns både ett behov och ett intresse
              av att fortsätta utveckla de här områdena.
            </seg>
          </u>
          <u>
            <seg>
              När politiker säger att man ska titta på någonting blir det oro
              innan man har landat i hur det exakt ska se ut. Jag beklagar att
              det blev så. Jag hade önskat att man alltid hade fått tänka färdigt
              på sin kammare och ha alla svaren innan man presenterar ett politiskt
              förslag. Det är dock inte min bild att det särskilt ofta är så
              vi har möjlighet att arbeta.
            </seg>
          </u>
          <u>
            <seg>
              När man processar fram dessa förslag är det viktigt att göra
              det i dialog. Jag kan försäkra både interpellanten och näringen
              om att också detta förslag kommer att processas fram i dialog
              med näringen. För mig är det en självklarhet.
            </seg>
          </u>
          <u>
            <seg>
              Min uppfattning är att det arbete som görs i Kosterhavet är en
              vinn-vinnmodell. Jag ser gärna att denna modell både utvecklas
              och är modell för hur vi arbetar vidare med dessa frågor. Det
              kommer att vara min ingång när vi diskuterar politiskt hur vi
              ska landa i denna punkt, och jag är glad och tacksam om jag kan
              få draghjälp av Johan Hultberg i min argumenta ­ tion och bild
              av varför detta är viktigt och bra. Ju bredare politiskt vi är
              överens i en fråga, desto mer långsiktig blir den och desto bättre
              förutsättningar har den att bli väl emottagen av dem som är berörda
              av den.
            </seg>
          </u>
          <u>
            <seg>
              Jag förstår och sympatiserar med den oro som finns, och det är
              bra att Johan Hultberg lyfter upp frågan som en interpellation.
              Det är viktigt att vi hela tiden har en tydlig dialog med branschen
              om förutsättningarna, möjligheterna och vart vi vill komma. Det
              är bra att vi har denna diskus ­ sion, och jag tänker att vi kommer
              att behöva fortsätta att ha den.
            </seg>
          </u>
          <note type="speaker">
            Anf. 77 JOHAN HULTBERG (M):
          </note>
          <u>
            <seg>
              Fru talman! Jag delar landsbygdsministerns uppfattning att det
              finns ett stort intresse hos Sveriges fiskare att delta i metodutveckling
              och att utveckla det svenska fisket till att bli ännu mer miljöanpassat
              än vad det redan är.
            </seg>
          </u>
          <u>
            <seg>
              Men låt mig vara tydlig med att detta intresse bottnar i att
              man tror att det lönar sig att gå före och att det uppskattas
              att man gör saker på frivillig grund. Kosterhavets nationalpark
              hade inte blivit verklighet om inte fisk ­ arna hade varit positiva
              och involverats i processen. Då väcker det ont blod om de i efterhand
              riskerar att bli straffade med ett generellt förbud mot det fiske
              som i dag bedrivs inom nationalparkens gränser.
            </seg>
          </u>
          <u>
            <seg>
              Landsbygdsministern sa att man inte alltid har möjlighet tänka
              färdigt på de förslag man lägger fram. Nej, och det är alldeles
              uppenbart i detta fall. Under hösten var det mycket diskussion
              om servettskisser, och är det något s om är en riktig servettskiss
              är det januariavtalet. Var och varannan punkt innehåller extremt
              stor osäkerhet och otydlighet.
            </seg>
          </u>
          <u>
            <seg>
              Låt oss till exempel ta punkten om att det ska göras en skatteöversyn.
              Här får man minst sagt divergerande svar beroende på om det är
              en social ­ demokrat, en miljöpartist, en centerpartist eller
              en liberal man frågar vad översynen ska syfta till och leda till.
            </seg>
          </u>
          <u>
            <seg>
              Jag är bekymrad över hur lättvindigt man hanterar dessa frågor.
              Det kanske inte berör så många hundra personer, men för dem handlar
              det om deras dagliga bröd. Det handlar som sagt också mycket om
              kustsamhällenas identitet och om besöksnäringen.
            </seg>
          </u>
          <u>
            <seg>
              Jag vädjar till landsbygdsministern att utforma ett klokt förslag
              och att kanske lyssna på och driva på en del av de förslag som
              jag har lagt fram i riksdagen om att få till en regelförenklingskommission,
              ta fram en handlingsplan för att underlätta generationsskifte
              och annat. Det behövs.
            </seg>
          </u>
          <note type="speaker">
            Anf. 78 Statsrådet JENNIE NILSSON (S):
          </note>
          <u>
            <seg>
              Fru talman! Det är glädjande att interpellanten har insett att
              det inte är så klokt att lägga oförberedda förslag direkt på riksdagens
              bord. Servettskissen är kanske det bästa exemplet på hur tokigt
              det kan gå när man inte har processat, förhandlat och tänkt färdigt.
            </seg>
          </u>
          <u>
            <seg>
              Det normala sättet att utveckla politik är att man har idéer
              om vad man vill åstadkomma som man kommunicerar, ser om det finns
              stöd för och sedan utreder noga enligt konstens alla regler –
              vilket är det vi har för avsikt att göra med samtliga punkter
              i 73-punktsprogrammet. Så också den ­ na.
            </seg>
          </u>
          <u>
            <seg>
              När vi utformar all politik, inte minst politik som påverkar
              näringar – det spelar egentligen ingen roll vilken näring vi talar
              om, även om just denna interpellationsdebatt handlar om fiske
              och specifikt räkfiske – kommer vi inte alltid att komma fram
              till samma slutsats, men det är mycket viktigt att ha en nära
              dialog i utformandet av alla förslag som berör en näring eller
              en bransch. Vi måste lyssna in hur de ser på både problem och
              möjligheter i det som är befintligt och i eventuella nya förslag.
            </seg>
          </u>
          <u>
            <seg>
              För mig är detta helt naturligt, och jag kan försäkra interpellanten
              om att jag kommer att göra så också i denna fråga.
            </seg>
          </u>
          <u>
            <seg>
              Jag tror att det finns stor potential att till denna fråga koppla
              frågor om exempelvis utveckling av nya fiskemetoder och nya verktyg
              – utöver det arbete som påbörjades redan förra mandatperioden
              då man avsatte pengar för det. Fiskerinäringen har varit både
              mycket delaktig och mycket nöjd med detta arbete.
            </seg>
          </u>
          <u>
            <seg>
              Med en kombination av att i dialog titta på vilka metoder och
              modeller man ska ha för att säkerställa ett livskraftigt bestånd,
              vilket jag uppfattar att fiskerinäringen också ser behovet av,
              och hur man utvecklar fiskemetoder och fiskeverktyg kommer vi
              att kunna landa denna fråga på ett rimligt och bra sätt.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 17 Svar på interpellation 2018/19:83 om fri entré på statliga
            museer
          </note>
          <note type="speaker">
            Anf. 79 Kultur- och demokratiminister AMANDA LIND (MP):
          </note>
          <u>
            <seg>
              Fru talman! John Weinerhall har frågat mig om regeringen kommer
              att skjuta till mer skattepengar till museerna för fri entré.
            </seg>
          </u>
          <u>
            <seg>
              Fri-entré-reformen genomfördes år 2016. De statliga museimyndigheterna
              fick då ökade anslag för att kunna fortsätta att bedriva högkvalitativ
              utställningsverksamhet även när möjligheterna till entréintäkter
              begränsades. De medel som tillfördes respektive museimyndighet
              var väl avvägda och möjliggjorde att alla fritt skulle kunna ta
              del av de berörda museernas basutställningar.
            </seg>
          </u>
          <u>
            <seg>
              Reformen innebar också att de berörda museerna skulle kunna fortsätta
              ta ut entréavgift av vuxna för tillfälliga utställningar medan
              barn och unga upp till och med 18 år skulle ha fri entré till
              samtliga utställningar.
            </seg>
          </u>
          <u>
            <seg>
              Regeringen har i flera sammanhang, bland annat i propositionen
              Kul ­ turarvspolitik (prop. 2 016/17:116 ) , framhållit vilket
              värde ett tillgängligt kulturarv innebär för den enskilde såväl
              som för det gemensamma. Reger ­ ingen lägger stor vikt vid att
              fri-entré-reformen bidrar till allas lika tillgång till det gemensamma
              kulturarvet.
            </seg>
          </u>
          <u>
            <seg>
              Nationalmuseum befinner sig i en speciell situation efter att
              ha slagit upp portarna till ett i många hänseenden nytt museum.
              Det är glädjande att nya Nationalmuseum lockar så många människor
              till besök och därmed till möten med konst och kulturhistoria.
              Det ligger givetvis i allas intresse att myndigheten har en väl
              fungerande verksamhet på lång sikt. Reger ­ ing ­ en för en kontinuerlig
              dialog med myndigheten om dess verksamhet och dess resurser.
            </seg>
          </u>
          <note type="speaker">
            Anf. 80 JOHN WEINERHALL (M):
          </note>
          <u>
            <seg>
              Fru talman! Jag tackar kulturministern för svaret, även om det
              inte till fullo besvarade mina funderingar om fri entré på statliga
              museer.
            </seg>
          </u>
          <u>
            <seg>
              Precis som ministern var inne på är tillgänglighet till statliga
              museer viktigt för enskilda människor och för samhället i stort.
            </seg>
          </u>
          <u>
            <seg>
              Den dåvarande rödgröna regeringen införde 2016 fri entré på 18
              statliga museer för att få fler besökare till museerna. Det gjordes
              också med förhoppningen att nya grupper skulle hitta till museerna
              och ta del av deras kulturutbud.
            </seg>
          </u>
          <u>
            <seg>
              Vi moderater gjorde en annan prioritering i budgeten för 2019
              eftersom vi anser att skattekollektivet inte ska finansiera vuxnas
              besök på museer. Den nyligen tillträdda regeringen har dock aviserat
              att den fria entrén på statliga museer ska vara kvar medan vi
              moderater som sagt vill ta bort den.
            </seg>
          </u>
          <u>
            <seg>
              Det är trots allt så att kulturen är större än det som bedrivs
              i statlig regi. Räknar vi in alla museer, även väldigt små, finns
              det drygt 1 700 stycken i vårt land. De sysselsätter ca 6 000
              årsarbetskrafter och inbringar 5,5 miljarder i intäkter , som
              härrör från totalt 26,5 miljoner museibesök. Det finns museer
              som är centrala – vid hovstaten och universitet/högskolor, som
              samtliga är statliga – regionala, lokala, privata, stiftelseägda
              och ideellt drivna.
            </seg>
          </u>
          <u>
            <seg>
              Fru talman! Vi moderater tycker att fri entré på museer är en
              dålig idé ur flera olika aspekter. Vi tycker som tidigare nämnts
              att det inte är skatte ­ kollektivets uppgift att betala för museibesök
              för vuxna och arbetande människor. En stor del museibesökarna
              är också turister, vilka rimligtvis borde få betala för sig. En
              annan viktig aspekt är att det bidrar till en skev konkurrens
              , där privata museer måste ta ut entréavgift för att gå runt me
              ­ dan staten med sin beskattningsrätt till synes verkar ha en
              outsinlig kassa att finansiera vuxna människors museibesök med.
            </seg>
          </u>
          <u>
            <seg>
              Förutom de principiella argumenten mot fri entré finns det också
              goda praktiska argument för att fri entré är en dålig idé. Visst
              kan man konstatera att besökarantalet blir större med fri entré,
              men det har också en baksida, nämligen att kostnaderna ökar. Med
              fler besökare krävs högre säkerhet och mer städning, och kostnader
              för konservering och så vidare blir högre. Enligt Nationalmuseums
              överintendent beräknas museet få ett underskott på 30 miljoner
              kronor i år därför att museet underkompenseras för den fria entrén.
              Överintendenten har i ett uttalande sagt att regeringen har två
              alternativ: att låta museet ta ut avgift eller att kompensera
              för de ökade kostnaderna.
            </seg>
          </u>
          <u>
            <seg>
              Givet att ministern inte tydligt har tagit ställning för något
              av nyss nämnda alternativ är min fråga till ministern fortsatt
              om hon tänker tillföra mer skattepengar till museerna för fri
              entré eller om hon kan tänka sig att avskaffa fri entré och låta
              vuxna människor gå på museum på egen bekostnad.
            </seg>
          </u>
          <note type="speaker">
            Anf. 81 VIKTOR WÄRNICK (M):
          </note>
          <u>
            <seg>
              Fru talman! Jag vill till att börja med biträda min kollega John
              Weinerhall i hans funderingar över och synpunkter på fri entré
              på statliga museer. Det är en högst relevant fråga han har lyft
              upp.
            </seg>
          </u>
          <u>
            <seg>
              Så som reformen har varit utformad har det visat sig att den
              främst gynnar relativt välinformerade och välbeställda innerstadsbor
              här i Stockholm, sådana som redan tidigare skulle haft råd att
              betala för sin entré. Det har också visat sig att dessa personer
              bara blivit mer frekventa i sitt museibesökande. Samtidigt har
              reformen finansierats av hela skattekollektivet i Sverige, således
              även av alla som bor i mitt hemlän Gävleborg. Den absoluta majoriteten
              av de museer som har haft fri entré är dock inte belägna i landsbygdslänen
              utan i Stockholm.
            </seg>
          </u>
          <u>
            <seg>
              Min fråga till ministern är därför: Hur ser ministern på det
              moraliskt tveksamma i att hela svenska folket är med och finansierar
              en fri-entré-reform som främst gynnar storstäderna och storstadsbor?
            </seg>
          </u>
          <note type="speaker">
            Anf. 82 Kultur- och demokratiminister AMANDA LIND (MP):
          </note>
          <u>
            <seg>
              Herr talman! Först vill jag tacka för interpellationen och möjligheten
              att diskutera frågan om fri entré, som i grunden handlar om tillgången
              och tillgängligheten till vårt gemensamma kulturarv, som jag vet
              att vi alla brinner för.
            </seg>
          </u>
          <u>
            <seg>
              Politiska reformer handlar i stor utsträckning om att beskatta,
              att subventionera och att satsa på det sätt som man utifrån sin
              ideologiska utgångspunkt tror påverkar samhället i bäst riktning.
              Denna princip gäller för såväl regering och opposition som för
              Miljöpartiet och Moderaterna. Jag kan konstatera att Moderaterna
              väljer att lägga resurser på andra saker som också är vuxna människor
              till gagn.
            </seg>
          </u>
          <u>
            <seg>
              God tillgänglighet till vårt gemensamma kulturarv menar regeringen
              och jag innebär ett stort värde både för den enskilde och för
              det gemensamma. Vad gäller utvärderingen av fri-entré-reformen
              vet vi att det är lite för tidigt att titta på det. Det har varit
              lite svårt att mäta. Myndigheten för kulturanalys har ett uppdrag
              att titta på besöksutvecklingen för att kunna särskilja vad som
              härrör från fri-entré-reformen och vilka grupper som museerna
              når.
            </seg>
          </u>
          <u>
            <seg>
              För några år sedan, 2017, tittade man på besökare på fem museer,
              vara v tre hade infört fri-entré-reformen. Där såg man en tydlig
              ökning av förstagångsbesökare på museerna. Det är en signal. Men
              vi kommer att få besökssiffrorna från förra året lite senare i
              vår, och det ska bli intressant att se om mätmetoderna har kunnat
              förfinas för att se om nya besökare till museerna har fångats
              upp. En ambition med reformen är ju att öka tillgängligheten och
              att ekonomin inte ska vara ett hinder.
            </seg>
          </u>
          <u>
            <seg>
              Apropå kopplingen till barn och unga vet vi att många går på
              museerna gemensamt som familj, och där kan en vuxens entréavgift
              vara det som fäller avgörandet, även om barnen och de unga går
              in med fri entré.
            </seg>
          </u>
          <u>
            <seg>
              Jag vill också kort kommentera detta med Stockholmscentreringen.
              Vi ska komma ihåg att det som regeringen har att förfoga över
              med lagstiftningen och med våra direkta statliga anslag är de
              statliga museerna. Det finns några som inte ligger i Stockholm,
              och de beräknas få 860 000 besökare. Detta är naturligtvis väldigt
              positivt, och det ska vi inte glömma bort i debatten.
            </seg>
          </u>
          <u>
            <seg>
              Jag värnar också om mångfalden av museer i vårt land. I kultursamverkansmodellen
              fördelar vi medel till de regionala museerna, och det finns länsmuseer
              i samtliga delar av Sverige. Hälften av dessa har fri entré i
              dag, och jag diskuterar gärna hur vi kan fortsätta att stärka
              museisektorn i hela Sverige. När det gäller vårt gemensamma kulturarv
              och statens museer menar dock jag och regeringen att det är en
              god prioritering att ge alla människor fri tillgänglighet till
              det kulturarv, den historia och den kunskap de innebär.
            </seg>
          </u>
          <u>
            <seg>
              Jag vill också kommentera frågan om Nationalmuseum. Det är viktigt
              att påpeka att Kulturdepartementet har en pågående dialog med
              museet om dess ekonomiska situation. Det är också viktigt att
              komma ihåg att det inte enbart handlar om fri-entré-reformen.
              Nationalmuseum slog upp dörrarna till ett i princip helt nytt
              museum efter fem års stängning. Det är stora ytor och helt andra
              säkerhetsförutsättningar och också klimatmässiga förutsättningar
              i byggnaden, och kostnaderna går inte enbart att hänföra till
              fri-entré-reformen. Men där har vi en dialog, och det ligger självfallet
              i både mitt och allas intresse att ha en väl fungerande verksamhet
              på Nationalmuseum såväl nu som på sikt.
            </seg>
          </u>
          <note type="speaker">
            Anf. 83 JOHN WEINERHALL (M):
          </note>
          <u>
            <seg>
              Herr talman! Det är klart att det är viktigt med tillgänglighet.
              Detta har vi pratat om tidigare, och det är vi nog överens om.
              Det som jag fortfarande har funderingar om är subventioneringen
              av vuxnas entréavgifter. Politik handlar trots allt om prioriteringar.
            </seg>
          </u>
          <u>
            <seg>
              På vänstersidan i svensk politik verkar man ofta ha en massa
              pengar att sätta sprätt på. Det finns bara ett problem med detta,
              och det är att det alltid är någon annans pengar. Låt oss inte
              glömma vems pengar det är. Det är alla som genom arbete, tidigare
              arbete, företagande och sparande och som redan betalar bland världens
              högsta skatter som skapar det värde som politiker fördelar. Som
              moderat är det en självklar utgångspunkt att det är de som skapar
              värdet som också har rätt till det i första hand och inte politiker.
              Nobelpristagaren i ekonomi, Milton Friedman, sa en gång att det
              inte finns några gratisluncher. Det är min egen översättning,
              givet att vi inte får prata engelska i denna kammare. Men det
              verkar regeringen ibland tro att det gör.
            </seg>
          </u>
          <u>
            <seg>
              Har man utgångspunkten att det inte i första hand är politiker
              som äger rätten till människors intjänade pengar kommer med detta
              också den självklara respekten för skattebetalarnas pengar. Jag
              måste därför fråga kulturministern två saker. Är det hennes åsikt
              att alla som redan tyngs av den tunga skattebördan ska behöva
              betala för turister och vuxna som har råd att betala för sig själva
              , i stället för att museerna ska ha möjlighet att ta ut avgift?
              Och hur ser hon på den snedvridna konku rrens som det blir när
              18 statliga museer har fri entré med skattesubvention och nästan
              1 700 museer i Sverige inte har denna möjlighet genom skattemedel?
            </seg>
          </u>
          <note type="speaker">
            Anf. 84 VIKTOR WÄRNICK (M):
          </note>
          <u>
            <seg>
              Herr talman! Vi moderater tycker att arbetande vuxna med egen
              betalningsförmåga kan betala för sig när de besöker museer, oavsett
              vem som är huvudman för det museum som besöks. En aspekt som bör
              lyftas upp i denna debatt är hur detta påverkar icke-statliga
              museer, alltså de museer som inte får ta del av fri-entré-reformen.
            </seg>
          </u>
          <u>
            <seg>
              För ett antal månader sedan besökte den moderata kulturkommittén
              Fotografiska museet i Stockholm, som påpekade hur kundbasen naturligtvis
              i högre grad dras till det som är avgiftsfritt, även om museet
              är otroligt framgångsrikt, glädjande nog.
            </seg>
          </u>
          <u>
            <seg>
              Jag tänker också på bland annat Flygmuseet hemma i Söderhamn
              i Gävleborgs län. Det är ett museum som drivs på ideell basis
              och som vi är otroligt stolta över där hemma, men som inte har
              tillgång till fri-entré-reformen.
            </seg>
          </u>
          <u>
            <seg>
              Min fråga är: Varför ska privata – icke-statliga – framgångsrika
              museer ha en konkurrensnackdel gentemot de statliga museerna med
              fri entré, som betalas av skattebetalarna?
            </seg>
          </u>
          <note type="speaker">
            Anf. 85 Kultur- och demokratiminister AMANDA LIND (MP):
          </note>
          <u>
            <seg>
              Herr talman! Jag börjar med att kommentera John Weinerhalls fråga
              om politiska prioriteringar. Satsningen på fri entré gynnar vuxna
              – varför inte satsa på barn i stället? Det är den synpunkt jag
              hör lite grann i argumentationen. Jag vill invända mot detta.
              Det handlar om prioriteringar. Fri-entré-reformen togs bort i
              M-KD-budgeten från i vintras. Vad jag inte förstår med John Weinerhalls
              resonemang är varför man då också tog bort de 100 miljonerna till
              kulturskolan. De går verkligen till barn och unga. Varför valde
              man då inte att ta de pengar man tog bort från fri entré och satsa
              dem på annan kultur som man tycker är mer förtjänstfull? Vi vet
              att det finns stora klyftor mellan olika grupper vad gäller tillgängligheten
              till kultur i Sverige. Det har att göra med var man bor i landet
              samt kön och ålder. Inte minst gäller detta barn och unga.
            </seg>
          </u>
          <u>
            <seg>
              Jag vill återkomma till att vi har ett gemensamt kulturarv som
              också är statligt ägt. Det säger jag med anledning av båda mina
              motdebattörers kommentarer. Det handlar om samlingar som vi har
              en gemensam tillgänglighet till. Museerna har ett uppdrag som
              är bredare än att finnas med på ett slags utbudsmarknad som en
              besöksanledning. Det handlar också om att man ska främja kunskap,
              kulturupplevelser och fri åsiktsbildning. Museet ska kunna vara
              en allmän plats att återkomma till igen och igen. Jag och regeringen
              menar att vuxnas, barns, ungas och äldres tillgång till våra gemensamt
              ägda museer med våra gemensamt förvärvade och ägda samlingar är
              en demokratifråga. Vi står fast vid att fri-entré-reformen är
              bra för Sverige. Sedan handlar det också om de museer som vi har
              möjlighet att direkt stötta på det här sättet.
            </seg>
          </u>
          <note type="speaker">
            Anf. 86 JOHN WEINERHALL (M):
          </note>
          <u>
            <seg>
              Herr talman! Nu är det här en debatt om fri entré till statliga
              museer, inte om kulturskolan. Men jag kan svara på frågan om varför
              vi tog bort detta. Det är en helt annan sak än statlig verksamhet
              som staten bedriver i form av museer. Kulturskolan är en kommunal
              verksamhet. I samband med att vi tog bort de här 100 miljonerna,
              som är en förhållandevis liten del i sammanhanget i budgeten,
              sköt vi till ganska många miljarder i statsbidrag till kommunerna.
              Då kan jag i stället vända på frågan och fråga kulturministern
              varför hon inte har större tilltro till de kommunpolitiker som
              sedan ska fördela de här statsbidragen. Man kan exempelvis använda
              dem till den kommunala kulturskolan. Det kan tänkas.
            </seg>
          </u>
          <u>
            <seg>
              När den rödgröna regeringen införde fri entré på statliga museer
              var det som tidigare nämnt s för att man hade en förhoppning om
              att fler som inte tidigare gått på museum skulle göra det. Vi
              kan samtidigt konstatera att det är en ganska skev fördelning
              i befolkningen bland dem som ändå går på museum. Enligt en rapport
              från Myndigheten för kulturanalys är det fyra gånger så stor andel
              personer med eftergymnasial utbildning bland dem som går på museum
              s om bland befolkningen i stort. Nära hälften av alla besökare
              på museerna är från det egna länet, och en tredjedel är utländska
              besökare, det vill säga turister.
            </seg>
          </u>
          <u>
            <seg>
              När jag ser på detta med mina moderata glasögon måste jag erkänna
              att jag inte kan göra annat än att förhålla mig kraftigt skeptisk
              till fri entré. Jag förstår inte riktigt hur ministern verkligen
              kan anse det vara rimligt att med skattebetalares pengar betala
              museibesök för människor som har råd att betala för sig samt för
              turister från andra länder. Jag ser gärna att ministern utvecklar
              sitt svar om det lite grann.
            </seg>
          </u>
          <note>
            I detta anförande instämde Viktor Wärnick (M).
          </note>
          <note type="speaker">
            Anf. 87 Kultur- och demokratiminister AMANDA LIND (MP):
          </note>
          <u>
            <seg>
              Herr talman! Jag är kulturminister i en regering som står för
              att museerna, som är våra gemensamma kunskapsinstitutioner, ska
              vara öppna och inbjudande verksamheter. Som det står i museilagen
              ska museerna utifrån sina ämnesområden främja kunskap, kulturupplevelser
              och fri åsiktsbildning, som jag sa tidigare. Ett museum ska kunna
              upptäckas såväl av ett barn som av en vuxen. Som jag sa är detta
              en del av våra gemensamma tillgångar som man av demokratiska skäl
              ska ha stor tillgång till. För dem som väl har upptäckt museet
              är det positivt att museet blir en plats att komma tillbaka till
              om och om igen.
            </seg>
          </u>
          <u>
            <seg>
              Efter att nu snart tre år med fri entré passerat har många av
              de statliga museerna fler besökare än någonsin, samtidigt som
              de bedriver en mångfasetterad verksamhet mot en bredd av målgrupper.
              I de fall det har gått att analysera har Myndigheten för kulturanalys
              kunnat se att gruppen förstagångsbesökare vid museerna ökat. Det
              gäller även unga vuxna. Detta är väldigt positivt.
            </seg>
          </u>
          <u>
            <seg>
              Vi ser att fri-entré-reformen och museilagen, med det som den
              innebär av tilltro till professionens bedömningar, samt museernas
              höga tillitska ­ pi ­ tal hos allmänheten just nu sammantaget
              skapar ett vitalt Museisverige med en både uppskattad och angelägen
              verksamhet. Med tanke på tillgång ­ en till vårt gemensamma kulturarv
              och synen på museerna som en arena för demokrati, fri åsiktsbildning
              och lärande står jag och regeringen fast vid att fri entré-reformen
              är bra för vårt samhälle och bra för både vuxna och unga i vårt
              land.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 18 Bordläggning
          </note>
          <note>
            Följande dokument anmäldes och bordlades:
          </note>
          <note>
            COM(2019) 125 Förslag till Europaparlamentets och rådets beslut
            om ändring av Europaparlamentets och rådets beslut nr 1313/2013/EU
            om en civilskyddsmekanism för unionen
          </note>
          <note>
            § 19 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 7 mars
          </note>
          <u>
            <seg>
              2018/19:119 Otryggheten i samhället
            </seg>
          </u>
          <note>
            av Louise Meijer (M)
          </note>
          <note>
            till statsrådet Mikael Damberg (S)
          </note>
          <u>
            <seg>
              2018/19:120 Utsläppen från trafiken
            </seg>
          </u>
          <note>
            av Jessica Rosencrantz (M)
          </note>
          <u>
            <seg>
              till miljö- och klimatminister Isabella Lövin (MP)
            </seg>
          </u>
          <note>
            2018/19:121 Konsumentinformation
          </note>
          <note>
            av Lars Beckman (M)
          </note>
          <note>
            till statsrådet Jennie Nilsson (S)
          </note>
          <u>
            <seg>
              2018/19:122 Ordning och reda i klassrummen
            </seg>
          </u>
          <note>
            av Ann-Charlotte Hammar Johnsson (M)
          </note>
          <note>
            till utbildningsminister Anna Ekström (S)
          </note>
          <note>
            § 20 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 7 mars
          </note>
          <u>
            <seg>
              2018/19:354 Allt högre bensinskatt
            </seg>
          </u>
          <note>
            av Sten Bergheden (M)
          </note>
          <note>
            till finansminister Magdalena Andersson (S)
          </note>
          <u>
            <seg>
              2018/19:355 Höga elpriser för pensionärer
            </seg>
          </u>
          <note>
            av Sten Bergheden (M)
          </note>
          <note>
            till statsrådet Annika Strandhäll (S)
          </note>
          <note>
            2018/19:356 Behandlingsbegränsningar
          </note>
          <note>
            av Jakob Forssmed (KD)
          </note>
          <note>
            till socialminister Lena Hallengren (S)
          </note>
          <u>
            <seg>
              2018/19:357 Spel på kredit
            </seg>
          </u>
          <note>
            av Lars Beckman (M)
          </note>
          <note>
            till statsrådet Ardalan Shekarabi (S)
          </note>
          <note>
            2018/19:358 Grundläggande behov enligt LSS
          </note>
          <note>
            av Lars Beckman (M)
          </note>
          <note>
            till socialminister Lena Hallengren (S)
          </note>
          <note>
            2018/19:359 Konsulär hjälp till IS-terrorister
          </note>
          <note>
            av Markus Wiechel (SD)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            2018/19:360 Halkbekämpning och vinterväghållning
          </note>
          <note>
            av Lars Beckman (M)
          </note>
          <note>
            till statsrådet Tomas Eneroth (S)
          </note>
          <note>
            2018/19:361 Skydd för visselblåsare inom forskningen
          </note>
          <note>
            av Margareta Cederfelt (M)
          </note>
          <note>
            till statsrådet Matilda Ernkrans (S)
          </note>
          <note>
            2018/19:362 Personal inom hälso- och sjukvården
          </note>
          <note>
            av Margareta Cederfelt (M)
          </note>
          <note>
            till socialminister Lena Hallengren (S)
          </note>
          <note>
            2018/19:363 EU-trailrar
          </note>
          <note>
            av Sten Bergheden (M)
          </note>
          <note>
            till statsrådet Tomas Eneroth (S)
          </note>
          <note>
            2018/19:364 AP-fonderna och vd-lönerna
          </note>
          <note>
            av Ulla Andersson (V)
          </note>
          <note>
            till statsrådet Per Bolund (MP)
          </note>
          <u>
            <seg>
              2018/19:365 Den otillåtna yrkesmässiga trafiken i Sverige
            </seg>
          </u>
          <note>
            av Thomas Morell (SD)
          </note>
          <note>
            till statsrådet Mikael Damberg (S)
          </note>
          <note>
            2018/19:366 Fusk vid transporter
          </note>
          <note>
            av Thomas Morell (SD)
          </note>
          <note>
            till statsrådet Mikael Damberg (S)
          </note>
          <note>
            2018/19:367 Hantering av miljöfarliga ämnen
          </note>
          <note>
            av Thomas Morell (SD)
          </note>
          <note>
            till statsrådet Mikael Damberg (S)
          </note>
          <note>
            § 21 Kammaren åtskildes kl. 13.16.
          </note>
          <note>
            Sammanträdet leddes
          </note>
          <note>
            av talmannen från dess början till och med § 11 anf. 3 9 (delvis),
          </note>
          <note>
            av tredje vice talmannen därefter till och med § 17 anf. 81 (delvis)
            och
          </note>
          <note>
            av talmannen därefter till dess slut.
          </note>
          <note>
            Vid protokollet
          </note>
          <note>
            ANN LARSSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Avsägelser
          </note>
          <note>
            § 3 Anmälan om kompletteringsval
          </note>
          <note>
            § 4 Anmälan om vice ordförande i utskott
          </note>
          <note>
            § 5 Anmälan om faktapromemoria
          </note>
          <note>
            § 6 Ärenden för hänvisning till utskott
          </note>
          <note>
            § 7 Svar på interpellation 2018/19:77 om rekryteringen av politiska
            tjänstemän
          </note>
          <note>
            Anf. 1 Miljö- och klimatminister ISABELLA LÖVIN (MP)
          </note>
          <note>
            Anf. 2 LOTTA OLSSON (M)
          </note>
          <note>
            Anf. 3 LORENTZ TOVATT (MP)
          </note>
          <note>
            Anf. 4 MARIA GARDFJELL (MP)
          </note>
          <note>
            Anf. 5 JOHAN HULTBERG (M)
          </note>
          <note>
            Anf. 6 Miljö- och klimatminister ISABELLA LÖVIN (MP)
          </note>
          <note>
            Anf. 7 LOTTA OLSSON (M)
          </note>
          <note>
            Anf. 8 LORENTZ TOVATT (MP)
          </note>
          <note>
            Anf. 9 MARIA GARDFJELL (MP)
          </note>
          <note>
            Anf. 10 JOHAN HULTBERG (M)
          </note>
          <note>
            Anf. 11 Miljö- och klimatminister ISABELLA LÖVIN (MP)
          </note>
          <note>
            Anf. 12 LOTTA OLSSON (M)
          </note>
          <note>
            Anf. 13 Miljö- och klimatminister ISABELLA LÖVIN (MP)
          </note>
          <note>
            § 8 Svar på interpellation 2018/19:78 om CCS
          </note>
          <note>
            Anf. 14 Miljö- och klimatminister ISABELLA LÖVIN (MP)
          </note>
          <note>
            Anf. 15 JOHAN HULTBERG (M)
          </note>
          <note>
            Anf. 16 Miljö- och klimatminister ISABELLA LÖVIN (MP)
          </note>
          <note>
            Anf. 17 JOHAN HULTBERG (M)
          </note>
          <note>
            Anf. 18 Miljö- och klimatminister ISABELLA LÖVIN (MP)
          </note>
          <note>
            Anf. 19 JOHAN HULTBERG (M)
          </note>
          <note>
            Anf. 20 Miljö- och klimatminister ISABELLA LÖVIN (MP)
          </note>
          <note>
            § 9 Svar på interpellation 2018/19:98 om turkiska angrepp mot
            Manbij och närliggande områden
          </note>
          <note>
            Anf. 21 Utrikesminister MARGOT WALLSTRÖM (S)
          </note>
          <note>
            Anf. 22 MARKUS WIECHEL (SD)
          </note>
          <note>
            Anf. 23 Utrikesminister MARGOT WALLSTRÖM (S)
          </note>
          <note>
            Anf. 24 MARKUS WIECHEL (SD)
          </note>
          <note>
            Anf. 25 Utrikesminister MARGOT WALLSTRÖM (S)
          </note>
          <note>
            Anf. 26 MARKUS WIECHEL (SD)
          </note>
          <note>
            Anf. 27 Utrikesminister MARGOT WALLSTRÖM (S)
          </note>
          <note>
            § 10 Svar på interpellation 2018/19:110 om förföljelser av hbtqi-personer
            i Ryssland
          </note>
          <note>
            Anf. 28 Utrikesminister MARGOT WALLSTRÖM (S)
          </note>
          <note>
            Anf. 29 JOAR FORSSELL (L)
          </note>
          <note>
            Anf. 30 Utrikesminister MARGOT WALLSTRÖM (S)
          </note>
          <note>
            Anf. 31 JOAR FORSSELL (L)
          </note>
          <note>
            Anf. 32 Utrikesminister MARGOT WALLSTRÖM (S)
          </note>
          <note>
            Anf. 33 JOAR FORSSELL (L)
          </note>
          <note>
            Anf. 34 Utrikesminister MARGOT WALLSTRÖM (S)
          </note>
          <note>
            § 11 Svar på interpellation 2018/19:57 om säkerhetsbedömning
            inför försäljning av fastigheter
          </note>
          <note>
            Anf. 35 Statsrådet PER BOLUND (MP)
          </note>
          <note>
            Anf. 36 MIKAEL OSCARSSON (KD)
          </note>
          <note>
            Anf. 37 Statsrådet PER BOLUND (MP)
          </note>
          <note>
            Anf. 38 MIKAEL OSCARSSON (KD)
          </note>
          <note>
            Anf. 39 Statsrådet PER BOLUND (MP)
          </note>
          <note>
            Anf. 40 MIKAEL OSCARSSON (KD)
          </note>
          <note>
            Anf. 41 Statsrådet PER BOLUND (MP)
          </note>
          <note>
            § 12 Svar på interpellation 2018/19:82 om parlamentsstöd till
            Zimbabwe
          </note>
          <note>
            Anf. 42 Statsrådet PETER ERIKSSON (MP)
          </note>
          <note>
            Anf. 43 LUDVIG ASPLING (SD)
          </note>
          <note>
            Anf. 44 Statsrådet PETER ERIKSSON (MP)
          </note>
          <note>
            Anf. 45 LUDVIG ASPLING (SD)
          </note>
          <note>
            Anf. 46 Statsrådet PETER ERIKSSON (MP)
          </note>
          <note>
            Anf. 47 LUDVIG ASPLING (SD)
          </note>
          <note>
            Anf. 48 Statsrådet PETER ERIKSSON (MP)
          </note>
          <note>
            § 13 Svar på interpellation 2018/19:92 om anslutningsbiståndet
            till Turkiet
          </note>
          <note>
            Anf. 49 Statsrådet PETER ERIKSSON (MP)
          </note>
          <note>
            Anf. 50 LUDVIG ASPLING (SD)
          </note>
          <note>
            Anf. 51 Statsrådet PETER ERIKSSON (MP)
          </note>
          <note>
            Anf. 52 LUDVIG ASPLING (SD)
          </note>
          <note>
            Anf. 53 Statsrådet PETER ERIKSSON (MP)
          </note>
          <note>
            Anf. 54 LUDVIG ASPLING (SD)
          </note>
          <note>
            Anf. 55 Statsrådet PETER ERIKSSON (MP)
          </note>
          <note>
            § 14 Svar på interpellation 2018/19:88 om skarven
          </note>
          <note>
            Anf. 56 Statsrådet JENNIE NILSSON (S)
          </note>
          <note>
            Anf. 57 VIKTOR WÄRNICK (M)
          </note>
          <note>
            Anf. 58 JOHN WEINERHALL (M)
          </note>
          <note>
            Anf. 59 Statsrådet JENNIE NILSSON (S)
          </note>
          <note>
            Anf. 60 VIKTOR WÄRNICK (M)
          </note>
          <note>
            Anf. 61 JOHN WEINERHALL (M)
          </note>
          <note>
            Anf. 62 Statsrådet JENNIE NILSSON (S)
          </note>
          <note>
            Anf. 63 VIKTOR WÄRNICK (M)
          </note>
          <note>
            Anf. 64 Statsrådet JENNIE NILSSON (S)
          </note>
          <note>
            § 15 Svar på interpellation 2018/19:93 om resultatstyrning av
            strukturfonderna
          </note>
          <note>
            Anf. 65 Statsrådet JENNIE NILSSON (S)
          </note>
          <note>
            Anf. 66 LUDVIG ASPLING (SD)
          </note>
          <note>
            Anf. 67 Statsrådet JENNIE NILSSON (S)
          </note>
          <note>
            Anf. 68 LUDVIG ASPLING (SD)
          </note>
          <note>
            Anf. 69 Statsrådet JENNIE NILSSON (S)
          </note>
          <note>
            Anf. 70 LUDVIG ASPLING (SD)
          </note>
          <note>
            Anf. 71 Statsrådet JENNIE NILSSON (S)
          </note>
          <note>
            § 16 Svar på interpellation 2018/19:100 om fisket i Koster-Väderöfjorden
          </note>
          <note>
            Anf. 72 Statsrådet JENNIE NILSSON (S)
          </note>
          <note>
            Anf. 73 JOHAN HULTBERG (M)
          </note>
          <note>
            Anf. 74 Statsrådet JENNIE NILSSON (S)
          </note>
          <note>
            Anf. 75 JOHAN HULTBERG (M)
          </note>
          <note>
            Anf. 76 Statsrådet JENNIE NILSSON (S)
          </note>
          <note>
            Anf. 77 JOHAN HULTBERG (M)
          </note>
          <note>
            Anf. 78 Statsrådet JENNIE NILSSON (S)
          </note>
          <note>
            § 17 Svar på interpellation 2018/19:83 om fri entré på statliga
            museer
          </note>
          <note>
            Anf. 79 Kultur- och demokratiminister AMANDA LIND (MP)
          </note>
          <note>
            Anf. 80 JOHN WEINERHALL (M)
          </note>
          <note>
            Anf. 81 VIKTOR WÄRNICK (M)
          </note>
          <note>
            Anf. 82 Kultur- och demokratiminister AMANDA LIND (MP)
          </note>
          <note>
            Anf. 83 JOHN WEINERHALL (M)
          </note>
          <note>
            Anf. 84 VIKTOR WÄRNICK (M)
          </note>
          <note>
            Anf. 85 Kultur- och demokratiminister AMANDA LIND (MP)
          </note>
          <note>
            Anf. 86 JOHN WEINERHALL (M)
          </note>
          <note>
            Anf. 87 Kultur- och demokratiminister AMANDA LIND (MP)
          </note>
          <note>
            § 18 Bordläggning
          </note>
          <note>
            § 19 Anmälan om interpellationer
          </note>
          <note>
            § 20 Anmälan om frågor för skriftliga svar
          </note>
          <note>
            § 21 Kammaren åtskildes kl. 13.16.
          </note>
          <u>
            <seg>
              Tryck: Elanders Sverige AB, Vällingby 2019
            </seg>
          </u>
        </div>
      </body>
    </text>
  </TEI>
</teiCorpus>
