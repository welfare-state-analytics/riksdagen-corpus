<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--91</head>
          <docDate when="2019-05-13">2019-05-13</docDate>
        </div>
      </front>
      <body>
        <div>
          <note>
            § 1 Återrapportering från Europeiska rådets möte den 9 maj
          </note>
          <note type="speaker">
            Anf. 1 Statsminister STEFAN LÖFVEN (S):
          </note>
          <note>
            Fru talman! I torsdags förra veckan, faktiskt på Europadagen,
            träffades EU:s ledare i staden Sibiu i Rumänien för att diskutera
            EU:s politiska inriktning de kommande fem åren.
          </note>
          <note>
            Inför mötet hade det rumänska ordförandeskapet tagit fram en
            politisk deklaration kallad Sibiudeklarationen. Som jag informerade
            EU-nämnden om inför mötet beskriver denna deklaration i allmänna
            ordalag hur EU:s medlemsstater bör samarbeta. Deklarationen handlar
            alltså inte om de sakpolitiska frågor som EU har att hantera utan
            om vårt förhållningssätt till varandra.
          </note>
          <note>
            Samtliga länder kunde vid mötet ställa sig bakom deklarationen,
            och den antogs utan ändringar.
          </note>
          <note>
            Huvudsyftet med mötet var att fortsätta diskussionen om EU:s
            framtid. Denna diskussion utgör ett viktigt underlag till den
            strategiska agenda som ska beslutas om vid toppmötet i juni.
          </note>
          <note>
            Under samtalet lyfte alla fram sina egna prioriteringar. För
            svensk räkning tryckte jag särskilt på vikten av att vi står upp
            för våra gemensamma värderingar, att EU fortsätter att vara ledande
            i att möta klimatutmaningen, att vi stärker arbetet för konkurrenskraft,
            hållbar tillväxt och fler och bättre jobb, att vi fortsätter att
            verka för en rättssäker och långsiktigt hållbar gemensam migrationspolitik
            samt att vi fortsätter att stärka både vårt interna och vårt externa
            säkerhetsarbete, där EU kan agera som en stark utrikespolitisk
            aktör.
          </note>
          <note>
            Diskussionen vid mötet var rätt spretig. Det var många områden
            som berördes, men det var några frågor som återkom och som satte
            en tydlig prägel på mötet.
          </note>
          <note>
            Det kanske tydligaste exemplet är klimatfrågan – vår tids ödesfråga.
            Det avgörande är att vi håller temperaturökningen under en och
            en halv grad. För att nå dit menar Sverige och många andra att
            EU:s målsättning måste vara att nå klimatneutralitet senast år
            2050.
          </note>
          <note>
            Det är glädjande att det nu finns en riktig kraft i klimatarbetet.
            Många unga människor, ofta inspirerade av Greta Thunberg, gör
            sina röster hörda, och så skedde även i Sibiu. Ett stort antal
            ungdomar anordnade en manifestation för klimatet vid sidan av
            mötet. De hade med sig ett öppet brev där EU:s ledare uppmanas
            att ta ansvar för klimatet. Tillsammans med några ledare från
            länder som gjort ett gemensamt inspel om just klimat inför Sibiumötet
            gick jag ut för att träffa ungdomarna och ta emot brevet.
          </note>
          <note>
            Det är också glädjande att kunna rapportera att Lettland nu har
            anslutit sig till denna grupp av likasinnade, som driver klimatfrågan
            i EU.
          </note>
          <note>
            En annan viktig fråga är hur EU ska bidra till hög konkurrenskraft,
            hållbar tillväxt och fler och bättre jobb. Många framhöll den
            sociala dimensionen och tryckte på frågor som sjysta villkor och
            stöd till omställning. EU-samarbetet ska finnas till för människor,
            inte bara för företag.
          </note>
          <note>
            Den inre marknaden är en kärnfråga för EU, och jag och flera
            andra underströk vikten av att fullt ut utnyttja dess potential.
            Det gör vi genom att fortsätta att undanröja hinder för handel
            och genom att bättre genomföra och tillämpa den lagstiftning som
            finns.
          </note>
          <note>
            Frågor om ekonomi och konkurrenskraft har en direkt koppling
            till EU:s roll i världen. I den diskussionen kom mycket att handla
            om EU:s behov av att kunna vara en stark aktör i en föränderlig
            omvärld. Bland annat diskuterades Kinas utveckling och hur EU
            ska förhålla sig till denna ekonomiska stormakt men även konsekvenserna
            av en försvagad transatlantisk länk.
          </note>
          <note>
            Det finns en skillnad här. Vissa menar att EU behöver anpassa
            sig och ibland ta efter åtgärder som bland andra Kina vidtar.
            Det innebär exempelvis att stärka sina egna företag genom statsstöd
            och att skydda sin hemmamarknad genom tullar och restriktioner.
            Andra, däribland Sverige, menar att vi inte ska vara naiva inför
            de utmaningar som faktiskt finns men att vi samtidigt ska hålla
            fast vid sådant som vi vet bidrar positivt till vår ekonomi. Detta
            gäller till exempel den inre marknaden, men det handlar även om
            regler för statsstöd och konkurrens samt om en öppen och fri handel.
          </note>
          <note>
            Protektionism är inte rätt väg att gå. Det är marknaden – inte
            politiken – som ska välja vilka företag som ska växa.
          </note>
          <note>
            Det finns en bred samsyn om att EU behöver ta ett större ansvar
            för sin egen säkerhet och om att samarbetet inom försvars- och
            säkerhetsområdena behöver stärkas. Det handlar inte minst om arbetet
            för att bekämpa gränsöverskridande brottslighet och terrorism,
            där vi vet att det finns en direkt koppling mellan externa insatser
            och vårt interna samarbete. Detta är en del av vår gemensamma
            säkerhet.
          </note>
          <note>
            En annan del av diskussionen handlade om migration. Jag tryckte
            på behovet av att få på plats en gemensam och solidarisk asylpolitik
            där alla tar ett gemensamt ansvar. Även de externa aspekterna,
            med mer samarbete för att bekämpa grundorsakerna och för att säkra
            gränserna, är viktiga.
          </note>
          <note>
            Sist men inte minst vill jag ta upp värderingsfrågorna. Vi är
            många som ser att våra gemensamma värderingar utgör grunden för
            hela EU-samarbetet. Vi kan aldrig kompromissa om grundläggande
            demokratiska värderingar eller rättsstatens principer.
          </note>
          <note>
            Min bedömning är att det finns goda förutsättningar för en bra
            diskus ­ sion inför Europeiska rådets möte i juni, men det är
            också tydligt att väl kända stötestenar i frågor som klimat och
            migration finns kvar.
          </note>
          <note>
            Slutligen, fru talman, redogjorde Donald Tusk för processen inför
            de högnivåutnämningar som ska ske efter valet till Europaparlamentet.
            Närmast kommer detta upp vid ett särskilt möte i Europeiska rådet
            som ska hållas i Bryssel den 28 maj. Inriktningen är då att föra
            en diskussion om principer och om processen i sig. Namnfrågor
            blir aktuella därefter.
          </note>
          <note>
            Med detta, fru talman, avslutar jag min återrapport från mötet
            i Sibiu.
          </note>
          <note type="speaker">
            Anf. 2 JOHAN HULTBERG (M):
          </note>
          <note>
            Fru talman! Tack, statsministern, för återrapporten från Europeiska
            rådet!
          </note>
          <note>
            Från Moderaternas sida välkomnar vi i stort Sibiuförklaringen.
            Att stats- och regeringscheferna i Europa har enats om att man
            ska fokusera på att nå resultat i de viktigaste frågorna tolkar
            vi som att man nu kommer att prioritera de verkligt gränsöverskridande
            frågorna. Detta är bra; det är helt i linje med Moderaternas syn
            på det europeiska samarbetet.
          </note>
          <note>
            Konkret vore det bra om detta innebar mindre fokus på den sociala
            pelaren och på detaljreglering av den svenska arbetsmarknaden
            och social ­ politiken och i stället ett ökat fokus just på att
            nå resultat i de gränsöver ­ skridande frågorna, som Sverige och
            andra medlemsländer inte kan lösa på egen hand.
          </note>
          <note>
            Klimatutmaningen, som statsministern tog upp, är ett exempel
            på en verkligt gränsöverskridande fråga. Utsläppen behöver minska
            snabbt, och EU behöver höja sina klimatambitioner.
          </note>
          <note>
            Europa har också ett särskilt ansvar att visa att det går att
            förena sjunkande utsläpp med en stark ekonomisk utveckling. FN:s
            klimatpanel har pekat på att det finns två faktorer som är avgörande
            för att klara klimat ­ målen framåt: förnybar energi och kärnkraft.
            EU måste nu ta en seriös dis ­ kus ­ sion, tycker vi moderater,
            om förutsättningarna för kärnkraften i Euro ­ pa. Länderna bestämmer
            naturligtvis sin egen energimix, men mycket av förutsättningarna
            för kärnkraften bestäms trots allt på europeisk nivå.
          </note>
          <note>
            Vi moderater vill bland annat fördubbla anslagen till den europeiska
            kärnkraftsforskningen för att påskynda utvecklingen av nästa generation
            kärnkraft. Vi vill också fördubbla anslagen för att investera
            i en sammanlänkning av det europeiska elnätet för att möjliggöra
            export av mer klimatsmart el inom EU.
          </note>
          <note>
            Vad avser statsministern att göra för att stärka den europeiska
            kärnkraften, så att vi kan hejda klimatförändringarna?
          </note>
          <note type="speaker">
            Anf. 3 Statsminister STEFAN LÖFVEN (S):
          </note>
          <note>
            Fru talman! Ja, det är viktigt att vi tillsammans hanterar de
            gränsöverskridande aktiviteterna på ett bra sätt. En del av detta
            är också en gemensam arbetsmarknad.
          </note>
          <note>
            Jag tycker att det är bra att vi har en stark inre marknad i
            EU, med potential att möta de stora ekonomiska makterna runt om
            i världen. Det innebär bland annat fri rörlighet. Men det är också
            viktigt att den arbets ­ marknaden kännetecknas av sjysta villkor.
            Det kan inte vara så att de kvinnor och män som arbetar ihop välfärden
            inte ska ha sjysta villkor och social trygghet. Det ska naturligtvis
            inte ske en detaljreglering på nationell nivå, och det är heller
            inte sociala pelarens ambition på något sätt.
          </note>
          <note>
            Arbetsmarknaden är en av de viktigare frågorna. En annan är naturligtvis
            energitillgången kombinerat med den klimatanpassning som hela
            världen behöver göra. Vi har en energiunion med en väldigt tydligt
            markerad ansats att länderna själva ska bestämma sin energimix
            . D ärav följer att det land som vill satsa på kärnkraft naturligtvis
            får göra det.
          </note>
          <note>
            Det finns dock ett viktigt perspektiv när det gäller just klimatomställningen.
            Att nu börja forska om kärnkraft – man får forska på vad man vill;
            forskningen är fri – kommer inte att rädda oss här och nu. Det
            är alldeles för bråttom med vår omställning för att man ska kunna
            forska fram någon kärnkraft som ska finnas om 15–20 år.
          </note>
          <note>
            Sverige har en stark energiöverenskommelse. Jag hoppas att vi
            alla står upp för den. Den ger också möjligheter, för den som
            vill, att investera i kärnkraft. Problemet nu är väl bara att
            det inte är så många som vill.
          </note>
          <note>
            Vi kommer att ha ett energiöverskott, och det ska vi vara glada
            för. Vi ska se till att vi har både energiöverskott och den effekt
            som krävs vid varje givet tillfälle.
          </note>
          <note type="speaker">
            Anf. 4 JOHAN HULTBERG (M):
          </note>
          <note>
            Fru talman! Sverige är klimatledande i Europa, mycket tack vare
            att vi med vattenkraften, kärnkraften och vår fjärrvärme har lyckats
            minska våra utsläpp. Det är i dag bara någon procent av vår elproduktion
            som är fossilbaserad. I resten av Europa är siffran och situationen
            en helt annan. I EU är snittet 40 procent när det gäller elpro
            duktion som är fossilbaserad. I vissa länder, till exempel Polen,
            är över 80 procent fossilbaserad.
          </note>
          <note>
            Jag tycker att det är beklagligt att statsministern inte riktigt
            verkar ta till sig det som FN:s klimatpanel pekar på om kärnkraftens
            betydelse. Kärnkraften är viktig för att möta klimatutmaningen.
            Det handlar ju inte om att påbörja forskning och att kärnkraft
            är en ny teknik, utan det handlar naturligtvis om att ta ytterligare
            steg för att göra tekniken ännu mycket bättre.
          </note>
          <note>
            Det är beklagligt att statsministern inte vill ta de här stegen.
            Jag undrar naturligtvis varför statsministern inte är beredd att
            ta de här kliven och vad statsministern och regeringen i stället
            vill göra.
          </note>
          <note type="speaker">
            Anf. 5 Statsminister STEFAN LÖFVEN (S):
          </note>
          <note>
            Fru talman! Ja, det är riktigt att vi är klimatledande, och vi
            ska vara klimatledande. Vi vill att EU ska vara klimatledande
            på global nivå.
          </note>
          <note>
            Det är inte så att klimatpanelen förespråkar det ena eller det
            andra, inte heller vad gäller kärnkraft. De har gett uttryck för
            ett antal scenarier.
          </note>
          <note>
            Det är ett faktum att det här är en nationell kompetens. När
            man står och klagar på att det sociala verkar bli övernationellt
            är detta ett faktum. Också det här är en nationell kompetens.
            Vi har fått en bred energiöverenskommelse i Sverige. Den ger oss
            långsiktiga förutsättningar. Nu vet det svenska näringslivet och
            hushållen förutsättningarna för en lång tid framåt.
          </note>
          <note>
            Det pågår också en utbyggnad av både vind - och sol kraft . Jag
            hoppas att också Johan Hultberg nu i helgen läste i någon av morgontidningarna
            om den enorma satsning som görs på sol. Solen kan ge hela mänskligheten,
            hela jorden, den elektricitet som behövs.
          </note>
          <note>
            Låt oss utveckla det som är både klimatvänligt och återvinningsbart.
          </note>
          <note type="speaker">
            Anf. 6 MARTIN KINNUNEN (SD):
          </note>
          <note>
            Fru talman! Jag tackar statsministern för återrapporten.
          </note>
          <note>
            Den strategiska planen är ganska okonkret än så länge. Men en
            av delarna i den strategiska planen, som har diskuterats mycket
            i Sverige, i hela EU och i rådet den gångna perioden, är migrationspolitiken.
            EU:s gränser måste skyddas. Detta tycks det finnas en bred enighet
            om i dag, även om det finns olika åsikter om exakt hur man ska
            göra. Vi kan ju inte få en situation igen där vissa länder, till
            exempel Sverige, gör sig till väldigt attraktiva asylländer och
            på så vis drar till sig väldigt många asylsökande.
          </note>
          <note>
            Därför är det intressant att titta på den skyddsgrundsförordning
            som diskuteras på EU-nivå men som vi ännu inte har något beslut
            om. Reger ­ ingens linje här har varit att verka för att länderna
            ska få tillåtelse att bevilja permanenta uppehållstillstånd framför
            tillfälliga.
          </note>
          <note>
            Min fråga till statsministern är om detta fortfarande är regeringens
            linje och varför det i så fall är viktigt att man ska få tillåtelse
            att bevilja asylsök ­ ande permanenta uppehållstillstånd framför
            tillfälliga.
          </note>
          <note type="speaker">
            Anf. 7 Statsminister STEFAN LÖFVEN (S):
          </note>
          <note>
            Fru talman! Det är sant att den här diskussionen måste konkretiseras,
            och den kommer att finnas på agendan vid junitoppmötet. Det ser
            jag fram emot.
          </note>
          <note>
            Donald Tusk hade bra ingångar när det gäller hur vi skyddar våra
            medborgare och friheter, hur vi utvecklar den ekonomiska basen,
            vikten av en europeisk modell för framtiden, att vi bygger en
            grönare, rättvisare och mer inkluderande framtid och att vi också
            framhåller Europas intressen och värderingar i vår omvärld. Jag
            tycker att det var bra huvudrubriker. Nu gäller det att smalna
            av detta så att vi får en mer konkret agenda.
          </note>
          <note>
            Migrationspolitiken är en del av denna agenda. Det pågår nu diskus
            ­ sioner rörande sju rättsakter, och en av dem är om den förordning
            som Martin Kinnunen nämner här. Den diskussionen fortsätter. Det
            finns här att välja på permanent eller tillfälligt uppehållstillstånd.
            Det är en förord ­ ning som i så fall kommer att innebära att
            vi har samma regler, oavsett vilket valet blir. Det viktigaste
            är att vi har lika dana regler som vår när ­ maste omvärld, den
            europeiska kontinenten. Då har vi de båda att välja på. Argumentet
            för det permanenta uppehållstillståndet är ofta att integratio
            ­ nen sker snabbare.
          </note>
          <note>
            Denna diskussion pågår. Vi får se hur den slutar; den är inte
            avslutad ännu.
          </note>
          <note type="speaker">
            Anf. 8 MARTIN KINNUNEN (SD):
          </note>
          <note>
            Fru talman! Permanenta uppehållstillstånd är ju en av de främsta
            pullfaktorerna när det kommer till asylinvandring. Därför är detta
            intressant att diskutera.
          </note>
          <note>
            Bakgrunden till att regeringen i Sverige har drivit på för tillfälliga
            uppehållstillstånd, om än tillfälligt, är väl kompromissen inom
            det splittrade socialdemokratiska partiet, där mer liberala krafter
            ville rulla tillbaka den mer restriktiva invandringspolitiken
            till förmån för en mer liberal. Därför kom man fram till kompromissen
            att på EU-nivå driva på för mer liberala regler.
          </note>
          <note>
            Det har varit regeringens ståndpunkt att man i ökad utsträckning
            ska bevilja permanenta uppehållstillstånd inom ramen för den eventuella
            framtida gemensamma asylpolitiken. Jag undrar konkret varför regeringen
            tycker att det är viktigt att driva på för detta på EU-nivå, för
            här i Sverige har man ju sagt att det är viktigt med tillfälliga
            uppehållstillstånd, i alla fall just nu.
          </note>
          <note type="speaker">
            Anf. 9 Statsminister STEFAN LÖFVEN (S):
          </note>
          <note>
            Fru talman! Det finns en direkt koppling mellan Sverige och vår
            närmaste omvärld, och den är oerhört viktig.
          </note>
          <note>
            Vi såg vad som hände hösten 2015. Det var inte en hållbar situation.
            Därför ändrades reglerna. Vi har lagt oss på den nivå som gäller
            i princip för vår närmaste omvärld i Europa, och där ska vi ligga
            kvar. Det är därför viktigt vad det blir för regelverk i EU. Och
            det är därför som vi lägger så mycket tid på att få till stånd
            ett gemensamt regelverk i EU, för har vi det på plats utmärker
            sig inte Sverige i det avseendet.
          </note>
          <note>
            Denna koppling är oerhört viktig, så vi fortsätter med den. Det
            är trögt på sina håll, framför allt vad gäller hur flyktingmottagandet
            ska fördelas. Det är inte alla länder som vill vara med och ta
            ett gemensamt ansvar. Det är nog den svåraste nöten. Men de andra
            rättsakterna rör sig faktiskt fram ­ åt.
          </note>
          <note>
            Vi kommer att arbeta vidare. Det är viktigt att vi får ett EU-regelverk
            på plats. Då kan Sverige också ha ett regelverk som passar detta
            och inte sticker ut.
          </note>
          <note type="speaker">
            Anf. 10 ANNIKA QARLSSON (C):
          </note>
          <note>
            Fru talman! Jag tackar statsministern för återrapporten från
            mötet i Sibiu. Det är alltid intressant att höra hur diskussionerna
            har gått och vad som rör sig på denna typ av möten.
          </note>
          <note>
            Det statsministern hade med sig var en politisk deklaration som
            inte förpliktar till särskilt mycket och som man var enig om.
            Samtidigt var det en uppstart för det fortsatta strategiska arbetet
            och det som ska komma framöver, vilket är välkommet efter många
            möten med fokus på brexit. Äntligen får vi i stället fokusera
            på EU:s framtid och utveckling.
          </note>
          <note>
            Det som ändå har blivit tydligt under processen med brexit är
            att det finns ett starkt stöd, en enighet och en insikt om att
            det är tillsammans vi står starka och att var och en för sig inte
            kan ta sig an de stora utmaningarna framöver. Vi har ett antal
            svåra nötter att knäcka framöver, och statsminis ­ tern beskrev
            Sveriges prioriteringar vad gäller värderingar, klimatfrågor,
            konkurrenskraft, rättssäkerhet och områdets säkerhet.
          </note>
          <note>
            Jag funderar lite på klimatfrågorna. Det finns lite olika linjer
            och positioner. Vi trycker gärna på för att det ska ställas ytterligare
            krav och att vi ska fortsätta att vara ledande i detta. Det finns
            dock länder som inte tar dessa steg, och det är inte av illvilja
            utan för att de ser att de kommer att ha svårt att klara av det
            nationellt.
          </note>
          <note>
            Hur går diskussionerna om hur man kan mötas och göra detta gemensamt
            så att stegen kan tas, positionerna flyttas fram och målsättningarna
            gärna tidigareläggas? Vad finns det för diskussioner om hur man
            kan hjälpas åt för att genomföra detta?
          </note>
          <note type="speaker">
            Anf. 11 Statsminister STEFAN LÖFVEN (S):
          </note>
          <note>
            Fru talman! Ja, det känns skönt att inte alltid behöva prata
            brexit – även om den diskussionen kommer att fortsätta, så dessvärre
            har vi nog kvar den ett tag till. Men vi ska klara av den på bästa
            möjliga sätt.
          </note>
          <note>
            Min genuina känsla är att det finns en insikt om att vi måste
            arbeta tillsammans; det ser så ut i omvärlden. Men återigen: Det
            finns åsiktsskillnader, och klimatfrågan är en sådan.
          </note>
          <note>
            Jag delar Annika Qarlssons uppfattning att det inte handlar om
            illvilja utan om att vi har olika förutsättningar. Men denna diskussion
            fördes inte vid detta möte. Givetvis måste vi se på målen tillsammans,
            och då behövs olika åtgärder för olika länder, beroende på vilken
            situation man har.
          </note>
          <note>
            Samtidigt ska vi komma ihåg att det handlar om starka ekonomiska
            intressen, till exempel i kolindustrin.
          </note>
          <note>
            Vi behöver hjälpas åt med det som behöver göras. Först måste
            vi dock komma fram till att vi behöver ha en ambitiös agenda och
            ambitiösa målsättningar kopplade till en handlingsplan för hur
            detta ska gå till. Där utsläppen är som störst måste det gå snabbast,
            och det kommer att innebära individuella lösningar. Denna diskussion
            måste vi få till, för annars kan vi bara slåss om procentsatser,
            vilket inte leder särskilt långt. Vi måste vidare och se vad det
            är som faktiskt gör att vi kan få ned utsläppen land för land.
          </note>
          <note type="speaker">
            Anf. 12 ANNIKA QARLSSON (C):
          </note>
          <note>
            Fru talman! Jag tackar statsministern för svaret. Något som är
            viktigt att ha med sig och som har funnits med i Sveriges ställningstagande
            och i de svenska företagens arbete är att göra utvecklingen kopplad
            till miljö och klimat till en konkurrensfördel. Det gäller att
            vidga det begreppet i det framtida arbetet.
          </note>
          <note>
            Vidare sa statsministern att konkurrenskraften måste värnas.
            Samtidigt som vi inte får vara naiva när det gäller vad som sker
            i andra länder ska vi stå upp för de värden som är viktiga för
            oss.
          </note>
          <note>
            På vilket sätt kan vi hitta en balans i detta, och vilka red
            lines finns så att vi inte tar steg och gör oss själva en otjänst?
          </note>
          <note type="speaker">
            Anf. 13 Statsminister STEFAN LÖFVEN (S):
          </note>
          <note>
            Fru talman! Det första är en viktig inställning, att göra klimatomställningen
            till en möjlighet. Detta pekar allt fler svenska företag på. Även
            som land kan vi peka på att man kan öka sin ekonomiska tillväxt
            och bnp samtidigt som man hanterar klimatet. Det är precis denna
            mentala inställning som måste till.
          </note>
          <note>
            Därför var det glädjande att Lettlands premiärminister offentliggjorde
            att Lettland går med i den grupp av länder som tycker att man
            bör gå fortare fram. I diskussionen nämner han att det är av precis
            detta skäl, att det är en möjlighet och inte en börda.
          </note>
          <note>
            Vad gäller konkurrenskraften menar jag att konkurrenskraft och
            klimatomställning går hand i hand.
          </note>
          <note type="speaker">
            Anf. 14 JENS HOLM (V):
          </note>
          <note>
            Fru talman! Jag har noga läst förklaringen från toppmötet. Det
            är tio punkter och inte någon jättelång deklaration. Det är minst
            sagt oroväckande att miljön och klimatet endast nämns i slutet
            med formuleringen att EU ska ta sig an frågor såsom att bevara
            miljön och bekämpa klimatförändringarna.
          </note>
          <note>
            Såvitt jag har förstått av statsministerns inlägg drev statsministern
            på toppmötet på för ett ökat fokus på klimatfrågan, vilket var
            bra. Statsminis ­ tern får gärna kommentera det.
          </note>
          <note>
            Läget för klimatet är nämligen akut. De senaste månaderna har
            flera rapporter pekat på detta. I FN:s klimatrapport från IPCC,
            som kom i höstas, slås fast att vi måste göra mer på alla nivåer,
            inte minst på den politiska, om vi ska hålla oss under en och
            en halv grad. Förrförra veckan kom en rapport om att ungefär 1
            miljon växt- och djurarter är utrotningshotade, och klimatförändringarna
            är en av de främsta pådrivande faktorerna. Vi ser också att utsläppen
            i Sverige ökar.
          </note>
          <note>
            Förra veckan deklarerade Irlands parlament att man utropar ett
            akut nödläge för klimatet. Veckan innan utropade Storbritanniens
            parlament ett likartat nödläge för klimatet, pådrivet av socialdemokratiska
            Labourpartiet.
          </note>
          <note>
            Avser statsministern att utlysa ett likartat nödläge för klimatet
            i Sverige? Jag tror inte att det löser alla problem, men det skulle
            vara en tydlig signal om att vi politiker tar klimatfrågan på
            största tänkbara allvar. Inte minst skulle det vara en signal
            till de klimatdemonstranter, inspirerade av Greta Thunberg, som
            statsministern hänvisade till.
          </note>
          <note type="speaker">
            Anf. 15 Statsminister STEFAN LÖFVEN (S):
          </note>
          <note>
            Fru talman! Den första deklarationen, Sibiudeklarationen, var
            inte ägnad åt sakpolitiska frågor utan handlade mer om förhållningssätt.
            Det kan vara nog så viktigt, men det avgör inte framtiden.
          </note>
          <note>
            Men i underlaget till agendadiskussionen, som Europeiska rådets
            ordförande Donald Tusk skickade ut, handlade ett kapitel om just
            att bygga en grönare, rättvisare och mer inkluderande framtid.
            Här togs hållbarhet, säker tillgång till energi, miljöbevarande
            och hanteringen av klimatfrågan upp, så dessa frågor kommer tydligt
            i deklarationen.
          </note>
          <note>
            Men som jag har sagt tidigare är det inte så att alla helt plötsligt
            tycker lika, utan det kommer att bli en diskussion om hur långt
            man ska gå i målsättningar, strategier och så vidare.
          </note>
          <note>
            Sverige tog tillsammans med Frankrike och andra ett initiativ
            och skickade speciellt för denna diskussion in en skrivelse om
            att vi behöver gå snabbare fram. Det var också dessa länders ledare
            som mötte de demonstrerande ungdomarna.
          </note>
          <note>
            Ska vi ha ett likartat nödläge? Det diskuterades inte på detta
            toppmöte. Men vad vi i Sverige har gjort som är viktigt och som
            många tittar på är att se hur vi tar oss an detta strukturellt
            och systematiskt så snabbt det någonsin går.
          </note>
          <note>
            Därför är det svenska klimatramverket en bra struktur att hålla
            sig till. Det pekar på nödvändigheten av att hela politiken går
            i rätt riktning och att man på alla politiska områden funderar
            på hur man tar sig an klimatomställningen. För detta finns tydliga
            målsättningar, och varje regering kommer att vara skyldig att
            redovisa en handlingsplan – just för att det är bråttom.
          </note>
          <note type="speaker">
            Anf. 16 JENS HOLM (V):
          </note>
          <note>
            Fru talman! Det klimatpolitiska ramverket och klimatlagen, som
            vi numera har i Sverige, är en bra struktur – det håller jag helt
            och hållet med statsministern om.
          </note>
          <note>
            Ett utropande av ett nödläge för klimatet blir att gå ett steg
            längre. Det blir också ett sätt för oss politiker att sända en
            tydlig signal till alla som är engagerade och oroliga över klimatförändringen
            och säga att vi tar denna fråga på största möjliga allvar och
            att vi tänker göra mer än vad vi hittills har gjort. Som jag har
            förstått det är det just därför som brittiska Labour har drivit
            frågan om nödläge och också fått igenom den i det brittiska parlamentet.
          </note>
          <note>
            Jag vill återigen fråga statsministern: Anser statsministern
            att det råder ett nödläge för klimatet? Bör vi då inte säga det
            och sedan agera därefter?
          </note>
          <note type="speaker">
            Anf. 17 Statsminister STEFAN LÖFVEN (S):
          </note>
          <note>
            Fru talman! Det är ingen tvekan om att situationen är allvarlig,
            och det är därför vi ska göra så mycket som vi någonsin kan och
            hela tiden höja ambitionen. Nu är vi här i Sverige överens om
            klimatramverket med målsättningar, och sedan ska regeringen arbeta
            fram handlingsplaner. Det är så vi ska fortsätta att arbeta.
          </note>
          <note>
            Vi ska göra detta tillsammans med alla aktörer, och vi gör det
            tillsam ­ mans med företag och organisationer. Det är därför vi
            ser till att det satsas på Klimatklivet runt om i vårt land. Vi
            har faktiskt en pågående folkrörelse för klimatfrågan. Här installeras
            solceller, och det satsas på vindkraft, bio ­ gasanläggningar
            och laddstolpar runt om i landet.
          </note>
          <note>
            Vad man sätter för rubrik på detta måste vara underordnat. Det
            viktig ­ aste är att vi har en mycket klar insikt om problemet
            och allvaret i situa ­ tionen, men framför allt om vad vi gör
            och hur vi skapar möjligheter och att vi inte bara märker det
            negativa utan också möjligheterna. Detta tror jag är absolut viktigast.
          </note>
          <note type="speaker">
            Anf. 18 DÉSIRÉE PETHRUS (KD):
          </note>
          <note>
            Fru talman ! Tack, statsministern, för återrapporten!
          </note>
          <note>
            Som flera har varit inne på var det omfattande områden som skulle
            förhandlas, och man skulle bara säga något övergripande om vilken
            inrikt ­ ning man vill ha för EU framöver. Bra så, men när det
            gäller uttalandet är det två saker som jag har reagerat på. Det
            ena är att vi ska stå enade vad som än händer. Detta är jättebra,
            men hur ser statsministern på samman ­ hållningen nu? Vi har Ungern
            och situationen där, och vi har brexit och Storbritannien, som
            får vara med på vissa möten men inte andra. Ungern satt ju med
            när ni sa att vi ska hålla ihop i vått och torrt. Hur ser statsminis
            ­ tern på detta?
          </note>
          <note>
            Vi kristdemokrater har agerat inom EPP-gruppen, som är den politiska
            grupp där vi deltar, för en uteslutning av Ungern där. Man har
            nu mist sitt inflytande i EPP-gruppen och får inte delta i olika
            beslut. De straffmetoder som EU har i dag är att de som inte uppfyller
            sina åtaganden enligt EU:s värderingar, exempelvis rättsstatens
            principer, inte får delta i Europeiska rådet. Detta är enligt
            artikel 7, som statsministern känner till.
          </note>
          <note>
            Tycker statsministern att Ungern bör uteslutas från Europeiska
            rådet? Eller vad vill statsministern göra för att få till stånd
            enighet även kring värderingarna? Har statsministern uttalat sig
            i frågan inom EU-gruppen när det gäller Ungern?
          </note>
          <note type="speaker">
            Anf. 19 Statsminister STEFAN LÖFVEN (S):
          </note>
          <note>
            Fru talman! Först och främst tycker jag att Désirée Pethrus gör
            en viktig överblick. Det gäller att se detta. När man sitter i
            Europeiska rådet känns det som att det finns något slags grundläggande
            sammanhållning och ett behov av detta. Det är helt nödvändigt.
          </note>
          <note>
            Men det är klart att jag också funderar från tid till annan.
            Brexitsitua ­ tionen försvagar EU – den förstärker inte EU. Att
            vi har några länder som absolut inte vill ta något ansvar i migrationspolitiken,
            i alla fall inte så här långt, förstärker inte EU. Det ordkrig
            som vi har haft, åtminstone mellan Italien och Frankrike, är inte
            heller till gagn för ett starkt EU. Det finns alltså oroshärdar
            och saker som vi måste ta oss an. Just därför är den fram ­ tida
            diskussionen viktig – att vi kan enas om vilken riktning vi ska
            ha, både vad gäller förhållningssätt till varandra och vad gäller
            de sakpolitiska frågorna.
          </note>
          <note>
            I Ungern är ett artikel 7-förfarande inlett, och vi har uttryckt
            stöd för att kommissionen gör detta. Det är kommissionen som måste
            göra denna bedömning vid varje givet steg. Det går inte åt rätt
            håll vad gäller exempelvis akademins frihet, och detta är uppenbart
            när ett universitet tvingas flytta. Men det är också av andra
            skäl. Jag är inte beredd att uttala någon exakt uppfattning om
            detta. Jag är alltså inte beredd att ge uttryck för att det nu
            är dags för uteslutning, utan detta måste följa det artikel 7-förfarande
            som gäller och som leds av kommissionen. Det kommer med all sannolikhet
            heller inte att finnas något enhälligt stöd för en sådan åtgärd.
          </note>
          <note>
            Däremot tycker jag – och det har jag gett uttryck för – att om
            man inte följer våra gemensamt fattade beslut och står upp för
            våra värderingar i exempelvis migrationsfrågan bör det få ekonomiska
            konsekvenser. Ung ­ ern är det land som per capita tar emot mest
            stöd från EU, och det kan inte vara rimligt att man bara tar emot
            pengar och inte ställer upp på våra gemensamt fattade beslut.
          </note>
          <note type="speaker">
            Anf. 20 DÉSIRÉE PETHRUS (KD):
          </note>
          <note>
            Fru talman! Tack, statsministern för svaret!
          </note>
          <note>
            Jag hoppas att vi är eniga om att vi måste ta krafttag mot Ungern
            och den negativa demokratiska utveckling som sker där. Detta har
            också bäring på en annan punkt som fanns med i Sibiudeklarationen
            , nämligen ansvarsfulla världsledare. När det gäller situationen
            för uttalanden om mänskliga rättigheter har vi i Kristdemokraterna
            föreslagit kvalificerad majoritet för sådana uttalanden från rådet.
            Hur ser statsministern på det?
          </note>
          <note>
            Detta har bäring också på situationen i Libyen, som nu är allvarlig.
            Vad gör EU-ledarna nu? Diskuterades inte detta? Det är en ohållbar
            situation för migranterna i Libyen, som det ser ut nu. På något
            sätt måste de få hjälp att antingen återvända till sina länder
            eller få göra sina asylansökningar på något sätt. Hur ser statsministern
            på situationen där?
          </note>
          <note type="speaker">
            Anf. 21 Statsminister STEFAN LÖFVEN (S):
          </note>
          <note>
            Fru talman! När det gäller krafttag mot Ungern och Polen behövs
            det också mot Rumänien, som har en alldeles för klen inställning
            till korrup ­ tion, helt uppenbart. Vi måste stå upp för värderingar,
            för det är avgörande. Om unionen inte bara ska hålla utan också
            utvecklas måste värderingar – detta fundament – finnas där, och
            då ska vi stå upp för det.
          </note>
          <note>
            Om det ska vara QMV eller inte har vi inte diskuterat, och det
            har jag heller inte tagit ställning till. Jag tror inte att det
            skulle gå att komma fram där heller. Det var tydligt från exempelvis
            Orbáns och Ungerns sida att kvalificerad majoritet i utrikespolitiska
            frågor inte är aktuellt eftersom, menar han, man har så olika
            utgångspunkter. Det hindrar dock inte och ska inte hindra EU från
            att agera i till exempel Libyen, Syrien och ett antal länder.
            Detta görs också, inte minst via den höga representanten.
          </note>
          <note type="speaker">
            Anf. 22 BENGT ELIASSON (L):
          </note>
          <note>
            Fru talman! Tack, statsministern, för återrapporten!
          </note>
          <note>
            Jag tror att vi är många här inne som är eniga om att Sibiuförklaringen
            är ett bra valmanifest och inlägg i EP-valet, som nu rullar över
            Europa. Jag tycker att det känns bra med de gemensamma ståndpunkterna.
          </note>
          <note>
            Som många av de föregående talarna och också statsministern själv
            har varit inne på återstår det konkreta arbetet, och det återstår
            att se vad det kan leda till. Det är mycket arbete som nu ligger
            framför oss i Europa.
          </note>
          <note>
            Min fråga till statsministern är: Hur ska man se till att detta
            börjar efter ­ levas rent konkret? Vi ser tyvärr stora sprickor
            mellan länder, vi ser situa ­ tionen i Ungern, som Désirée Pethrus
            var inne på, och vi ser situationen i Polen, som man kan tolka
            som att det går åt fel håll. Vi har en rörig situa ­ tion i och
            med Storbritannien och brexit. Hur ska vi då kunna laga detta
            och faktiskt få denna deklaration att ses som en möjlig väg framåt?
          </note>
          <note>
            Då kommer jag in på det som statsministern redan har berört lite
            grann, nämligen budgetfrågorna. Hur ska man konkret kunna få enighet
            kring en budget där man faktiskt ser till att det blir dyrt att
            inte följa de gemensamma deklarationer som vi tillsammans slår
            fast om mänskliga rättigheter, demokrati och utveckling framåt
            i Europa?
          </note>
          <note type="speaker">
            Anf. 23 Statsminister STEFAN LÖFVEN (S):
          </note>
          <note>
            Fru talman! Det konkreta arbetet ligger helt riktigt framför
            oss. Sibiudeklarationen i all ära, men det är nu efteråt som det
            ska ske.
          </note>
          <note>
            Nu pågår arbete när det gäller flera av dessa perspektiv. Jag
            tänker på klimatet, på migrationen och på säkerhetsarbetet. Det
            är inte helt och hållet en nystart. Men det är helt rätt att det
            efter Europaparlamentsvalen – med ett nytt Europaparlament, med
            en ny kommission, med en ny kommis ­ sionsordförande, med en ny
            ordförande för Europeiska rådet och så vidare – måste till ett
            rejält nytag.
          </note>
          <note>
            Dessa har lite olika karaktär. När det gäller Ungern fortsätter
            det förfarande som finns reglerat i fördraget om hur detta ska
            hanteras. Men det är nog så viktigt att nu återigen se till att
            värderingarna efterlevs, annars underminerar vi hela unionen.
          </note>
          <note>
            Brexit lever sitt eget liv, om man får uttrycka sig på det sättet,
            och det är bara att se till att vi alla hjälps åt att göra det
            så pragmatiskt och så bra som möjligt. Just nu ser det inte bra
            ut; det är bara att erkänna. Det finns faktiskt en risk för en
            krasch ut ur EU. Det vore väldigt allvarligt, både för EU och
            för Storbritannien, men framför allt för Storbritannien.
          </note>
          <note>
            Många hade sett fram emot att budgetdiskussionen skulle hinna
            klaras av i år. Jag har aldrig trott på den möjligheten, och det
            kommer inte heller att bli så av de skäl som Bengt Eliasson också
            här pekar på. Vi har olika syn på inte minst vad det ska kosta
            att inte följa EU:s regelverk.
          </note>
          <note>
            Jag ser dock en liten förstärkning av det antal länder som tycker
            att det också måste kosta om man inte står upp för gemensamt fattade
            beslut. Därmed inte sagt att det finns någon enhällighet för det.
            Men det är en faktor som inte minst några av de stora länderna
            också har fört fram mycket tydligt. Där har vi alltså stöd för
            detta synsätt. Men det återstår många svåra diskussioner innan
            det är klart.
          </note>
          <note type="speaker">
            Anf. 24 BENGT ELIASSON (L):
          </note>
          <note>
            Fru talman! Jag tackar statsministern för svaret. Jag skulle
            vilja lyfta fram en särskild fråga som statsministern själv har
            tangerat flera gånger, nämligen den sociala pelaren. Det handlar
            om det gemensamma arbetet med att fördjupa samarbetet, att samtala
            mer med varandra och att lära av varandra på ett fördjupande sätt
            framåt.
          </note>
          <note>
            Man måste betona att den sociala pelaren är mer än bara arbetsmark
            ­ nad, som statsministern har varit inne på. Den är mer än bara
            gemensamma regelverk och så vidare runt dessa delar. Det handlar
            faktiskt om den socia ­ la situationen på bredden för Europas
            medborgare, både hur vi ser på var ­ andras medborgare och hur
            staterna ser på sina egna medborgare.
          </note>
          <note>
            Hur går dessa samtal mellan länderna? Vi vet ju att det även
            här finns en djup oenighet bland Europas stater om hur vi ska
            se på dessa otroligt viktiga frågor för att EU ska vara den fördjupande
            kraft som vi så gärna vill ha.
          </note>
          <note type="speaker">
            Anf. 25 Statsminister STEFAN LÖFVEN (S):
          </note>
          <note>
            Fru talman! När den sociala pelaren diskuterades var utgångspunkten
            att detta är en fråga om nationell beslutanderätt. Det är det
            som gör att de som kanske inte är lika drivande, om jag uttrycker
            mig så, i dessa frågor ändå har accepterat detta. Vi ska komma
            ihåg att när detta diskuterades samlades alla EU:s länder i Göteborg,
            och alla har sagt att detta är någonting bra som de vill driva
            vidare av precis det skälet att EU måste vara mer än något för
            bara kapital och företag. Det är viktigt i sig, och denna marknad
            är viktig. Men det är faktiskt de anställda runt om i både offentlig
            och privat sektor – över alla sektorer – som ser till att skapa
            värdena, och de behöver känna en viss social trygghet.
          </note>
          <note>
            Jag tror att det kommer att handla om det, alltså att vi här
            har gemensamma faktorer som vi sätter upp. Vi mäter och jämför
            med varandra. Vi får erfarenheter av varandra och lär av varandra.
            Då kan vi föra den sociala dimensionen framåt.
          </note>
          <note type="speaker">
            Anf. 26 ÅSA WESTLUND (S):
          </note>
          <note>
            Fru talman! Jag tackar statsministern för återrapporten. Ni sammanträdde
            i Rumänien på årsdagen för den union som föregick den union som
            vi har i dag, Kol- och stålunionen, som stod helt i fokus för
            att undvika framtida krig på vår kontinent.
          </note>
          <note>
            På ett sätt är det lite ironiskt att det fortfarande är kol och
            stål som står i centrum och som måste vara i fokus, men på ett
            helt annat sätt, under 2020-talet. Då handlar det om att få bort
            kolet och få det att stanna i marken. Vi måste se till att vi
            får en kolfri produktion av stål. Därför är det glädjande att
            höra att just klimatfrågan var en av de frågor som många tog upp
            under mötet och ville se som en prioritering.
          </note>
          <note>
            Men det finns en bild som har etsat sig fast i mitt minne och
            i många andras, tror jag. Det är bilden från FN:s möte i Köpenhamn
            när USA:s president Barack Obama, förbundskansler Angela Merkel
            och Fredrik Reinfeldt från Sverige sitter sent på natten och ser
            väldigt hängiga ut och har gett upp om att komma vidare i klimatfrågan.
            De gav upp om att komma överens om det som de egentligen redan
            då behövde komma överens om. Det tycker jag är förskräckligt av
            många skäl. Det är såklart förskräckligt för klimatet men också
            för tilltron till demokratin. Jag tror därför att det är otroligt
            viktigt att vi på demokratisk väg visar att vi är mogna att lösa
            den ­ na situation.
          </note>
          <note>
            Tror statsministern att det initiativ som Sverige var med och
            tog tillsammans med många andra länder kan vara en av de saker
            som gör att vi faktiskt på demokratisk väg kan hitta dessa lösningar?
            Egentligen är det inte så tekniskt svårt. Men det krävs politiskt
            mod, och det krävs att vi vågar göra det tillsammans.
          </note>
          <note type="speaker">
            Anf. 27 Statsminister STEFAN LÖFVEN (S):
          </note>
          <note>
            Fru talman! Jag blev för egen del glad att klimatet ändå hade
            så stor plats hos många. Som jag sa har Lettland nu sagt att de
            är med och att de vill vara i denna grupp. Kan man få fler att
            ha denna attityd är det klart att detta kommer att underlättas
            betydligt.
          </note>
          <note>
            Situationen var nog lika allvarlig när mötet i Köpenhamn ägde
            rum , men det är mer uppenbart nu att det inte finns någon väg
            tillbaka. Vi måste klara av klimatomställningen. Möjligtvis har
            denna insikt ändå förstärkts under de tio år som har gått sedan
            mötet i Köpenhamn. I den meningen har vi en ny situation när det
            gäller att det går lättare att tala om målsättningar nu, även
            om länderna har olika syn på hur tufft man kan gå fram. Men jag
            tror att det handlar om kombinationen av de gemensamma målen och
            den gemensamma ansträngningen och om att vi, som tidigare har
            nämnts här i diskussionen, också hjälps åt. De som har en längre
            resa behöver ett starkare stöd , helt enkelt. Vi måste inse det.
          </note>
          <note>
            I grunden ligger allas behov och önskan om att få en tillväxt
            som gör att välfärden kan ök a. Vår syn på detta är att det är
            så vi ska ta oss an klimatomställningen. Det är genom nya jobb,
            den nya tekniken och så vi ­ dare som den riktiga tillväxten kommer.
            Jag tror faktiskt att mycket är psy ­ kologi när vi ska ställa
            om. Om länder tror att det blir sämre med klimat ­ omställningen
            och om man tar ansvar, då blir det svårare. Men vår ambi ­ tion
            är att vi ska framhålla att det hela tiden blir bättre. Och vi
            kommer att hjälpas åt. Detta är nog så viktiga besked i denna
            diskussion.
          </note>
          <note type="speaker">
            Anf. 28 ÅSA WESTLUND (S):
          </note>
          <note>
            Fru talman! Jag tackar statsministern för svaret. Statsministern
            är redan inne på den fråga som jag tänkte ta upp, nämligen att
            alla måste se att denna klimatomställning sker på ett rättvist
            sätt. Statsministern talade här om att vi nationer måste hjälpas
            åt. Jag tror också att det är viktigt att se att individerna måste
            hjälpas åt. Precis som statsministern är inne på är det riktiga
            hotet mot ett gott liv att vi inte gör någonting mot klimathotet.
            Det är genom att göra någonting åt det och klara det tillsammans
            som vi kan garantera alla ett gott liv.
          </note>
          <note>
            Men det hindrar inte att det finns enskilda människor som kan
            komma i kläm i denna förändring. Då måste vi tillsammans se till
            att alla kan känna sig trygga med att vi gör denna omställning
            på ett rättvist sätt, men också på ett sätt som gör att vi kan
            öka jämlikheten och se till att alla faktiskt kan leva ett gott
            liv.
          </note>
          <note>
            Hur ser statsministern på detta? Finns det ett stöd för denna
            insikt också bland EU:s ledare?
          </note>
          <note type="speaker">
            Anf. 29 Statsminister STEFAN LÖFVEN (S):
          </note>
          <note>
            Fru talman! Vi pratar ärligt talat inte så mycket om just den
            individuella delen, alltså personers engagemang och behov av stöd.
            Men den är helt nödvändig. Man måste gå hela vägen. Det gäller
            de enskilda länderna, men det gäller också vad vi kan göra för
            att på riktigt stödja folkrörelsen för klimatomställning. Det
            är vad som behövs.
          </note>
          <note>
            För svensk del finns det någonting som vi kanske kan sprida mer.
            Även om vi inte är bäst alla gånger tror jag på den gröna skatteväxlingen,
            som vi nu ska ge oss i kast med – det handlar om 15 miljarder.
            Den innebär att det kommer att bli dyrare med utsläpp och det
            som förorenar och så vidare. Men det kan vi sedan använda för
            att stödja dig som individ i den omställningen. Du får alltså
            inte räkningen ensam, utan det här gör vi tillsammans.
          </note>
          <note>
            Vi vill få människor att göra rätt. Människor vill göra rätt.
            Och vi ska underlätta för människor att göra rätt. Det handlar
            alltså om både land- och individnivå.
          </note>
          <note>
            Återrapp orteringen var härmed avslutad.
          </note>
          <note>
            § 2 Meddelande om statsministerns frågestund
          </note>
          <note>
            Tredje vice talmannen meddelade att vid frågestunden torsdagen
            den 16 maj kl. 14.00 skulle frågor besvaras av statsminister Stefan
            Löfven (S).
          </note>
          <note>
            § 3 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Kulturutskottets betänkanden
          </note>
          <note>
            2018/19:KrU11 Kulturskaparnas villkor
          </note>
          <note>
            2018/19:KrU12 Allmänna kulturfrågor
          </note>
          <note>
            2018/19:KrU10 Idrott och friluftsliv
          </note>
          <note>
            § 4 Svar på interpellation 2018/19:149 om ändringar i vattentjänstlagen
          </note>
          <note type="speaker">
            Anf. 30 Miljö- och klimatminister ISABELLA LÖVIN (MP):
          </note>
          <note>
            Fru talman! Larry Söder har frågat mig när regeringen avser att
            framställa en proposition med förslag på ändringar i vattentjänstlagen
            för att kunna medge ökat byggande utanför tätorter, minska ledtiderna
            i planprocesserna samt påskynda åtgärdandet av ett stort antal
            enskilda avlopp som inte lever upp till gällande lagstiftning.
          </note>
          <note>
            Regeringen har uppmärksammat att vissa kommuner upplever skyldigheten
            att ordna vattentjänster enligt 6 § lagen om allmänna vatten ­
            tjänster som ett hinder för nybyggnation på landsbygderna. I maj
            2017 gav reger ­ ingen en särskild utredare i uppdrag att se över
            kommuners skyldighet att ordna allmänna va-tjänster. Utredaren
            skulle bland annat ta fram förslag för att underlätta byggandet
            och öka andelen godkända avlopps ­ anläggningar på landsbygderna.
          </note>
          <note>
            Utredningen om hållbara vattentjänster presenterade sitt betänkande
            Vägar till hållbara vatten ­ tjänster i maj 2018. Utredningen
            föreslår att kom ­ munen vid bedömningen av behovet av allmänna
            vattentjänster ska kunna beakta alternativ till allmänt vatten
            och avlopp för att uppnå ett motsvarande skydd för människors
            hälsa och miljö. Enligt utredningen ger detta kommunen större
            flexibilitet för enskilda lösningar, vilket skulle kunna underlätta
            byggandet utanför tätorter.
          </note>
          <note>
            Utredningen föreslår också en uppsättning andra insatser, bland
            annat framtagande av förbättrade kunskapsunderlag, kompetensutveckling,
            utveckling av tillsynsvägledning samt att se över möjligheterna
            för att ge stöd till kommunerna för va-rådgivning. Ytterligare
            ett förslag från utredningen handlar om att det behöver utveckla
            s ett system för insamling av uppgifter om små avlopp , bland
            annat för att på kommunal nivå få tillgång till ett planeringsunderlag
            som kan användas i tillsynsplanering, va-planering samt översikts-
            och detaljplanering.
          </note>
          <note>
            Om förslagen genomförs skulle det enligt utredaren kunna bidra
            till att det blir enklare för fastighetsägare att göra rätt när
            det kommer till fr ågor om små avloppsanläggningar. Det skulle
            kunna bidra till att åtgärdande av icke godkända avlopp påskyndas.
          </note>
          <note>
            Vägar till hållbara vattentjänster har remitterats , och r egeringen
            ber eder för närvarande betänkandet.
          </note>
          <note type="speaker">
            Anf. 31 LARRY SÖDER (KD):
          </note>
          <note>
            Fru talman! Tack, ministern, för att du på en måndag kommer hit
            och debatterar va-lösningar! Jag tror inte att vi har särskilt
            stora åsiktsskillnader när det gäller detta. Men det är viktigt
            att belysa.
          </note>
          <note>
            Jag hävdar att vi har en bostadskris i Sverige. Vi skulle behöva
            bygga ungefär 70 000 nya bostäder per år, men vi är nere på ungefär
            40 000 bostäder per år. Detta drabbar medborgare i olika skeenden
            av livet, de som behöver byta bostad men även de som behöver komma
            in på bostadsmarknaden och få en egen bostad för första gången.
            Det är en väldigt viktig fråga för mig.
          </note>
          <note>
            Att bygga bostäder är inte bara en uppgift för de stora kommunerna
            utan även för de små. För att vi ska klara bostadskrisen behöver
            hela landet hjälpa till med att bygga nya bostäder. Det är spännande
            att även de mindre kommunerna ser ett behov av det och att de
            gärna skulle göra det.
          </note>
          <note>
            Förutom själva kostnaden för byggnationen, som i många fall överstiger
            värdet på det man bygger, upplever både kommuner och enskilda
            fastighetsägare att de styvnackade lagarna mer eller mindre tvingar
            kommunerna att driva fram kommunalt va i områden som blir något
            större, även om det både ekonomiskt och miljömässigt kan finnas
            väl så bra alternativa lösningar. Detta leder till att kommunerna
            avstår från att planlägga för och bygga nya bostäder i områden
            som annars är alldeles utmärkta för bostäder.
          </note>
          <note>
            Kostnaderna blir för höga när det gäller va, och konsekvenserna
            för en del närboende blir också väldigt ekonomiskt kännbara om
            man va-sanerar ett område. Detta drabbar inte bara de nybyggda
            bostäderna utan även bo ­ städer som finns i ett område sedan
            tidigare. Man tar dock inte hänsyn till om det sedan tidigare
            finns fungerande va som mycket väl klarar de miljö ­ krav som
            ställs. Man tar inte heller hänsyn till om det enskilda avloppet
            har skapats för ett år sedan eller fem år sedan.
          </note>
          <note>
            Kort sagt är lagarna kring detta inte uppdaterade utifrån dagens
            situa ­ tion. Det krävs för att kommuner ska kunna bygga på attraktiva
            platser dit det inte nödvändigtvis alltid är miljömässigt eller
            ekonomiskt försvarbart att dra kommunalt va. Även många alternativa
            lösningar är väl så bra miljömässigt, vill jag hävda.
          </note>
          <note>
            Jag vill inte att ministern ska missförstå mig på denna punkt.
            Det är oerhört viktigt att vi har va-anläggningar som motsvarar
            de miljömål vi har och som hjälper oss i vår miljösträvan. Vi
            ska finna de va-lösningar som inte uppfyller kraven för de miljömål
            vi sätter upp, och i många av dessa fall är kommunalt va det bästa
            alternativet.
          </note>
          <note>
            Däremot tycker jag att det är ekonomiskt slöseri att ta bort
            en va-anläggning som enligt mätningar är väl så bra som den kommunala
            va-anläggningen, bara för att vi tycker att det alltid ska vara
            kommunalt va. Vi måste ha fokus på miljö och ekonomisk nytta.
            Vi ska inte tumma på miljönyttan men inte heller ta bort helt
            fungerande va-anläggningar utan att göra en ekonomisk bedömning.
          </note>
          <note>
            Låt oss bygga där människor vill bo och göra en va-lösning som
            är anpassad utifrån de förutsättningar som finns i området.
          </note>
          <note>
            Svaret som miljöministern ger är en upprepning f rån den utredning
            som varit tillsatt och som har gett sitt slutbetänkande. Jag kan
            tycka att flera av förslagen i betänkandet skulle underlätta situationen.
            Ge kommunerna bättre möjlighet att utifrån sina förutsättningar
            skapa va-anläggningar som är både miljömässigt och ekonomiskt
            gångbara. Då skulle bostadsbyggandet i mindre kommuner öka. Då
            skulle den fastighetsägare som har investerat i en bra va-anläggning
            och som har gjort sin del inte behöva vara orolig för att tvingas
            in i kommunalt va och få betala notan två gånger.
          </note>
          <note>
            Ministern missade att svara på när det kan tänkas komma en proposi
            ­ tion som har sin grund i detta betänkande. När tror ministern
            att vi kan förvänta oss en proposition?
          </note>
          <note type="speaker">
            Anf. 32 Miljö- och klimatminister ISABELLA LÖVIN (MP):
          </note>
          <note>
            Fru talman! Tack för frågan, Larry Söder!
          </note>
          <note>
            Jag instämmer i att vi inte har olika syn på detta. Det är oerhört
            viktigt att man ska kunna bygga bostäder i hela landet, och även
            landsbygderna är viktiga för bostadsförsörjningen.
          </note>
          <note>
            Regeringen har uppmärksammat att kommuner upplever att skyldigheten
            att ordna vattentjänster leder till att man, egentligen för säkerhets
            skull, hindrar nybyggnation av bostäder på landsbygderna. Om avloppsanläggningarna
            eller vattentjänsterna inte fungerar tillfredsställande och är
            farliga för hälsa eller miljö faller ansvaret nämligen tillbaka
            på kommunerna. Det är ett stort ansvar. Och det är viktigt att
            vi har fungerande vattentjänster, så att vi inte riskerar hälsa
            och miljö.
          </note>
          <note>
            Just utifrån detta har utredningen gjorts. Vi har fått remissvaren.
            I Regeringskansliet pågår nu ett arbete med att titta på dem,
            för att se hur vi ska kunna gå vidare i denna fråga.
          </note>
          <note>
            Det är precis som Larry Söder säger. Det finns väldigt allvarliga
            frågor kopplade till vatten och avlopp. Vi vet att dåligt renade
            avlopp innebär en risk för spridning av smittämnen som bakterier,
            virus och läkemedelsrester som är en fara för människors hälsa.
          </note>
          <note>
            Vi vet också att det kan bidra till övergödning av våra vattendrag,
            sjöar och hav. Bidrag en av kväve och fosfor från ens kilda avlopp
            är inte försumbara, särskilt inte under sommarhalvåret. De står
            för drygt 10 procent av tillförseln av fosfor till vatten i Sverige
            om man drar bort den naturliga bakgrundsbelastningen från till
            exempel skogsmark. De enskilda avloppen är huvudkällan till övergödning
            under sommarhalvåret när avrinningen från åker- och skogsmark
            är liten.
          </note>
          <note>
            Det är förstås både en miljö- och hälsofråga som måste beaktas
            och tas på största allvar. Det ligger under mitt ansvarsområde.
            Min kollega, och tidigare kollega, bostadsministern har ansvar
            för bostadsförsörjningen. Vi är i regeringen eniga om att vi behöver
            underlätta för att man ska kunna säkra en bra bostadsförsörjning
            i hela landet. Landsbygden måste ha de rätta förutsättningarna
            för att man ska kunna bygga även där.
          </note>
          <note>
            Jag konstaterar att utredningen bland annat kommer med förslaget
            att kommunerna ska kunna beakta alternativ till allmänt vatten
            och avlopp för att ge ett motsvarande skydd för människors hälsa
            och miljö. Det finns dessutom en lång rad andra förslag som är
            väl så viktiga. Det handlar om hur man kan ge möjligheter till
            stöd till kommunerna för bland annat va-rådgivning, kompetensutveckling,
            utveckling av tillsynsvägledningen med mera.
          </note>
          <note>
            Allt detta tittar vi på just nu i Regeringskansliet, och vi ämnar
            återkom ­ ma i de frågorna.
          </note>
          <note type="speaker">
            Anf. 33 LARRY SÖDER (KD):
          </note>
          <note>
            Fru talman! Ministern och jag är överens om att vi givetvis ska
            försöka hitta och åtgärda de va-anläggningar som inte fungerar.
            I många fall är kommunalt va det bästa alternativet när man inte
            klarar av att hantera det på egen hand. Det jag vänder mig mot
            är behandlingen av dem som klarar av att hantera det på egen hand.
          </note>
          <note>
            De investerar i en va-anläggning, kanske en gemensamanläggning,
            som fungerar. Fem, sex, sju eller åtta år efteråt gör man en va-sanering,
            det vill säga kommunen drar fram kommunalt va. Då blir den investering
            som de har gjort egentligen onödig , ekonomiskt men också för
            miljön. De får betala en ekonomisk kostnad för kommunalt va som
            en pålaga.
          </note>
          <note>
            Numera kostar en anslutning till kommunalt va inte någon liten
            summa utan en ganska stor summa pengar. Därför tycker jag att
            man ska se till vad det är för nytta man får för miljön? Sedan
            kan man göra ekonomiska konsekvensanalyser av de bägge delarna.
            Men fokus måste vara att vi får en så bra miljö som möjligt.
          </note>
          <note>
            Jag har kontaktats av många enskilda människor som är oroliga
            inför framtiden när det gäller de enskilda avloppen. De undrar
            varför det tar en sådan tid för utredningsförslagen att läggas
            fram, hanteras av regeringen och läggas på riksdagens bord.
          </note>
          <note>
            Det är ärenden som brådskar för att de enskilda inte ska drabbas
            av stora ekonomiska konsekvenser. Jag kan ha full förståelse för
            det om de har lagt ned ganska mycket pengar i en va-anläggning
            och det är på gång att kommunen ska dra fram kommunalt va. Kommunerna
            känner att de inte har något annat alternativ. Det skulle vara
            bra om vi kunde ge dem ett annat alternativ.
          </note>
          <note>
            Vi är många som har läst utredningsförslaget och brevet från
            de sammanlagt 23 kommunalråden från olika partier. De pekar på
            hur rättspraxis med dagens tre lagstiftningar för vatten och avlopp
            kraftigt försvårar byggnation av fler bostäder. Det är också det
            ministern säger, och det är vad som ligger till grund för utredningen.
          </note>
          <note>
            Senaste exemplet är Norr Mälarstrand i Köpings kommun där många
            är oroliga. Kommunen har med stöd av dessa lagar tänkt dra kommunalt
            va ut till ett område med 235 fastigheter där 40 är åretruntboenden.
          </note>
          <note>
            Konsekvensen av ett sådant beslut är enligt undersökningar en
            väldigt liten total miljönytta, men det är dyrt rent ekonomiskt.
            Det är en liten miljönytta på så sätt att många av dem har ett
            väl fungerande va, och en alternativ va-lösning skulle fungera
            alldeles utmärkt till en betydligt lägre kostnad.
          </note>
          <note>
            Beräkningen för att få en kommunal va-anslutning ut till detta
            område är 500 000 kronor per tomt. Av de 40 som bor där är det
            många äldre människor som inte har råd att betala dessa 500 000
            kronor. Konsekvensen i längden kan givetvis bli att de får flytta
            någon annanstans. Det tycker jag inte är rätt.
          </note>
          <note>
            Om de har va-anläggningar som fungerar alldeles utmärkt och uppmätta
            värden som visar att de klarar av det lik a väl som ett kommunalt
            va kan jag inte förstå varför vi tvingar dem dit. Det är vad vi
            gör om vi inte får fram propositionen.
          </note>
          <note>
            Jag uppfattar att ministern och jag har samma mål när det gäller
            detta. Jag hoppas att det så snart som möjligt kommer ett förslag
            till riksdagen så att vi kan ändra dessa regler som jag anser
            är stelbenta och egentligen inte hjälper medborgarna.
          </note>
          <note type="speaker">
            Anf. 34 Miljö- och klimatminister ISABELLA LÖVIN (MP):
          </note>
          <note>
            Fru talman! Tack ännu en gång, Larry Söder, för interpellationen!
          </note>
          <note>
            Det är viktigt att vi inte ska ha oskäliga avgifter som gör det
            omöjligt för människor att bo på landsbygden. Just därför har
            vi gett jätteuppdraget till utredningen att titta på detta och
            hur man ska kunna underlätta så att även alternativ till allmänt
            va ska kunna beaktas av kommunerna.
          </note>
          <note>
            Jag har redan anfört de argument som finns för att det är viktigt
            med ordentlig kontroll för vatten och avlopp. Det handlar om människors
            hälsa. Vi vill inte ha kolibakterier i dricksvattnet. Det handlar
            också om miljön.
          </note>
          <note>
            Jag tror att de allra flesta är väldigt medvetna om vilka problem
            vi har med övergödning av både sjöar och hav, och inte minst Östersjön.
            De små enskilda avloppen är en reell faktor i övergödningen av
            Östersjön , särskilt på sommarhalvåret. Därför behöver man ta
            den här frågan på stort allvar.
          </note>
          <note>
            Utredningen har varit ute på remiss. Vi har fått in remissyttranden.
            Regeringen behandlar just nu frågan och får helt enkelt återkomma
            till riksdagen i frågan.
          </note>
          <note type="speaker">
            Anf. 35 LARRY SÖDER (KD):
          </note>
          <note>
            Fru t alman! När det gäller ordentlig kontroll på va-anläggningar
            säger jag check. Vi har samma uppfattning om det. Men det kan
            inte vara rimligt om man kan bevisa med mätningar att ens va-anläggning
            klarar av det lika bra som ett kommunalt va att vi tvingar människor
            att betala 500 000 kronor. Det kan jag inte förstå.
          </note>
          <note>
            Vi måste på något sätt påskynda det. Jag har inte riktigt fått
            svar från ministern om ministern avser att påskynda handläggningen
            av proposi ­ tio ­ nen så att vi får den till riksdagens bord
            så fort som möjligt. Nu kan vi inte fatta beslut om den i vår.
            Men det kan kanske ske under hösten om vi lyckas att få fram den
            så snart som möjligt.
          </note>
          <note>
            Det skulle vara väldigt bra för många av de människor som är
            lite oroliga. Det gäller även de kommuner som vill bygga nya bostäder
            i områden där det finns äldre bostäder som ha r ett fungera nde
            va. Men o m kommunen lägger ett verksamhetsområde där anser man
            sig nödgad att göra ett ko mmunalt va för alla fastigheter , och
            det drabbar d en som har ett eget va som fungerar alldeles utmärkt.
          </note>
          <note>
            Min önskan och vädjan är att ministern tar till sig detta och
            försöker att skynda på handläggningstiden så att det kommer ett
            förslag så snart som möjligt.
          </note>
          <note type="speaker">
            Anf. 36 Miljö- och klimatminister ISABELLA LÖVIN (MP):
          </note>
          <note>
            Fru talman! Regeringen är medveten om detta. Vi har sett den
            gemensamma skrivelsen från de 23 kommunalråden som pekar på att
            rättspraxis av dagens tre lagstiftningar för vatten och avlopp
            försvårar byggnation av fler bostäder.
          </note>
          <note>
            Nu har vi fått både utredningen och remissvaren. Det är viktigt
            att vi kan behandla dem med största allvar och göra en analys
            utifrån de inspel som har gjorts till regeringen. Sedan får vi
            återkomma i fråga n så snart som det är möjligt.
          </note>
          <note>
            Interpellationsdebatten var härmed avslutad.
          </note>
          <note>
            § 5 Svar på interpellation 2018/19:173 om Arlandas expansion
            och klimatet
          </note>
          <note type="speaker">
            Anf. 37 Miljö- och klimatminister ISABELLA LÖVIN (MP):
          </note>
          <note>
            Fru talman! Jens Holm har ställt frågan om jag anser att ett
            ökat flygande är förenligt med de svenska klimatmålen och, om
            så inte är fallet, hur jag avser att agera.
          </note>
          <note>
            I januari 2017 presenterade regeringen En svensk flygstrategi
            – för flygets roll i framtidens transportsystem . I flygstrategin
            anges bland annat att ett Arlandaråd, i dialog och samverkan,
            ska ta fram förslag till en ”färdplan Arlanda”. Syftet med färdplanen
            är att utveckla flygplatsen utifrån ett helhetsperspektiv som
            omfattar flygplatsen, luftrummet samt anslutande transporter och
            infrastruktur på marken men också tillgången till andra flygplatser
            i Stockholmsregionen. Vidare anges i flygstrategin att flygets
            miljö- och klimatpåverkan ska minska och att flyget, liksom övriga
            trafikslag, ska bidra till målet om Sverige som ett av världens
            första fossilfria välfärdsländer.
          </note>
          <note>
            Flygets stora klimatpåverkan ska minska, och alla sektorer måste
            bidra om klimatmålen ska nås. Regeringen har redan tagit flera
            initiativ för att minska flygets utsläpp. Flygskatten bör därför
            behållas. Regeringen har också föreslagit att 60 miljoner kronor
            avsätts under åren 2018 – 2020 för en satsning på forskning och
            utveckling av biobränsle för flyg. Under 2018 tillsatte regeringen
            Utredningen om styrmedel för att främja användning av biobränsle
            för flyget . Regeringen mottog dess betänkande Biojet för flyget
            i mars i år. Utredningen föreslår bland annat att det ska införas
            en reduktionsplikt för flyg, och dess förslag ska nu behandlas
            för att se vilka åtgärder som ytterligare kan minska flygets klimatpåverkan.
          </note>
          <note>
            Det står redan klart av januariavtalet att ett krav på obligatorisk
            inblandning av förnybart bränsle ska införas och att en hög inblandning
            ska ges ekonomiska incitament. Biodrivmedel löser dock inte flygets
            klimatutmaning på egen hand. De är endast ett av flera nödvändiga
            verktyg, vid sidan av till exempel andra tekniker och ändrade
            flygvanor, för att minska klimatpåverkan från flyget tillräckligt
            mycket för att nå de svenska klimatmålen.
          </note>
          <note>
            Enligt januariavtalet ska också en obligatorisk klimatdeklaration
            vid köp av flygresor genomföras samt ett förslag om miljöstyrande
            start- och landningsavgifter tas fram. Sverige ska ta ledartröjan
            för att omförhandla de internationella avtal och konventioner
            som i dag sätter stopp för en skatt på flygbränsle som kan ersätta
            dagens skatt på flygresor.
          </note>
          <note type="speaker">
            Anf. 38 JENS HOLM (V):
          </note>
          <note>
            Fru talman! Jag vill tacka miljö- och klimatministern för svaret
            på min interpellation. Vi vet att flyget sannolikt är den snabbast
            växande utsläpps ­ källan i Sverige och i många länder runt om
            i världen. I utrikesflyget, till exempel, har resandet ökat med
            över 100 procent sedan 1990.
          </note>
          <note>
            Om flygets utsläpp fortsätter att öka i samma utsträckning som
            det har gjort historiskt sett i Sverige kan enbart utsläppen från
            flygindustrin här i landet vara större än Sveriges andra samtliga
            utsläpp kring 2040. Vi måste verkligen komma till rätta med de
            snabbt växande utsläppen från flygindustrin.
          </note>
          <note>
            Därför är jag och många andra oroade över den aviserade expansionen
            av Arlanda, Sveriges största flygplats. Det är många som har frågetecken
            om huruvida detta bara innebär en del mindre justeringar och förbättringar
            och om det är investeringar i minskade utsläpp. Eller är det som
            det faktiskt står i den flygstrategi som ministern själv nämnde
            här och som är reger ­ ingens flygstrategi? Där räknar man ju
            med ett fördubblat flygande till och från Arlanda, från dagens
            ungefär 25 miljoner resenärer till över 50 miljoner resenärer.
            Jag tror att alla förstår att det vore helt ohållbart att fördubbla
            flygandet till och från Arlanda.
          </note>
          <note>
            Jag läste Dagens Nyheter den 26 mar s. Där, fru talman, säger
            miljö ‑ och klimatminister Isabella Lövin att det är ”otänkbart
            att vi ska bidra till en utökad kapacitet utav flygtrafiken i
            Sverige”. Det tycker jag var att sätta ned foten. Då anser alltså
            inte miljö- och klimatministern att vi kan bygga ut kapaciteten
            på våra flygplatser, allra minst på Arlanda.
          </note>
          <note>
            Men i den flygstrategi som vi har sedan 2017 – som ju är regeringens
            flygstrategi och som jag antar att miljö- och klimatministern
            står bakom – står det klart och tydligt att Arlanda flygplats
            ska stärkas. Man refererar till prognosen om fördubblat flygande
            till och från Arlanda kring 2050.
          </note>
          <note>
            Därför måste jag fråga klimatministern: Vad gäller för Arlanda?
            Anser klimatministern att det är hållbart och förenligt med våra
            miljö- och klimatmål att investera i utökad kapacitet av Arlanda?
          </note>
          <note>
            För detta syfte, alltså Arlandas syfte, har regeringen också
            tillsatt ett så kallat Arlandaråd, som ska ta fram en färdplan
            för hur Arlanda ska kunna byggas ut. Eftersom jag tror att Isabella
            Lövin numera sitter i Arlandarådets styrelse vill jag fråga henne:
            Finns det en sådan färdplan? Handlar denna färdplan om att man
            ska fördubbla flygandet till och från Arlanda? Och när kommer
            en sådan färdplan att läggas fram?
          </note>
          <note>
            Avslutningsvis har jag ännu en fråga till miljö- och klimatministern,
            för jag tycker inte att hon riktigt svarade på den: Är ett utökat
            flygande från Sverige förenligt med våra miljö- och klimatmål?
          </note>
          <note type="speaker">
            Anf. 39 Miljö- och klimatminister ISABELLA LÖVIN (MP):
          </note>
          <note>
            Fru talman! Tack, Jens Holm, för dessa viktiga frågor! Flygets
            klimatpåverkan är, precis som Jens Holm påpekar, någonting som
            har ökat under väldigt lång tid och väldigt mycket. De senaste
            nio åren i rad har vi sett en dramatisk ökning av flygandet från
            svenska flygplatser. Flygandet har i princip mer än fördubblats
            sedan 1990.
          </note>
          <note>
            Därför är det väldigt glädjande att vi nu ser en ändring i denna
            ökning. År 2018 ser vi för första gången på nio år ett trendbrott,
            när ökningen har avstannat. Transportstyrelsens statistik visar
            att det första kvartalet 2019 minskade passagerarantalet med 4
            ½ procent. Både antalet passagerare och starter och landningar
            har minskat.
          </note>
          <note>
            Även Arlanda uppvisar en minskning med 3,8 procent, vilket motsvarar
            200 000 färre passagerare för det första kvartalet. Minskningen
            för både inrikes och utrikes resande var 4 procent. Samtidigt
            ökade SJ:s tågtrafikpassagerare med 8 procent det första kvartalet.
          </note>
          <note>
            Vi ser helt enkelt att regeringens politik styr mot klimatmålen
            och de önskade mål som vi har satt upp. De prognoser som Jens
            Holm hänvisar till är gamla nu, och jag tror att det finns all
            anledning för Swedavia och våra myndigheter att göra nya prognoser
            framåt utifrån klimatmålen. Det är den politik som regeringen
            för. Regeringens flygstrategi nämner att Arlanda ska vara ledande.
            Med det sagt ska Arlanda vara ledande i hållbar omställning.
          </note>
          <note>
            Regeringen har tillsatt utredningen om biobränsle i flyget och
            även mottagit dess betänkande. Utredningen utgår från olika prognoser
            för flygets ökning. Men även med en ökning utifrån utredningens
            kalkyler skulle en 30-procentig inblandning av förnybara drivmedel
            i flyget år 2030 leda till 24 procent s minskade utsläpp. Men
            då är inte höghöjdseffekten inräknad; det vill jag absolut understryka.
          </note>
          <note>
            Vi kommer alltså att behöva mycket arbete. Vi måste ta fram nya
            sätt för flygbolagen att minska utsläppen, exempelvis rakare flygrutter
            – se på hur man flyger, helt enkelt. Utsläppen inom flyget ska
            absolut ned. Och Arlanda kan bli ledande i den omställningen genom
            att se till att vi har hållbara drivmedel. Varje droppe som tankas
            i Sverige ska vara förnybar i denna strategi.
          </note>
          <note>
            Jag sitter inte i Arlandarådet. Här har vi för närvarande ett
            arbete med att se hur man ska arbeta framåt med Arlandastrategin.
            Regeringen har dock inte fattat några beslut om finansiering av
            en utbyggnad av Arlanda.
          </note>
          <note type="speaker">
            Anf. 40 JENS HOLM (V):
          </note>
          <note>
            Fru talman! Först vill jag verkligen välkomna det trendbrott
            med minskat flygande som miljö- och klimatministern här refererar
            till. Även vi i Vänsterpartiet tycker att det är mycket positivt.
            Kanske är den skatt på flyget som vi är överens om ett av de främsta
            skälen till det, tillsammans med det ökade engagemanget för miljön
            och klimatet.
          </note>
          <note>
            Det är bra, men vi vet ju att det inte räcker till på långa vägar.
            Jag hörde miljö- och klimatminstern själv i en tidigare debatt
            tala om att vi behöver minska våra utsläpp med kanske 8 procentenheter
            varje år för att ligga i linje med våra målsättningar. De elever
            som skolstrejkar här på fredagar brukar tala om ungefär 12 procentenheter
            varje år. Det är väldigt stora utsläppsminskningar vi behöver
            göra.
          </note>
          <note>
            Det är också precis som miljö- och klimatministern säger: Biobränsle
            allena räcker inte till. Vi vill ju också att en stor del av skogen
            ska stå kvar, så vi kan inte inteckna hela den till att producera
            biobränsle för flyget. Vi behöver minska flygandet, helt enkelt.
          </note>
          <note>
            Det var väldigt intressant, fru talman, att höra att ministern
            anser att Swedavias prognoser är felaktiga när Swedavia intecknar
            ett ökat flygan ­ de. Swedavia är ju en statlig myndighet, så
            här kan regeringen ge Swedavia i uppdrag att ta fram nya prognoser
            att basera sin planering på. Kommer ministern att ge Swedavia
            ett sådant uppdrag? Det vore intressant att veta.
          </note>
          <note>
            Det var också intressant att få höra att miljö- och klimatministern
            inte sitter i Arlandarådet. Det är väl ändå så att Miljöpartiet
            är representerat i rådet? Är det den tidigare miljöministern Karolina
            Skog som fortfarande sitter där? Det vore väldigt bra att få ett
            besked om det, så att vi vet vilka politiker som sitter i Arlanda
            rådet. Vi vet ju att det leds av infrastrukturminister Tomas Eneroth,
            som är socialdemokrat.
          </note>
          <note>
            Det här med Arlandarådet, fru talman, är väldigt viktigt. Det
            är ju Arlandarådet som ska lägga fram hela färdplanen för det
            som alla talar om, nämligen Arlandas expansion. Alla talar om
            att flygandet till och från Arlanda ska fördubblas de kommande
            decennierna. Därför vore det fantastiskt om det inte var det man
            planerade för. Korrigera mig gärna om jag har fel, miljö- och
            klimatministern, men det är faktiskt det som alla talar om.
          </note>
          <note>
            Om det alltså inte är så att Arlanda ska expandera undrar jag
            vad det är Swedavia investerar i. Jag tror att det är närmare
            46 miljarder kronor som de har planerat att investera i en expansion
            av Arlanda. I det ingår också byggande av tusentals nya parkeringsplatser
            för bilar, om jag förstått det rätt. Anser miljö- och klimatministern
            att det är rätt spenderade pengar?
          </note>
          <note>
            Jag tycker fortfarande inte att det finns ett tydligt helhetsgrepp
            från regeringen om hur vi på allvar ska kunna minska utsläppen
            från flygindustrin i Sverige. Om regeringen inte törs sätta ned
            foten i frågan om det ska flygas mer eller mindre från Arlanda
            i framtide n är jag rädd att det som miljö ‑ och klimatministern
            säger här bara är fina ord som i praktiken inte kommer att gälla
            i framtiden.
          </note>
          <note>
            Kan ministern vara klarare på det området: Ska Arlanda få expandera
            eller inte?
          </note>
          <note type="speaker">
            Anf. 41 Miljö- och klimatminister ISABELLA LÖVIN (MP):
          </note>
          <note>
            Fru talman! Jag menar att det senaste halvårets eller årets utveckling
            med minskad flygtrafik visar att politik gör skillnad. En ökad
            medvetenhet hos människor bidrar förstås också till den skillnaden,
            men det är viktigt att visa ledarskap. Regeringen stod upp för
            att införa en flygskatt trots att oppositionen hotade med misstroendevotum
            mot enskilda ministrar när vi skulle gå fram med den. Nu har vi
            en flygskatt på plats. Vi har också yt ­ terligare en lång rad
            nya styrmedel i januariavtalet som vi är överens om: obligatorisk
            klimatdeklaration för flygresor, att utreda start- och land ­
            ningsavgifter för flyget, att vara mer offensiva när det gäller
            den interna ­ tionella delen för att kunna ha en skatt också på
            flygbränsle med mera. Införandet av biojet till flyget är också
            en reduktionsplikt. Allt detta styr åt ett visst håll.
          </note>
          <note>
            Samtidigt har vi nu historiskt stora investeringar i järnvägen
            och är överens om att bygga höghastighetståg. Självklart kommer
            alla dessa saker tillsammans att påverka prognoserna för flygresandet
            i Sverige. Det utgår jag från. Jag ser också redan att våra myndigheter
            har uppmärksammat detta och reviderar sina prognoser utifrån det.
          </note>
          <note>
            Dessutom har vi ett klimatmål. Vi ska ha nettonollutsläpp i Sverige
            2045. Även med en 100-procentig reduktionsplikt återstår höghöjdseffekterna,
            som det ser ut i dag. Men vi ser också att det sker en teknisk
            utveck ­ ling där investeringar i forskning kring mer eldrift
            till våra flygplan ingår.
          </note>
          <note>
            Jag ser att flyget kommer att behövas även i en framtid. Dock
            måste vi ställa tillräckligt tuffa krav på flygindustrin, som
            hittills i princip har stått helt utanför någon som helst beskattning
            och några som helst miljökrav. Genom att ställa hårda krav på
            flygindustrin kan vi få med oss också dem på resan mot fossilfrihet.
          </note>
          <note>
            Det är lite tidigt att redan nu säga att det inte kommer att
            gå. Jag tror att det kommer att gå. Jag tror också att det är
            viktigt att vi från regeringens sida pekar ut att vi vill att
            Arlanda och andra flygplatser ska vara hållbara. Det handlar om
            både verksamheten på marken och den i luften. Formuleringen om
            att göra Arlanda till en ledande flygplats för hållbarhet ser
            jag inga problem i.
          </note>
          <note>
            Sedan har vi en annan Stockholmsflygplats, nämligen Bromma. Här
            behöver vi också se hur ekvationen ser ut. Kommer Bromma att finnas
            kvar? Jag hoppas inte det. Vi har långa tidslinor och långa perspektiv
            här som vi behöver förhålla oss till.
          </note>
          <note>
            När det gäller reduktionsplikten uttrycker Jens Holm en oro för
            skogsråvaran. Jag kan hålla med om den. Men jag kan också se på
            kurvan över ökad inblandning i bensin och diesel i vägtrafiken
            att det kommer att krävas mer förnybara och hållbara biodrivmedel.
            Samtidigt kommer elektrifieringen av vägtrafiken att göra elbilar
            och annat till det dominerande på våra vägar, och då kommer produktionen
            av förnybara drivmedel i högre grad att kunna gå till luftfarten
            och sjöfarten.
          </note>
          <note>
            Jag tror alltså, om ökningen av flygtrafiken inte fortsätter
            utan ligger kvar på ungefär samma nivå, att det skulle kunna vara
            hållbart.
          </note>
          <note type="speaker">
            Anf. 42 JENS HOLM (V):
          </note>
          <note>
            Fru talman! Jag vill börja med en fråga som jag inte har ställt
            ännu. Det gäller de miljöstyrande start- och landningsavgifter
            som ministern nämnde. När kommer ett konkret förslag om miljöstyrande
            start- och landningsavgifter att läggas fram – alltså inte bara
            utredas? Jag tycker att det låter intressant.
          </note>
          <note>
            När det sedan gäller frågan om prognoser och hur mycket vi kan
            flyga i framtiden anser miljö- och klimatministern att dagens
            prognoser som har tagits fram av Swedavia om att flygandet vid
            Arlanda ska fördubblas är gammalmodiga. Jag hoppas verkligen att
            det är så. Men, fru talman, på s. 18 i regeringens egen flygstrategi
            talar regeringen själv om just de prognoserna. Ni talar om att
            antalet passagerare vid Arlanda flygplats 2045 i det närmaste
            kommer att fördubblas jämfört med i dag.
          </note>
          <note>
            Regeringen själv hänvisar alltså till fördubblingskapaciteten
            på Arlan ­ da. Då vill jag fråga: Är det bara Swedavia som bör
            få ett uppdrag om att ta fram nya prognoser om ändrat flygande?
            Måste inte regeringen själv ändra i sin egen flygstrategi? Det
            är ju de här prognoserna som kommer att styra vilka investeringar
            som görs i Arlanda i framtiden. Det är inte hållbart att investera
            40 miljarder kronor i fördubblat flygande.
          </note>
          <note>
            Avslutningsvis, fru talman, har jag ännu int e fått svar på frågan
            om Arlanda rådets så kallade färdplan. När kommer den färdplanen
            att läggas fram? Jag hoppas att det blir en färdplan som inte
            talar om ökat flygande till och från Arlanda. Det är planetens
            överlevnad som står på spel här, och då måste vi minska flygandet,
            inte öka det.
          </note>
          <note type="speaker">
            Anf. 43 Miljö- och klimatminister ISABELLA LÖVIN (MP):
          </note>
          <note>
            Fru talman! Tack återigen, Jens Holm!
          </note>
          <note>
            Flygstrategin är väldigt tydlig med att flygets miljö- och klimatpåverkan
            ska minska och flyget liksom övriga trafikslag ska bidra till
            målet om Sverige som ett av världens första fossilfria välfärdsländer.
            Det står myck ­ et tydligt i flygstrategin. Det för med sig att
            vi helt enkelt måste minska flygandet om inte flygindustrin får
            fram sätt att flyga som inte bidrar till klimatpåverkan.
          </note>
          <note>
            Där har flyget en stor hemläxa att göra. Man har vaknat väldigt
            sent i den här frågan, och jag skulle säga att en del av skulden
            för det ligger hos politiken för att vi inte har pekat ut flyget
            tidigare och för att politiker har varit räddhågsna och inte sagt
            att även flyget ska bära sina egna miljökost ­ nader och gått
            till väldigt, väldigt stora överdrifter för att försöka motarbe
            ­ ta införandet av en flygskatt.
          </note>
          <note>
            Nu har vi en flygskatt på plats. Det är bra. Vi är överens i
            januariavtalet om att ta fram förslag om miljöstyrande start-
            och landningsavgifter. Allt det här bereds nu på Regeringskansliet
            för att se vilka direktiv vi ska lägga fram för att ta fram ett
            sådant förslag. Det behöver vi titta närmare på.
          </note>
          <note>
            Vad gäller färdplanen är det någonting som behöver hanteras ytterligare
            utifrån den nya utvecklingen av flygprognoser och flygtrafiken.
            Här är min uppgift som klimatminister att se till att vi klarar
            klimatmålen.
          </note>
          <note>
            Interpellationsdebatten var härmed avslutad.
          </note>
          <note>
            § 6 Svar på interpellation 2018/19:188 om konsekvensanalys vid
            rivning av dammar
          </note>
          <note type="speaker">
            Anf. 44 Miljö- och klimatminister ISABELLA LÖVIN (MP):
          </note>
          <note>
            Fru talman! Lotta Olsson har frågat mig vilka åtgärder jag avser
            att vidta för att säkerställa att konsekvensanalyser görs innan
            vattendammar rivs.
          </note>
          <note>
            Jag vill inleda med att konstatera att frågan om den kravnivå
            som följer av EU:s ramdirektiv för vatten inte bör blandas ihop
            med länsstyrelsernas tillsynsansvar över vattenverksamheter. Dammar
            är en vattenverksamhet och kräver tillstånd. Detta är något som
            gäller i Sverige sedan lång tid tillbaka och är inget som införts
            som en följd av vårt medlemskap i EU.
          </note>
          <note>
            Av miljöbalkens regelverk följer en skyldighet för vissa utpekade
            tillsynsmyndigheter att utöva tillsyn över de verksamheter som
            omfattas av miljöbalkens tillsynsansvar. Länsstyrelsen ansvarar
            som huvudregel för tillsynen över vattenverksamheter och ska därmed
            se till att sådana verksamheter inom länet bedrivs på ett sätt
            som är förenligt med miljöbalkens bestämmelser.
          </note>
          <note>
            Det bör i sammanhanget lyftas fram att bestämmelserna om äldre
            rättigheters rättskraft ändrades den 1 januari 2019. Om den vattenverksamhet
            som bedrivs vid en damm bedrivs i enlighet med en urminnes hävd,
            ett privilegiebrev eller annan sådan rättighet att förfoga över
            vattnet som avses i 2 kap. 41 § vattenlagen ska den rättigheten
            anses ha tillkommit med stöd av motsvarande bestämmelser i miljöbalken.
            Genom denna regelförändring har tidigare oklarheter kring den
            rättsliga statusen för dessa rättigheter tydliggjorts, vilket
            är något som även påverkar de beslut som länsstyrelsen som tillsynsmyndighet
            har att fatta.
          </note>
          <note>
            Fru talman! I tillägg till detta vill jag tydliggöra att det
            vid utrivning av dammar krävs tillstånd enligt miljöbalken. Prövningsmyndighet
            för dessa frågor är mark- och miljödomstolen. De beslut om utrivning
            som fattas av mark- och miljödomstolen föregås av noggrann utredning
            av effekterna av en utrivning. Ett tillstånd till utrivning kan
            förenas med villkor i syfte att minimera eventuella negativa effekter
            av en utrivning. Den bedömning som mark- och miljödomstolen har
            att göra inför sitt beslut i dessa fall innefattar bland annat
            utrivningens påverkan på landskap, kulturmiljö, djur- och växtliv
            och infrastruktur samt effekterna för närboende vars egendom kan
            komma att negativt påverkas vid en ändring av vattnets djup och
            läge. En utrivning kan även kräva tillstånd enligt kulturmiljölagen.
          </note>
          <note>
            Vidare vill jag vara tydlig med att om ett tillstånd till en
            befintlig vattenverksamhet återkallas behöver det inte innebära
            att en utrivning måste ske. Enligt miljöbalken finns en möjlighet
            för annan att ta över ansvaret för anläggningen. Ett övertagande
            av underhållsansvar kan till exempel aktualiseras i de fall en
            anläggning har så höga kulturmiljövärden att staten eller en kommun
            bedömer att det finns skäl att ta över ansvaret i syfte att säkerställa
            att anläggningen bevaras eller då en utrivning skulle innebära
            att en vägsträckning berörs på ett sådant sätt att anläggningen
            bör vara kvar.
          </note>
          <note type="speaker">
            Anf. 45 LOTTA OLSSON (M):
          </note>
          <note>
            Fru talman! Jag vill börja med att tacka ministern för svaret.
          </note>
          <note>
            Sverige är ett gammalt industriland och dessutom ett på många
            platser låglänt land. Det har inneburit att behovet av vattendammar
            har funnits i hundratals år. Att kunna reglera flödet av vatten
            över säsong och över året har varit livsnödvändigt. På många platser
            riskerar man att drabbas av torka om inte dammar finns för att
            ta till vara vårfloden och reglera ut vattnet under sommaren.
            Om våra vattendrag torkar ut under sommaren dör dessutom musslor
            och fiskar som lever här.
          </note>
          <note>
            Vidare är nuvarande infrastruktur och vattenförsörjning anpassad
            efter att de månghundraåriga dammarna finns. Dessutom ger många
            mindre kraftverk en möjlighet att ha en viss reservkapacitet av
            el, vilket är nog så viktigt i dag.
          </note>
          <note>
            Fru talman! Det kan vara en damm som gör skillnad mellan att
            en skog brinner ned eller att en skogsbrand ka n släckas med vattenbombning.
            I somras drabbades Örebro län av en del skogsbränder, och då var
            möjligheten att ta vatten via helikopter helt avgörande för att
            man faktiskt skulle kunna hejda branden. Våra vattendammar bidrar
            helt enkelt till ett stärkt civilförsvar.
          </note>
          <note>
            Många av våra dammar är så gamla att tillståndsprocesserna inte
            fanns då de anlades, vilket har varit ett problem. Tidigare har
            man inte tagit hänsyn till att hela landskap, natur och vattenhushållning
            varit anpassade efter att dammarna finns. Därför är det välkommet
            med den nya lagstiftningen från den 1 januari 2019 , som ministern
            nämner i sitt svar och som tar hänsyn till äldre rättigheters
            rättskraft.
          </note>
          <note>
            Fru talman! Det som är viktigt i sammanhanget är att de beslut
            om rivningar som nu ligger på bordet och som är överklagade inte
            verkställs förrän överklagan prövats, men också att hänsyn tas
            till den nya lagstiftningen. Det har nämligen förekommit att man
            rivit dammar innan överklagan har hunnit behandlas i domstol,
            vilket satt hela rättssäkerheten ur spel. Detta får självklart
            inte förekomma. Det innebär ett rättsövergrepp som i sig är lagvidrigt.
            Enskilda dammägare har dock sällan ekonomisk möjlighet att överklaga,
            vilket innebär att staten då får för stor makt i förhållande till
            den enskilde.
          </note>
          <note>
            Med en rättssäker hantering och med den nya, förfinade lagstiftningen
            kan jag ändå hoppas att vi slipper se dammrivningar utan korrekt
            genomförda konsekvensanalyser och med förödande effekter.
          </note>
          <note type="speaker">
            Anf. 46 Miljö- och klimatminister ISABELLA LÖVIN (MP):
          </note>
          <note>
            Fru talman! Det är alltså länsstyrelserna som har ett operativt
            tillsynsansvar över vattenverksamheter. Länsstyrelsernas tillsyn
            sker i enlighet med sedan länge beslutade regelverk, och jag förutsätter
            att jag och interpellanten är överens om att vattenverksamhet
            som huvudregel ska vara tillståndspliktig även fortsättningsvis.
          </note>
          <note>
            Drift av dammar kräver tillstånd. Om en verksamhet drivs utan
            tillstånd kan tillsynsmyndigheten förelägga den som driver verksamheten
            att söka tillstånd. På samma sätt som det är viktigt att det finns
            tillstånd för en damm när sådant krävs är det givetvis även viktigt
            att en utrivning av dammen inte tillåts ske utan att effekterna
            av en sådan utrivning analyserats. Vid tillstånd för utrivning
            ska man säkerställa att krav ställs på hänsynstagande till omgivningens
            påverkan samt att försiktighetsmått tas.
          </note>
          <note>
            Det som gäller nu är alltså att det för anläggande och drift
            av dammar krävs tillstånd. Det framgår av 11 kap. miljöbalken.
            Det är också så att utrivning av dammar kräver tillstånd. Endast
            dammar där det är uppenbart att varken allmänna eller enskilda
            intressen skadas genom vattenverksamhetens inverkan på vattenförhållandena
            är undantagna från tillståndsplikt. Tillstånd till utrivning meddelas
            av mark- och miljödomstolen. Ett tillstånd till utrivning ska
            innehålla bestämmelser om de villkor som behövs för att reglera
            negativ påverkan till följd av en utrivning.
          </note>
          <note>
            Det är alltså naturligtvis så att ett beslut om att riva en damm
            ska fattas av mark- och miljödomstolen. Det ska också finnas en
            konsekvensanalys.
          </note>
          <note type="speaker">
            Anf. 47 LOTTA OLSSON (M):
          </note>
          <note>
            Fru talman! Vattenförsörjning har alltid varit en viktig fråga.
            Förr fick vi själva tillse att vi hade vatten i våra brunnar,
            och i dag förväntar sig de flesta att de har tillgång till kommunalt
            vatten. Vi har sedan länge sällan behövt bekymra oss om att vatten
            finns då vi behöver det. Många förstår inte ens att vatten, precis
            som det mesta här i världen, är en ändlig resurs – en resurs som
            vi behöver vara rädda om. De senaste årens torka har dock inneburit
            ett uppvaknande för många. Man kan inte lita på att vatten alltid
            finns, och vi måste värna våra vattenresurser. Att vara rädd om
            vatten är faktiskt en dygd.
          </note>
          <note>
            Fru talman! Våra stora städer är beroende av vattenförsörjningen
            från våra stora sjöar och från tillflödet till dem. Det finns
            varken smältvatten från någon glaciär, som i Alperna, eller källvatten,
            som många av våra mindre orter har att tillgå. I stället är det
            en nödvändighet att avrinningsvatten kommer och att det är rent.
            Det finns alltid risker med att använda vanligt åvatten som renats
            som dricksvatten. Vattnet är nämligen aldrig renare än det område
            det kom ifrån. Om gammalt bottensediment som legat orört i många
            decennier sköljs med kan det innebära ett förorenat dricksvatten
            för en storstad, med allt vad det innebär. Så kan det faktiskt
            bli om man helt tömmer dammar som i dag inte är sanerade utan
            orörda. Orört är faktiskt bäst.
          </note>
          <note>
            För Örebros del är man beroende av vatten från Svartåns tillrinningsområde.
            Om detta vatten inte finns att tillgå under en varm sommar därför
            att det helt har runnit ut under vårfloden får det konsekvenser.
            En stad som Örebro med omnejd, vilket omfattar ca 150 000 invånare,
            kan inte vara utan en säker vattenförsörjning. Förra året utfärdades
            bevattningsförbud i Örebro på grund av för lågt vattenstånd, fru
            talman, trots att det faktiskt fanns dammar i vattensystemet.
            Hur hade det sett ut om vi inte hade sparat vatten sedan tidigare
            på våren? Örebro kommun diskuterar hur man i framtiden ska kunna
            säkra sin vattenförsörjning, och det gör de flesta andra städer
            också. Låt oss vara förutseende och värna de vattenresurser vi
            har i tid!
          </note>
          <note>
            Att riva dammar handlar inte bara om flöden i våra vattendrag
            utan om mycket mer. Det handlar om ett civilförsvar med vattenmagasin
            vid behov av att släcka bränder. Det handlar om reservkraft då
            vi behöver den. Det handlar om att undvika torka i våra vattendrag
            då vi får torra somrar. Det handlar om att förhindra översvämningar
            vid stora mängder nederbörd. Det handlar om att säkra vattenförsörjningen
            inte bara till enskilda brunnar utan även till storstäders kommunala
            vatten.
          </note>
          <note>
            Därför är det så viktigt att statens förlängda arm länsstyrelserna
            gör ordentliga konsekvensanalyser och låter överprövningar bli
            klara innan eventuella beslutade rivningar verkställs.
          </note>
          <note type="speaker">
            Anf. 48 Miljö- och klimatminister ISABELLA LÖVIN (MP):
          </note>
          <note>
            Fru talman! Jag instämmer till fullo i interpellantens beskrivning
            av hur livsviktigt det är med vatten. Den torka som drabbade stora
            delar av Sverige förra året tror jag var ett skrämskott för väldigt
            många. Vi insåg att vi är väldigt sårbara.
          </note>
          <note>
            Vi har väl utgått ifrån att det alltid finns gott om vatten i
            Sverige, men när till och med Örebro län utfärdar bevattningsförbud
            – alltså inte bara Gotland och andra områden där man kanske är
            mer van vid torka – är det en riktig larmklocka som vi behöver
            ta på allvar. Här behöver vi se hur vi kan göra oss så motståndskraftiga
            mot extrema väderhändelser som möjligt. Det kan handla om skyfall,
            och precis som förra sommaren kan det handla om extremt lång tid
            utan nederbörd och med extremt höga temperaturer, vilket ledde
            till skogsbränder.
          </note>
          <note>
            Det som forskning och erfarenhet visar är en väldigt viktig insats
            för att säkerställa att vi har tillräcklig infiltration av regnvatten
            ned till grundvattnet och att det finns motståndskraft är anläggandet
            av våtmarker. Det är ett enormt stort ingrepp i vår natur som
            människor har gjort under väldigt lång tid: Man har dikat ut för
            att skapa åkermarker, rätat ut vattendrag och dikat ut med stora
            krondiken som gör att regnvatten med stor kraft forsar ut i sjöar
            och hav i stället för att stanna i marken och infiltreras ned
            till grundvattnet. Genom vattenkraften och de dammar som har anlagts
            har vi också hindrat biologisk mångfald, såsom fiskar och annat,
            att vandra upp och ned längs vattendragen. Fisken i sig kanske
            inte är en viktig faktor för vattenförsörjningen, men den är väl
            så viktig för en motståndskraftig natur.
          </note>
          <note>
            Vi har alltså anledning att se över vilka insatser som är de
            bästa för att göra ekosystemen så motståndskraftiga som möjligt
            och se till att de har en funktion i ett ändrat klimat som gör
            att vi är så motståndskraftiga som möjligt. Jag kan konstatera
            att M och KD i sin budget, som gick igenom med stöd av SD, tog
            bort de 200 miljoner som regeringen hade anslagit till just restaurering
            och anläggning av våtmarker. Det är en enormt viktig insats som
            man behöver göra för att stärka ekosystemen i dag.
          </note>
          <note>
            Många av de dammar som finns, även i Örebro län, har ingen aktiv
            verksamhet. Många är också i väldigt dåligt skick. Det är helt
            naturligt att man behöver se över dessa, och jag är glad att riksdagen
            antog den proposition om vattenmiljö och vattenkraft som regeringen
            lade fram i april förra året. Det gör att vi äntligen kommer att
            kunna få moderna miljökrav på vattenverksamheter och att vi ska
            ta fram en nationell plan för hur detta ska göras så effektivt
            som möjligt.
          </note>
          <note>
            Här behöver vi ta hänsyn till både elförsörjning och ett ändrat
            klimat. Förlusten av biologisk mångfald är också en enormt viktig
            fråga. Vi behöver där se till att vi kan restaurera områden som
            är livsnödvändiga för många av våra hotade arter.
          </note>
          <note type="speaker">
            Anf. 49 LOTTA OLSSON (M):
          </note>
          <note>
            Fru talman! Jag vill tacka för svaret. Precis som ministern här
            lägger fram det finns det enormt många faktorer som man måste
            ta hänsyn till. Jag blir väldigt skrämd när man snabbt processar
            fram beslut utan att handlägga alla de olika perspektiv som det
            handlar om.
          </note>
          <note>
            De miljöer som finns i dag är ju inte skapade över en natt, utan
            de har funnits i många hundra år. Jag tror inte att man alltid
            tänker igenom vad som skulle hända om man river och förändrar
            tillbaka till något. Är det något som har funnits förut som kommer
            tillbaka? Hur ser det ut? Jag skräms som sagt av att man ibland
            är så villig att riva och göra något som man kortsiktigt tror
            är bra. Man glömmer att det kan få inverkan på många andra sätt.
            Utanför Laxå hade vi exempelvis en händelse där järnvägsrälsen
            ned till Göteborg höll på att försvinna då vårvattnet tog hela
            underlaget till rälsen.
          </note>
          <note>
            Man har alltså inte kunskap om alla olika faktorer. Jag tycker
            därför att man bör visa större ödmjukhet. Vi kan förstås inte
            ha våtmarker i hela Västernärke som helt plötsligt skulle lösa
            alla dessa problem.
          </note>
          <note>
            Jag hoppas att vi kan göra något bra av detta. Det låter som
            att det även är ministerns intention. De som oroar sig för dessa
            dammar har verkligen djur, natur och vattensäkring i sitt sätt
            att tänka. De försöker tänka på många faktorer och inte bara kortsiktigt
            på någon enskild paragraf.
          </note>
          <note type="speaker">
            Anf. 50 Miljö- och klimatminister ISABELLA LÖVIN (MP):
          </note>
          <note>
            Fru talman! Tack återigen, Lotta Olsson!
          </note>
          <note>
            Jag tar frågan på allvar, och jag förutsätter att den tillståndsgivning
            som ska ske via mark- och miljödomstolen sker enligt det som vi
            är överens om och som också stipuleras i miljöbalken. Jag förutsätter
            också att man gör en analys av vilken eventuellt negativ inverkan
            en utrivning har.
          </note>
          <note>
            Jag skulle inte säga att detta har gått alltför snabbt eller
            att regeringen eller EU för en förhastad politik. Det tog många
            årtionden innan vi äntligen lyckades komma överens i inte minst
            riksdagen om att uppdatera miljöbalken så att vi kan få moderna
            vattentjänster och titta på det som vi enligt EU:s vattendirektiv
            är skyldiga att göra. Det handlar dock inte bara om det, utan
            detta är en tillståndsverksamhet i Sverige som har funnits sedan
            lång tid tillbaka.
          </note>
          <note>
            Med detta sagt har många av dessa delar urminnes hävd. Det kan
            gälla gamla kvarnar och dammar. Jag är väldigt glad över att vi
            har lyckats komma överens om hur vi ska gå vidare med detta och
            att de ska anses ha ett tillstånd. Men när det är påkallat behöver
            de ta fram ett nytt tillstånd. Här behöver vi naturligtvis se
            till att en ordentlig analys görs av konsekvenserna av utrivningar.
          </note>
          <note>
            Interpellationsdebatten var härmed avslutad.
          </note>
          <note>
            § 7 Svar på interpellation 2018/19:207 om transportstöd i Göteborgs
            södra skärgård
          </note>
          <note type="speaker">
            Anf. 51 Infrastrukturminister TOMAS ENEROTH (S):
          </note>
          <note>
            Fru talman! Henrik Edin har ställt en fråga till mig angående
            transportstöd i Göteborgs södra skärgård.
          </note>
          <note>
            Bakgrunden till frågan är Trafikverkets beslut i ett enskilt
            ärende om driftsbidrag, vilket också föranledde en interpellation
            av David Josefsson som jag besvarade den 12 mars i år. Jag nämnde
            vid det tillfället att det finns olika typer av färjor och båttransporter
            som kan ha olika huvudmannaskap och falla under olika regelverk.
            Varje ö är unik med varierande lokala förutsättningar och historia.
            Utifrån de lokala förutsättningarna är det varje huvudman som
            tar ställning till vilken servicenivå som erbjuds.
          </note>
          <note>
            I beslutet som Henrik Edin hänvisar till beviljades Göteborgs
            kommun, som huvudman, statsstöd av Trafikverket i form av driftsbidrag
            till den aktuella färjeleden. Trafikverket aviserade samtidigt
            i beslutet att bidraget succe s sivt bör avvecklas framöver.
          </note>
          <note>
            Både för mig och för regeringen är det viktigt att hela landet
            ska kunna leva och växa. Det gäller självklart även skärgården.
            Driftsbidrag till enskilda vägar, och i vissa fall färjor, kan
            vara en viktig del i detta. I förord ningen om stadsbidrag till
            enskild väghållning finns reglerna om när sådant bidrag kan ges.
            Om och i så fall hur stort bidrag som kan ges avgörs av Trafikverket
            i varje enskilt ärende.
          </note>
          <note type="speaker">
            Anf. 52 HENRIK EDIN (L):
          </note>
          <note>
            Fru talman! Tack, statsrådet Tomas Eneroth! Enligt beslut från
            Trafikverket förra året kommer det driftsbidrag för färjeled som
            går till godstrafiken i Göteborgs södra skärgård att avvecklas.
            Det är problematiskt efter ­ som bidraget täcker en mycket stor
            del av kostnaden för att frakta varor och gods ut till skärgården.
            Göteborgs skärgård saknar fasta landförbindelser. Därför är godstransporterna
            avgörande för att skärgården ska leva.
          </note>
          <note>
            Det finns goda förutsättningar för att skärgården ska leva. Omkring
            5 000 personer bor i dag ute på öarna året om, och uppskattningsvis
            dubbleras befolkningen under sommaren. I dagsläget finns stora
            expansiva planer i skärgården. På många av öarna byggs nya bostadsområden.
            Samtidigt ökar turistnäringen, och antalet människor som tar sig
            ut till skärgården för att se det vackra kultur- och naturlandskapet
            ökar för varje år.
          </note>
          <note>
            Som statsrådet mycket riktigt påpekar är varje ö unik, och därmed
            är varje skärgård unik. Men även när skärgårdarna är mycket lika
            visar Trafikverkets beslut från förra året med all tydlighet att
            förutsättningarna avsevärt kan skilja sig åt. Bara några kilometer
            norr om Göteborgs södra skärgård ligger den norra skärgården.
            I Öckerö kommun förbinds skärgårdssamhället med fastlandet via
            en färjeled som drivs av Trafikverket. Till skillnad från färjeleden
            i södra skärgården är den inte ekonomiskt hotad.
          </note>
          <note>
            Att det saknas likvärdighet och förutsägbarhet är problematiskt,
            menar jag. Även om statsrådet inte kan kommentera eller påverka
            enskilda ärenden krävs en principiell diskussion och en politik
            för att hantera konsekvenserna av liknande myndighetsbeslut.
          </note>
          <note>
            Vi vet alla vad som kan hända med mindre samhällen när den lokala
            matbutiken tvingas lägga ned på grund av försämrade förutsättningar.
            Landsbygdsdöden är ett mycket allvarligt problem, och det vore
            en tragedi om regeringen skulle se mellan fingrarna i det fall
            Göteborgs skärgård drabbas av den.
          </note>
          <note>
            Den fråga som jag ställde till Tomas Eneroth är mycket angelägen.
            Men jag är rädd att jag inte har fått något riktigt tydligt svar
            på den. Därför upprepar jag min fråga: Vad kommer statsrådet och
            regeringen att göra för att Trafikverkets beslut inte ska ha en
            negativ inverkan på samhället i Göteborgs skärgård?
          </note>
          <note type="speaker">
            Anf. 53 Infrastrukturminister TOMAS ENEROTH (S):
          </note>
          <note>
            Fru talman! Tack, Henrik Edin! Jag uppskattar verkligen engagemanget,
            och jag tror att vi delar uppfattningen att varje ö är unik och
            att skärgården verkligen behöver utvecklas och växa. Det är också
            utgångspunkten för regeringens arbete.
          </note>
          <note>
            När det gäller det beslut som Henrik Edin syftar på kan jag upplysa
            om att det beslut från 2018 som det refereras till i interpellationen
            hade en lydelse som handlar om Trafikverkets syn på den fortsatta
            medelstilldelningen.
          </note>
          <note>
            I och med det beslut som fattades i mars i år har Trafikverket
            beslutat om bidrag för 2019. Där finns inte med någon liknande
            upplysning om vad som kommer att hända med driftsstödet framöver.
            Jag kan som statsråd inte kommentera eller förändra enskilda myndighetsbeslut,
            men jag noterar i alla fall att det finns en skillnad i hur Trafikverket
            väljer att formulera sig. I den meningen tror jag att detta också
            kan ha en viss betydelse för frågans fortsatta utveckling.
          </note>
          <note>
            Den andra delen handlar naturligtvis om skärgårdens utveckling
            generellt. Att det finns ett starkt statligt engagemang i ena
            delen av Göteborgs skärgård hänger samman med att det är en del
            av det statliga vägnätet. I andra delar hänger det samman med
            det som är Göteborgs stads eller Göteborgs kommuns ansvar. Det
            är klart att det är ett delat ansvar, men det är också ett lokalt
            och regionalt ansvar.
          </note>
          <note>
            Som jag påpekat i tidigare interpellationsdebatter tror jag att
            det är viktigt att man för en lokal och regional diskussion om
            vilken standard och servicenivå man vill ha på färjetrafiken och
            inte minst godsfärjetrafiken, som är viktig, vilket jag vill understryka.
            Godstrafiken i skärgården är viktig för att upprätthålla företagande
            och service, men också för att skapa lite hopp och framtidstro
            om att man kan fortsätta att utveckla och kanske skapa nya affärsmöjligheter.
          </note>
          <note>
            Min uppfattning är väl att det med det nya beslut som har fattats
            finns förutsättningar att fortsätta utveckla färjetrafiken i den
            region som Henrik Edin talar om.
          </note>
          <note type="speaker">
            Anf. 54 HENRIK EDIN (L):
          </note>
          <note>
            Fru talman! Detta är mycket riktigt. Den omformulering som har
            gjorts av Trafikverket är mycket glädjande, eftersom färjeleden
            i väldigt hög grad, till närmare 70 procent, finansieras av just
            det här driftsstödet.
          </note>
          <note>
            Jag frågade riksdagens utredningstjänst om det ens var möjligt
            att utreda hur mycket till exempel en liter mjölk skulle kosta
            efter att ett sådant driftsstöd skulle tas bort. Tyvärr har vi
            inte just nu finansiella beräkningsverktyg tillgängliga för att
            göra en sådan uträkning. Människor agerar på så många olika sätt,
            och varor har olika priselasticiteter. Det finns helt enkelt dynamiska
            effekter i ekonomin som är helt omöjliga att beräkna. Men om 70
            procent av finansieringen av godstrafiken skulle försvinna är
            det inte svårt att anta att priset på varor ute i skärgården skulle
            gå upp och inte ned.
          </note>
          <note>
            Vi kan som sagt inte veta exakt hur framtiden kommer att se ut,
            men vad skulle hända om priset på till exempel en liter mjölk
            ökade med 70 procent? Allt fler öbor skulle börja handla i stan
            och tvingas kånka matkassar och annat på spårvagnen och båten
            på väg hem. Det skulle förstås resultera i ännu sämre förutsättningar
            att leva och drifta företag ute i skärgården. Här kickar de dynamiska
            effekterna in. Priserna skulle öka ytterligare, och kanske skulle
            butikerna tvingas läggas ned. Då får man också fråga sig: Vad
            händer med dem som inte kan ta sig in till stan för att handla?
          </note>
          <note>
            Självklart behövs det en politik, eller i alla fall en plan,
            för hur en sådan här situation ska kunna hanteras eller undvikas.
            Det är lite vad jag söker efter i min interpellation.
          </note>
          <note>
            Statsrådet lyfter även fram kommunens ansvar. Göteborgs stad
            har haft årtionden av vanstyre, som skapat en svår ekonomisk situation
            vilken man nu gör sitt bästa för att reda ut. Men det är rätt
            tydligt att det inte finns något ytterligare utrymme för satsningar
            på att täcka upp för eventuella indragna driftsstöd.
          </note>
          <note>
            Herr talman! Det är inte svårt att tänka sig att Trafikverkets
            beslut skulle kunna inducera en lokal lågkonjunktur i skärgården.
            Själv vägrar jag tro att det är statsrådets eller regeringens
            vilja att politiken ska resultera i detta. Jag känner väl till
            de förtjänstfulla insatser som Tomas Eneroth har gjort för att
            hantera viktiga frågor i Göteborgsområdet. Men när jag till helgen
            sätter mig på båten ut till skärgården och träffar oroliga öbor
            som frågar mig hur man kommer att hantera godstrafiken i Göteborgs
            södra skärgård, vad ska jag svara dem då, Tomas Eneroth?
          </note>
          <note type="speaker">
            Anf. 55 Infrastrukturminister TOMAS ENEROTH (S):
          </note>
          <note>
            Herr talman! Jag tackar Henrik Edin. För att svara på frågan
            tror jag att Henrik Edin kan säga: Vad bra att vi har en bred
            uppslutning i Sveriges riksdag om vikten av att värna skärgården!
          </note>
          <note>
            Regeringen lägger 700 miljarder kronor på att stärka infrastrukturen.
            Det är någonting som säkert också Henrik Edin ställer upp på.
            Det sista säger jag med en liten spets, eftersom det är viktigt
            att vi har en bred parlamentarisk uppslutning bakom de massiva
            investeringar vi ska göra i infrastruktur framöver: i nya färjeleder,
            i farledsfördjupningar men också naturligtvis i ny infrastruktur.
          </note>
          <note>
            Det är också viktigt att vi värnar de statliga insatser som innebär
            att man kan uppbära driftsstöd till enskilda vägar eller enskilda
            färjeleder. Det där säger jag lite på förekommen anledning. Statsbudgeten
            är, precis som budgeten för Göteborgs stad eller kommun, någonting
            som måste hålla ihop i plus och minus. Är man för vidlyftig i
            ambitioner, vare sig vi talar om skattesänkningar, försvarsutgifter
            eller någonting annat, finns ju risken att det inte finns utrymme
            för att upprätthålla bra servicenivå och kvalitet i hela landet.
          </note>
          <note>
            För mig är detta viktigt. Det är ett av skälen till att vi i
            den vårbudget som både Liberalerna och regeringen ställer sig
            bakom kunde avisera extra satsningar på enskilda vägar för att
            förbättra kvaliteten där inte marknaden kommer att kunna kompensera
            för bristerna. Samma sak gäller också för skärgården. Att Trafikverkets
            beslut nu undanröjer en hel del av oron tycker jag är en viktig
            signal, utan att jag därmed kan gå in i ett enskilt myndighetsärende.
          </note>
          <note>
            Jag kommer själv från Kosta. Det är en ort med ungefär 800 invånare.
            Där fanns inga höghastighetståg eller flygplatser. Jo, det finns
            en militär flygplats, men det är inte så lämpligt för mig att
            åka därifrån. Bussarna gick väl kanske någon gång. Jag vet mycket
            väl vad det innebär att inte ha de bästa kommunikationsmöjligheterna.
            Då är det viktigt att samhället finns där, med kollektivtrafik
            eller andra lösningar, för att man ska kunna bo kvar i ett litet
            samhälle och känna att det spelar roll och att nya jobb kan utvecklas.
          </note>
          <note>
            Jag ser på detta på precis samma sätt vare sig vi är i Göteborgs
            vackra skärgård eller i Västerbottens inland. För mig och för
            regeringen är det angeläget att fortsatt ha en hög andel när det
            gäller driftsstöden, men också en dialog med regioner om vad som
            är regionernas ansvar i detta. Det förs ju, som Henrik Edin väl
            vet, en ständig diskussion om vad som är det statliga ansvarstagandet
            för statliga vägar och leder och vad som sedan är kommuners och
            regioners ansvar. I den dialogen ska vi säkert fortsätta att titta
            på vilka möjligheter som finns för en bra och jämn kostnadsfördelning.
          </note>
          <note>
            Men för regeringen är det viktigt att hålla ihop det här landet.
            Gör vi inte det kommer vi till slut att skapa regionala klyftor
            som blir än större, och det vägrar jag ställa upp på. Hela landet
            ska hålla ihop. Skärgården är en viktig del av Sverige, lika mycket
            som Västerbottens inland eller de småländska skogarna, och det
            kommer att vara avgörande även för min fortsatta syn på hur skärgården
            ska utvecklas.
          </note>
          <note type="speaker">
            Anf. 56 HENRIK EDIN (L):
          </note>
          <note>
            Herr talman! Jag tackar Tomas Eneroth för svaret och för hans
            brinnande engagemang för de här frågorna.
          </note>
          <note>
            Jag har fått en rejäl skrämselhicka av den här frågan, som statsrådet
            förstår. Jag tycker att det är oerhört viktigt att godstrafiken
            ut till södra skärgården fungerar som den ska. Jag tycker inte
            minst att det är viktigt att det finns en långsiktighet och en
            förutsägbarhet i de beslut som Trafikverket tar. Det måste finnas
            någon form av grundläggande likvärdighet i hur våra mindre samhällen
            runt om i landet kan fungera. Kanske upplevs frågan som liten,
            men för de människor som bor eller verkar ute i skärgården är
            den förstås avgörande för huruvida man ska kunna fortsätta som
            man gör i dag ute på öarna.
          </note>
          <note>
            Vidare kan jag konstatera att det här är andra gången frågan
            är uppe till debatt i denna kammare. Det säger kanske någonting
            om hur angelägen den är. Jag hoppas att regeringen och statsrådet
            tar frågan vidare i sitt fortsatta arbete med att få hela Sverige
            att leva och även att växa. Som sagt är jag också övertygad om
            att det finns en bred politisk enighet i riksdagen för att skapa
            mer likvärdiga förutsättningar i hela landet.
          </note>
          <note type="speaker">
            Anf. 57 Infrastrukturminister TOMAS ENEROTH (S):
          </note>
          <note>
            Herr talman! Jag tackar Henrik Edin. Jag uppskattar som sagt
            att det finns en bred enighet. Det måste det också finnas när
            det gäller att i verkligheten avsätta resurser för den här typen
            av driftsstöd.
          </note>
          <note>
            Jag vill ändå upprepa det som jag sa inledningsvis. Trafikverket
            fattade i mars i år ett nytt beslut som gäller bidrag för 2019.
            Det är inte likalydande med det beslut som fanns 2018, och det
            innebär att man nu ger ett driftsstöd till den enskilda färjeleden.
          </note>
          <note>
            I övrigt kan jag inte som statsråd kommentera det beslut som
            myndigheten har tagit, men generellt ska ingen tvivla på mitt
            eller regeringens engagemang och vilja att se till att vi håller
            ihop det här landet. Det gäller skärgården, Västerbottens inland,
            småländska skogar och för den delen våra städer. För att man ska
            känna att det är värt att vara med och betala skatt och bidra
            är det helt avgörande att man ser att sammanhållningspolitiken
            är viktig för landet.
          </note>
          <note>
            Jag uppskattar Henrik Edins engagemang och viljan att ha en interpellationsdebatt
            i riksdagen om detta. Lycka till framöver , så ses vi kanske i
            Göteborgsregionen någon gång!
          </note>
          <note>
            Interpellationsdebatten var härmed avslutad.
          </note>
          <note>
            § 8 Svar på interpellation 2018/19:218 om rapporterna om flyget
          </note>
          <note type="speaker">
            Anf. 58 Infrastrukturminister TOMAS ENEROTH (S):
          </note>
          <note>
            Herr talman! Helena Lindahl har ställt ett antal frågor till
            mig om Arlandas framtid samt om de regionala flygplatserna.
          </note>
          <note>
            I januari 2017 presenterade regeringen En svensk flygstrategi
            – för flygets roll i framtidens transportsystem . I flygstrategin
            anges bland annat att ett Arlandaråd, i dialog och samverkan,
            ska ta fram förslag till en färdplan för Arlanda. Syftet med färdplanen
            är att utveckla flygplatsen utifrån ett helhetsperspektiv som
            omfattar flygplatsen, luftrummet samt anslutande transporter och
            infrastruktur på marken, men också tillgången till andra flygplatser
            i Stockholmsregionen. Vidare anges i flygstrategin att flygets
            miljö- och klimatpåverkan ska minska och att flyget, liksom övriga
            trafikslag, ska bidra till målet om Sverige som ett av världens
            första fossilfria välfärdsländer.
          </note>
          <note>
            Arlandarådet har arbetat med en färdplan för Arlanda. Regeringens
            hantering av frågan är ännu inte klar. Regeringskansliet arbetar
            för närvarande också med en flygplatsöversyn som bland annat berör
            de regionala flygplatsernas utveckling. Detta är ett annat initiativ
            som regeringen aviserade i flygstrategin. Översynen görs för att
            tydliggöra statens ansvar och roll som stödgivare till icke-statliga
            flygplatser samt när det gäller flyglinjer med allmän trafikplikt.
          </note>
          <note type="speaker">
            Anf. 59 HELENA LINDAHL (C):
          </note>
          <note>
            Herr talman! Tack, statsrådet, för svaret! Jag ska vara ärlig
            och säga att jag inte upplever att jag fått så många raka svar
            på de frågor jag ställde till statsrådet i interpellationen. Detta
            stärker egentligen lite grann den miss ­ tanke som jag och många
            andra har: att det finns en väldigt stor skillnad i regeringspartiernas
            syn på Arlanda och flygets framtid. Denna oenighet riskerar att
            bromsa upp Sveriges utveckling snarare än utsläppen. Flyget kommer
            att gå oavsett om vi bygger ut Arlanda eller inte, men det är
            reger ­ ingen som måste avgöra om svenskar ska flyga från Arlanda
            eller via Oslo, Köpenhamn och Helsingfors.
          </note>
          <note>
            Herr talman! Att inte bygga ut Arlanda vore att hindra fortsatt
            tillväxt, inte bara i Stockholmsregionen utan i stora delar av
            landet. Möjligheten att effektivt ta sig till resten av världen
            är viktig för företag i Sverige, även för dem som börjar sin resa
            vid en regional flygplats.
          </note>
          <note>
            De senaste tio åren har flygresandet ökat kraftigt – från 18
            till 27 miljoner passagerare årligen. Även om det på senare tid
            har skett en minskning pekar prognoserna på att det blir en långt
            mycket större ökning i framtiden, även om snabbtåg skulle byggas
            ut i Sverige. Om Bromma flygplats skulle stänga ökar dessutom
            trycket på Arlanda. Detta har ju även minis ­ tern påpekat i medierna.
          </note>
          <note>
            Alla torde vara överens om att flyget ska vara koldioxidneutralt
            i fram ­ tiden, vilket är möjligt genom ny teknik, biobränsle
            i tanken och flyg som drivs med el. Då kan vi inte låta en gammal
            syn på flyget styra utveck ­ lingen, vilket tyvärr verkar vara
            synen hos en del partier. Hållbarhet och tillväxt kan gå hand
            i hand, och har vi inte det perspektivet kommer Sve ­ rige att
            hamna på efterkälken.
          </note>
          <note>
            Herr talman! Jag nämnde inledningsvis att jag inte riktigt tycker
            att jag fått svar på frågorna jag ställde i interpellationen,
            och därför passar jag nu på att ställa dem igen och hoppas att
            ministern tar sig tid att besvara dem.
          </note>
          <note>
            Är regeringen ens överens om att Arlanda ska vara Nordens ledande
            storflygplats? Är ni eniga om Arlandarådets slutrapport? Och slutligen,
            kan ministern garantera att Arlandarådets rapport presenteras
            under innevarande år?
          </note>
          <note type="speaker">
            Anf. 60 Infrastrukturminister TOMAS ENEROTH (S):
          </note>
          <note>
            Herr talman! Tack, Helena Lindahl! Jag uppskattar engagemanget.
          </note>
          <note>
            Flygstrategin blev ju väldigt omdiskuterad när den presenterades.
            Det var första gången vi i Sverige samlades kring en strategi
            för flyget. Där pekade vi i den förra regeringen ut flygets omställningsbehov.
            Flyget är viktigt för att knyta ihop landet, men det är också
            viktigt att flyget klarar att ställa om för att möta de klimatutmaningar
            vi har.
          </note>
          <note>
            Detta är ett av skälen till att vi nu arbetar intensivt med detta
            – Bio ­ bränsleutredningen är ett bra exempel. Det handlar om
            hur vi kan få till stånd en reduktionsplikt även på flygsidan,
            elektrifiering av flyget och andra sätt att nå klimatmålen. Där
            ligger hela regeringens arbete: att nu agera och göra det som
            tidigare regeringar kanske inte valde att göra.
          </note>
          <note>
            Då är det extra glädjande att Socialdemokraterna och Miljöpartiet
            tillsammans med Centerpartiet och Liberalerna kom överens om ett
            januariavtal och nu är överens om att arbeta med att flygskatten
            ska finnas på plats som ett tydligt styrmedel. Vi talar om kompensation
            till regionala flygplatser där något annat alternativ faktiskt
            inte finns. Vi tittar dessutom på differentierade start- och landningsavgifter
            och klimatdeklaration, så att du och jag som konsumenter kan få
            reda på vilket klimatavtryck de olika transportsätten innebär.
          </note>
          <note>
            På detta sätt tar vi nu ett gemensamt ansvar både för omställningen
            i transportsystemet – den är viktig – och, naturligtvis, för att
            se till att vi upplyser alla som ska göra individuella val om
            vilken betydelse de har. Där kommer den regionala flygplatsöversynen
            att vara viktig.
          </note>
          <note>
            Jag var ansvarigt statsråd när Nextjet gick i konkurs. Helena
            Lindahl känner väl till hur viktigt Nextjet och det regionala
            flyget är i vissa delar av landet. Två dagar efter konkursen stod
            jag tillsammans med Trafikverkets generaldirektör och sa att flygen
            skulle upp i luften så snart som möjligt. Här klarade inte marknaden
            sitt ansvar, utan samhället var tvunget att med gemensamma medel
            säkerställa en trafikplikt.
          </note>
          <note>
            Vi lyckades relativt kort därefter få upp flyg på åtminstone
            tre av flygplatserna. På de andra två, Arvidsjaur och Gällivare,
            där det var kommersiell flygtrafik, gällde andra regler. Där satte
            EU-regler hinder i vägen för Sverige att snabbt kunna agera och
            säkerställa att man fick flygtransporter. Vi var tvungna att invänta
            en upphandlingsmodell där alla Europas flygbolag skulle ha möjlighet
            att bjuda i upphandlingen.
          </note>
          <note>
            Vi följde naturligtvis EU:s regelverk. Men jag var tydlig då,
            och jag är fortfarande tydlig: Detta är inte hållbart. Vi kan
            inte ha en ordning där flygbolagens rätt att trafikera kommer
            före medborgarnas möjlighet att ta sig fram och tillbaka. För
            en företagare i Gällivare var det extremt plågsamt att inte ha
            bra kommunikationer ut, liksom för besöksnäringen och medborgarna.
          </note>
          <note>
            Min utgångspunkt när vi arbetar med den regionala flygplatsstrategin
            är alltså att säkerställa att vi ger bättre och tydligare villkor
            för när man kan ha trafikplikt, men också när det gäller de ekonomiska
            förutsättningarna för det regionala flyget. Detta är nämligen
            viktigt för att hålla ihop landet.
          </note>
          <note>
            I samma stund som vi säger detta måste vi vara tydliga med att
            flyget ska klara klimatomställningen. Det är därför vi agerar
            och ser till att vi nu med Biobränsleutredningen kan introducera
            biobränsle. Det är också därför vi lägger extra forskningspengar
            på flygets omställningsförmåga när det gäller elflyg och väldigt
            tydligt ser till att underlätta medborgarnas möjligheter att välja
            andra, klimatsmarta alternativ, till exempel genom den största
            järnvägssatsningen i modern tid.
          </note>
          <note>
            Vi gör alltså stora insatser för att klara utmaningen. Men Arlandarådets
            rapport fortsätter vi att bereda i Regeringskansliet.
          </note>
          <note type="speaker">
            Anf. 61 HELENA LINDAHL (C):
          </note>
          <note>
            Herr talman! Jag vet att ministern har varit engagerad när det
            gäller problematiken med Nextjet, och det är vi väldigt glada
            för i norr. Men jag upplever fortfarande inte att ministern är
            så intresserad av att svara på de frågor som jag ställde direkt.
          </note>
          <note>
            Enligt en artikel i Dagens Nyheter har statsrådet tillbakavisat
            att det finns en konflikt mellan Socialdemokraterna och Miljöpartiet
            i frågan om att bygga ut Arlanda. Ministern ska enligt artikeln
            ha hänvisat till att man har en gemensam uppfattning. Men det
            intressanta är att miljöminister Isabella Lövin i samma artikel
            uttalar sig och säger att det är otänkbart för Miljöpartiet att
            bygga ut flygplatsen. Hon tillägger även att hon inte kommer att
            medverka till ett beslut som ökar flygtrafiken i Sverige.
          </note>
          <note>
            Läser man den artikeln inser man klart att regeringen inte är
            överens. Det är uppenbart att frågan nu är så känslig att Arlandarådets
            rapport inte kan läggas fram.
          </note>
          <note>
            Tidigare har ju statsrådet och den tidigare infrastrukturministern
            Anna Johansson varit överens om att Arlanda ska vara Nordens ledande
            storflygplats. Ska detta alltså genomföras bara om det tillåts
            av Miljöpartiet?
          </note>
          <note>
            Jag upplever att Socialdemokraterna tyvärr lade sig platt för
            Miljöpartiet när det gällde frågan om äganderätt till skogen förra
            mandatperioden. Detta har bidragit till stor oro för svenska skogsägare
            och till tveksamma myndighetsbeslut. Är det återigen Sveriges
            tillväxt som ska betala priset för att Miljöpartiet tillåts köra
            över Socialdemokraterna?
          </note>
          <note>
            Ministern svarade inte heller på hur han ser på möjligheten för
            de re ­ gionala aktörerna att ta del av Swedavias vinster. Detta
            är en viktig fråga då många av dessa flygplatser har det tufft.
            De blöder ekonomiskt, och det tror jag att ministern känner till.
            De regionala flygplatsernas representanter anser att de förser
            Swedaviaflygplatserna Arlanda och Bromma med in ­ rikespassagerare
            och därmed bidrar till Swedavias intäkter.
          </note>
          <note>
            Då undrar jag: Ser ministern vikten av att de regionala flygplatserna
            får ta del av Swedavias vinster?
          </note>
          <note>
            Sedan skulle jag vilja upprepa de frågor jag ställde nyss. Ministern
            tangerade dem lite i sin sista mening, men jag upplevde inte att
            jag fick något direkt svar. Är man i regeringen ens överens om
            att Arlanda ska vara Nordens ledande storflygplats? Är man enig
            om Arlandarådets slutrapport, och kan ministern garantera att
            Arlandarådets rapport presenteras under innevarande år?
          </note>
          <note type="speaker">
            Anf. 62 Infrastrukturminister TOMAS ENEROTH (S):
          </note>
          <note>
            Herr talman! Tack, Helena Lindahl! Jag blir lite bekymrad över
            det som jag skulle kunna tolka som ett inte lika starkt engagemang
            för att flyget ska ställa om. När vi nu har verktyg på plats –
            flygskatt, klimatdeklarationer och annat som vi i januariavtalet
            har skrivit under på – måste detta vara utgångspunkten för hur
            flyget ska klara omställningen. Gör man inte detta kommer flyget
            att ha en ganska tuff resa framöver. Den senaste prognosen visar
            ju en minskning av flyget. Vad den beror på är det lite tidigt
            att säga, naturligtvis, men jag kan tänka mig att den senaste
            tidens klimatdiskussion kan spela en roll.
          </note>
          <note>
            Jag vill att vi ska vara tydliga med de politiska alternativ
            som finns, att säkerställa att vi gör stora infrastruktursatsningar,
            så att man kan välja att åka tåg i stället för att flyga mellan
            Stockholm och Göteborg och att se till att vi på långa resor är
            tydliga med vilken klimateffekt resan faktiskt har, så att du
            och jag när vi väljer ett flygalternativ ska kunna känna och veta
            vilket klimatavtryck vår resa gör. Jag vågar tro att det kraftigt
            ökade intresset för nattåg i Europa och för tågresandet generellt
            har betydelse nu när vi ser människors resemönster.
          </note>
          <note>
            Så har vi frågan om de regionala flygplatserna ska få del av
            Swedavias vinster. Här vet ju Helena Lindahl lika väl som de flesta
            i riksdagen att några direkta rör från ett statligt bolags resultat
            in till andra statliga verksamheter inte finns. Vill vi stärka
            stödet till de regionala flygplatserna är det genom budgetarbetet.
            Det sker genom de resurser vi i dag lägger på de regionala flygplatserna
            – det är väl ungefär 250 miljoner kronor sammanlagt som vi ger
            i driftsstöd och i trafikplikt. Är Centern beredd att fortsätta
            stödja detta har vi ju budgetsamverkan där vi kan diskutera detta
            tillsammans.
          </note>
          <note>
            Återigen: En del i flygstrategin är att fortsätta utveckla Arlanda.
            Inte minst kommer detta att vara viktigt om man vill lägga ned
            Bromma, vilket det verkar finnas uppslutning om i Stockholmsregionen.
            Då måste inrikesflyget kunna få plats. Men det är Swedavia som
            bolag som har att ansvara för de investeringar som görs på Arlanda.
            Det är styrelsen där och dess operativa ledning som ansvarar för
            de investeringar som görs för tillfället.
          </note>
          <note type="speaker">
            Anf. 63 HELENA LINDAHL (C):
          </note>
          <note>
            Herr talman! Tack, statsrådet, för svaret! Jag nämnde tidigare
            att alla nog är överens om att flyget ska vara koldioxidneutralt
            i framtiden, och det är också möjligt genom ny teknik, biobränslen,
            elflyg och så vidare. Det sker ganska mycket forskning och entreprenörskap
            på det här området. Som jag sa kan vi inte låta en gammal syn
            på flyget styra utvecklingen.
          </note>
          <note>
            Jag kan konstatera att statsrådet undviker att svara på mina
            frågor. Jag förstår att det har att göra med att regeringspartierna
            är oense. Av den anledningen försöker man nu gömma undan den rapport
            som Arlandarådet har arbetat med i nästan två år, där flera statsråd,
            representanter för näringslivet och berörda statliga myndigheter
            har funnits med.
          </note>
          <note>
            Jag kan bara beklaga att Socialdemokraterna låter Miljöpartiet
            diktera villkoren och inte ser möjligheterna att förena klimatsmart
            teknik och minskade utsläpp samtidigt som man gynnar den tillväxt
            som Sverige behöver för framtida konkurrenskraft.
          </note>
          <note type="speaker">
            Anf. 64 Infrastrukturminister TOMAS ENEROTH (S):
          </note>
          <note>
            Herr talman! Tack, Helena Lindahl! Jag ska vara tydlig och säga
            att jag har varit ordförande i Arlandarådet under den tiden det
            arbetade. Där finns ett starkt engagemang, och det arbetet har
            varit väldigt värdefullt för Arlandas fortsatta utveckling. Där
            har funnits representanter för Stockholmsregionen, näringslivet
            och myndigheter, och det är klart att det arbetet har otrolig
            betydelse för det fortsatta arbetet med färdplanen.
          </note>
          <note>
            Det kommer att ha betydelse för vilka landanslutningar eller
            andra anslutningar till Arlanda man gör. Det kommer att ha betydelse
            för utmaningen att göra Arlanda till en fossilfri flygplats när
            det gäller dess egen verksamhet, eller för den delen att säkerställa
            att vi kan etablera biobränsle där, så att flyget klarar den omställningsresa
            man behöver göra.
          </note>
          <note>
            Arbetet bereds just nu i Regeringskansliet. Vi arbetar med det
            underlag som Arlandarådet har arbetat med. Det är på det sättet
            arbetet brukar fungera i regeringen, så det är ingen nyhet.
          </note>
          <note>
            Jag är glad över att Helena Lindahl är engagerad. Det är många.
            Flyget behöver finnas. Det behöver ställa om. Det behöver vara
            tillgängligt. Det behöver kunna klara klimatutmaningarna.
          </note>
          <note>
            Vi behöver ta politiskt ansvar om vi ska rädda den här planeten.
            Det handlar både om att klara människors behov av kommunikationer
            och om att vara tydliga med att de transportsätt som finns måste
            klara de klimatkrav som ställs. Här har flyget en läxa att göra.
            Flyget klarade inte av klimatkraven tidigare, och man gör det
            fortfarande inte.
          </note>
          <note>
            Det är fortfarande så att de långresor som många människor gör
            som nöjesresor ut över världen har väldigt stor klimateffekt.
            Det är inte hållbart. Här måste vi använda de styrmedel som finns.
            Ett av de viktigaste är att erbjuda alternativ, att investera
            i den största järnvägssatsningen i modern tid, att säkerställa
            att man kan hitta andra alternativ och också att arbeta med att
            flyget i sig självt ska klara att bli hållbart. Där är Sverige
            världsledande. Vi kommer att ligga före i den omställningen, och
            det är jag stolt över.
          </note>
          <note>
            Interpellationsdebatten var härmed avslutad.
          </note>
          <note>
            § 9 Svar på interpellation 2018/19:222 om dubbelspårig järnväg
            mellan Göteborg och Oslo
          </note>
          <note type="speaker">
            Anf. 65 Infrastrukturminister TOMAS ENEROTH (S):
          </note>
          <note>
            Herr talman! Johan Hultberg har ställt frågor till mig om utvecklingen
            av järnvägsförbindelsen mellan Göteborg och Oslo, om avgifterna
            på Svinesundsbron och om regeringen är beredd att ta initiativ
            till framtagande av en metod för trafikmodellering av gränsöverskridande
            transporter på järnväg.
          </note>
          <note>
            Regeringen beslutade den 31 maj 2018 om en nationell trafikslags
            ­ övergripande plan för transportinfrastrukturen för perioden
            2018 – 2029. För regeringen är det viktigt att hela Sverige ges
            goda förutsättningar att växa och utvecklas. Den nationella planen
            omfattar därför stora satsningar på såväl nybyggnation som upprustning
            och modernisering av befintlig infrastruktur och innefattar den
            största järnvägssatsningen i modern tid.
          </note>
          <note>
            Av fastställelsebeslutet framgår att regeringen pekat ut att
            Trafikverket ska göra en bristanalys för stråket Göteborg – Oslo
            på grund av dess kapacitetsproblem och långa restider. Det innebär
            att Trafikverket kommer att utreda stråket med målsättning att
            det är så pass utrett att det kan övervägas i en kommande planrevidering.
            Trafikverket har redan i uppdrag att utveckla och förvalta metoder
            och modeller för samhällsekonomiska analyser inom transportområdet.
          </note>
          <note>
            Av regeringens fastställelsebeslut framgår att Sveriges och Norges
            re ­ geringar är överens om att utvecklingen av den gränsöverskridande
            trans ­ portinfrastruk turen ska ske i dialog mellan departementen
            i de båda län ­ derna samt mellan de myndigheter som ansvarar
            för transportsystemet i respektive land. Regeringen har en pågående
            dialog med den norska reger ­ ingen kring de gränsöverskridande
            stråken, däribland Göteborg – Oslo, eftersom regeringen ser ett
            särskilt behov av att länderna gemensamt utre ­ der hur järnvägsförbindelserna
            i bland annat det nämnda stråket kan stär ­ kas. I det sammanhanget
            diskuteras också olika finansieringsfrågor.
          </note>
          <note type="speaker">
            Anf. 66 JOHAN HULTBERG (M):
          </note>
          <note>
            Herr talman! Tack, ministern, för svaret på min interpellation!
            Detta är en väldigt viktig fråga för mig personligen, som representant
            från Fyrbodal. Det är också en oerhört viktig fråga för hela Sverige
            och för Norge.
          </note>
          <note>
            Norge är jämte Tyskland Sveriges absolut viktigaste handelspartner.
            Bara varuexporten uppgår till en bra bit över 130 miljarder varje
            år och utgör omkring 10 procent av Sveriges totala varuexport.
            Tillkommer gör vår tjänsteproduktion eller vår tjänsteexport på
            styvt 90 miljarder. Därtill har vi, som alla vet, en stor och
            växande gränshandel, som uppgår till omkring 20 miljarder.
          </note>
          <note>
            Men potentialen, herr talman, är ännu mycket större. Det finns
            goda möjligheter att öka handelsutbytet och inte minst arbetspendlingen.
            Arbetspendlingen är i dag redan omfattande. Det är faktiskt den
            största som vi har i Norden – den mellan Sverige och Norge. Den
            uppgår i dag till omkring 60 000 pendlare.
          </note>
          <note>
            Norge är ett gott och viktigt grannland till oss. Men, som sagt,
            potenti ­ alen är mycket större. Vi kan komma varandra mycket
            närmare genom en bättre infrastruktur som ger helt andra förutsättningar
            och helt andra möjligheter än i dag. Men då behövs det en dubbelspårig
            järnväg mellan Göteborg och Oslo och på sikt, naturligtvis, på
            hela stråket från Oslo ned till Hamburg, vilket det också jobbas
            på längre ned.
          </note>
          <note>
            I dag ser vi att trafiken över Svinesund är stor. Den är växande.
            Men man åker just över Svinesundsbron. Trafiken är alltså till
            största del förlagd till E6:an, och man åker till största del
            på gummihjul. Det är omkring 2 500 lastbilar som passerar över
            bron varje dygn. Sammantaget är det omkring 1 miljon lastbilar
            som passerar Svinesundsbron varje år. Det är alltså dubbelt så
            många som passerar över till exempel Öresundsbron. Det passerar
            också fler personbilar över Svinesundsbron än över Öresundsbron.
            Det är omkring 7 miljoner personbilar.
          </note>
          <note>
            Jag tror att de siffrorna tydliggör att transportbehovet är väldigt
            stort. Det finns verkligen ett behov av att försöka göra investeringar
            som möjliggör en ökad överflyttning från väg till järnväg. I dag
            sker 97 procent av resorna mellan Göteborg och Oslo med bil, på
            väg. Enbart 1 procent sker med tåg. Jag och infrastrukturministern
            är nog helt överens om att det inte är hållbart – varken miljömässigt
            eller kapacitetsmässigt.
          </note>
          <note>
            Restiderna behöver kortas. Då krävs det investeringar i dubbelspårig
            järnväg. Nu växer det fram möjligheter som Västra Götalandsregionen
            och våra vänner på andra sidan norska gränsen pekar på. Det handlar
            om att finansiera stora delar av utbyggnaden vid sidan av anslagsvägen
            och vid sidan av de vanliga planstrategierna. En möjlighet är
            att faktiskt använda de avgifter som i dag tas ut på Svinesundsbron
            till att finansiera investeringar i järnväg.
          </note>
          <note>
            I dag är överenskommelsen mellan Sverige och Norge att avgifterna
            ska användas bara för att finansiera vägbron och att avgifterna
            ska tas bort när den är betald. Prognosen är att den kommer att
            vara det omkring 2021.
          </note>
          <note>
            Min fråga som jag ställer i denna interpellation – och detta
            brådskar – är om ministern är beredd att på allvar ta en diskussion
            med sina norska kollegor om huruvida denna lösning skulle vara
            möjlig. Det handlar helt enkelt om att Sverige och Norge gör ett
            nytt handslag och att vi vid behov förändrar lagstiftningen så
            att det är möjligt att använda Svinesundsbrons avgifter för att
            delfinansiera denna oerhört angelägna nya infrastruktur.
          </note>
          <note type="speaker">
            Anf. 67 Infrastrukturminister TOMAS ENEROTH (S):
          </note>
          <note>
            Herr talman! Johan Hultberg! Jag delar uppfattningen att det
            är viktigt att få fler järnvägssatsningar på plats. Det är ett
            klimatsmart sätt att resa. Det är dessutom bra, eftersom det innebär
            att vi minskar trycket på både existerande järnvägssystem och
            våra vägar. Det är ett av skälen till att vi gör den största järnvägssatsningen
            i modern tid.
          </note>
          <note>
            Det är 700 miljarder kronor i nationell plan. En mycket stor
            del av det går till just järnväg. Det är faktiskt 100 miljarder
            mer än vad den förrförra regeringen mäktade med att lägga. Det
            innebär att vi nu inte minst kan påbörja sträckan mellan Göteborg
            och Borås – det är en nog så prioriterad sträcka i Göteborgsregionen.
            Vi kan rusta upp Västra stambanan och se till att vi får en sydostlänk
            eller för den delen Norrbotniabanan. Hela Sverige stärks nu. Det
            är nu vi investerar och gör de satsningar som egentligen borde
            ha gjorts för 10, 15 och 20 år sedan. När svenska folket har velat
            åka mer tåg och när företagen har velat skicka mer gods på tågen
            har man tidigare valt att inte investera. Nu gör vi det. Det kommer
            att ha klimateffekt, men det kommer naturligtvis också att innebära
            att vi ökar möjligheterna till bättre transporter.
          </note>
          <note>
            Johan Hultberg pekar själv väldigt rätt på Västra Götalandsregionen
            och vilken otrolig betydelse det har vilka förbindelser som finns
            med inte minst Oslo. Därför har vi varit djupt engagerade i detta.
            I nationell plan gör regeringen precis det som Västra Götalandsregionen
            frågar efter – tar fram ett underlag inför nästa revidering så
            att det finns färdiga planer för potentiella satsningar om vi
            väljer att prioritera dem.
          </note>
          <note>
            Sedan gäller det samarbetet eller samverkan och dialogen med
            Norge. Det har varit intensivt. Vi för naturligtvis diskussioner
            med Norge om de gemensamma åtaganden vi har i fråga om Svinesundsbron
            men också om andra satsningar. Här har inte minst tillgängligheten
            till Kongsvingerbanan varit viktig. Men vi har också viktiga järnvägssatsningar
            i andra delar av landet.
          </note>
          <note>
            Jag var nyligen uppe och invigde bron vid Stora helvetet. Det
            låter roligt, men jag kan berätta för dem som inte känner till
            det att Stora helvetet ligger en bit från Åre. Man passerar Storlien
            och tar sig mot Norge. Där har vi elektrifierat hela mittbanan.
            Ambitionen var att man på norska sidan skulle fortsätta med en
            elektrifiering av Meråkersbanan. Därmed skulle man på sikt kunna
            åka från Trondheim till Sundsvall, elektrifierat och effektivt.
            Dessvärre har inte norska regeringen valt att göra den prioriteringen
            nu. Regeringen eller riksdagen där sköt på den investeringen.
          </note>
          <note>
            Så är det när vi har en dialog med vårt grannland Norge. Vi måste
            ha respekt för deras beslut och deras prioriteringar. Men vi har
            en intensiv dialog om hur vi kan förbättra förbindelserna mellan
            våra länder.
          </note>
          <note>
            Avslutningsvis: Det är klart att man ska titta på alla finansieringsförutsättningar.
            Men jag vill vara noga med att säga: Det finns inga fria luncher.
            Vi kan titta på alternativ med avgifter, gröna obligationer, AP-fonder
            eller överskott från broavgifter. Men man måste vara medveten
            om att huvuddelen ändå kommer att vara ett statsfinansiellt åtagande.
            Det innebär att det inte är någon finansiering vid sidan av budgeten,
            utan en finansiering som vi gemensamt måste ta ansvar för i de
            långsiktiga planer som vi gör i nationell plan.
          </note>
          <note>
            Det återstår att se vilket underlag för beslut vi får. Dialogen
            med den norska regeringen fortsätter naturligtvis. Jag uppskattar
            återigen engagemanget, för jag tror att det är viktigt att vi
            fortsätter att stärka järnvägstrafiken men också klimatsmarta
            sätt att ta sig inte minst över gränsen till Norge.
          </note>
          <note type="speaker">
            Anf. 68 JOHAN HULTBERG (M):
          </note>
          <note>
            Herr talman! Som moderat blir jag naturligtvis glad över att
            höra en socialdemokratisk minister konstatera att det inte finns
            några fria luncher. Det är viktigt att vi hushållar med skattebetalarnas
            pengar och att vi för en ansvarstagande ekonomisk politik. Men
            vi vet att just investeringar i infrastruktur är väldigt viktiga
            för att skapa ökade möjligheter för företagande och för att vidga
            våra arbetsmarknadsregioner och därmed bidra till större skatteintäkter
            och vårt välstånd.
          </note>
          <note>
            Vi vet också, som ministern lyfte i sitt inlägg, att infrastrukturbehoven
            är mycket stora. Jag är inte, herr talman, den enda ledamot som
            interpellerar ministern om angelägna infrastruktursatsningar.
            De finns över hela vårt land – de finns också i våra grannländer.
            Det är svårt att få alla de prioriterade och viktiga projekten
            att rymmas inom de begränsade ekonomiska planer som vi har, även
            om de under ganska många år successivt har reviderats upp och
            även om investeringar i järnväg har ökat med alliansreger ­ ingen
            liksom med denna regering, vilket är bra.
          </note>
          <note>
            Jag tror att vi, givet det stora behovet, behöver titta på andra
            möjliga vägar för att få till tidigare investeringar. När vi inte
            gör investeringar i infrastrukturen hämmas nämligen tillväxten.
            Det är potential och möjligheter som inte tas till vara. Det är
            detta som jag är rädd att vi kommer att få se i västra Sverige
            om inte denna viktiga investering görs.
          </note>
          <note>
            I stråket Köpenhamn – Oslo bor 8 av Nordens 26 miljoner invånare.
            Där finns 29 universitet och 260 000 universi tetsstuderande,
            till exempel. I stråket Göteborg – Oslo har vi 4 miljoner invånare
            och en enorm potential.
          </note>
          <note>
            Då tycker jag att vi måste vara öppna för att diskutera om inte
            den broavgift som finns på plats kan vara ett möjligt verktyg
            för att få till den där investeringen på lite kortare tid än vad
            som annars vore möjligt.
          </note>
          <note>
            Vi vet också erfarenhetsmässigt att till exempel investeringen
            i Öre ­ sundsbron har varit väldigt, väldigt lönsam samhällsekonomiskt.
            På tolv år har den, vill jag minnas, levererat ett värde på 75
            miljarder svenska kronor. Det är ungefär det dubbla gentemot vad
            den investeringen kostade.
          </note>
          <note>
            Jag tycker därför att det finns goda samhällsekonomiska skäl
            och argument, och det är jag säker på att den utredning som Trafikverket
            genomför kommer att visa.
          </note>
          <note>
            Det behövs alltså ett ökat och fördjupat samarbete mellan Sverige
            och Norge också på politisk nivå. Jag hör att ministern säger
            att det förs goda , konstruk tiva dialoger, men jag önskar att
            dessa dialoger också leder framåt till avsiktsförklaringar och
            konkreta avtal om hur man vill arbeta vidare.
          </note>
          <note>
            I just den här frågan är det som sagt var bråttom. Om inte nya
            politiska beslut tas försvinner möjligheten att använda broavgiften
            för att delfinansiera. Det är också så att det nu finns ett fönster
            med möjlig finansiering till stor del med hjälp av EU-fonder.
            För det här projektet skulle det vara möjligt att få rejäla stöd
            från EU:s fonder, men då gäller det att Sverige och Norge visar
            att man skulle kunna få till detta.
          </note>
          <note>
            I Norge byggs det redan mycket när det gäller att få till de
            här dubbelspåren, så ansvaret ligger faktiskt rätt mycket på den
            svenska sidan. Då tycker jag att ett sätt för Tomas Eneroth att
            ta det ansvaret hade varit att ta initiativ till att förändra
            överenskommelsen mellan Sverige och Norge så att vi kan använda
            broavgiften till att investera i en ny, klimatsmart järnvägsinfrastruktur.
          </note>
          <note type="speaker">
            Anf. 69 Infrastrukturminister TOMAS ENEROTH (S):
          </note>
          <note>
            Herr talman! Vi tar som sagt initiativ. Vi har en dialog, men
            det krävs två för att komma överens. Det är också så att vi från
            svensk sida var tydliga med att vi nu gör de största investeringarna
            någonsin.
          </note>
          <note>
            Även om jag noterar att Johan Hultberg talade om vikten av att
            ta statsfinansiellt ansvar ska vi komma ihåg att det ju är under
            moderatledda regeringen som det har slutat med stora budgetunderskott
            och med hög arbetslöshet. Det var först nu när vi lade nationell
            plan som vi kunde lägga 100 miljarder mer inte minst på järnväg.
          </note>
          <note>
            Eftersom behoven är så otroligt mycket större, inte minst efter
            en tid när en tidigare moderat finansminister talade om att satsningar
            på järnväg är olönsamt och onödigt, ser vi behovet av att göra
            stora investeringar i järnvägen i hela landet så att vi slipper
            signalfel och växelfel. Vi ser behovet av en ordentlig renovering
            av ett nedslitet järnvägssystem och nyinvesteringar. Det har varit
            min utgångspunkt , och det görs just nu. Det är faktiskt nu det
            händer.
          </note>
          <note>
            Det är klart att då måste också prioriteringar göras, och jag
            har varit noga med att lyssna på de prioriteringar som regionen
            har gjort. Västra Götalandsregionen var väldigt tydlig i sina
            prioriteringar: Det är Göteborg – Borås, det är Göteborgs hamn,
            det är Västra stambanan. Det man efterfrågade från Västra Götalandsregionen
            var bland annat att ta fram ett underlag inför nästa revidering
            när det gäller sträckan Göteborg – Oslo. Det arbetet pågår.
          </note>
          <note>
            Där lyssnar vi alltså på det som varit regionens viktigaste prioriter
            ­ ingar. Från svensk sida är det naturligtvis viktigt att vi stärker
            de svensk-norska förbindelserna vare sig vi talar uppe i Narvik,
            om Meråkers- och Mittbanan, stråket mellan Göteborg och Oslo eller
            för den delen Oslo − Örebro och de andra planerna som finns på
            väl fungerande järnvägs ­ förbindelser.
          </note>
          <note>
            När det gäller finansiering uppskattar jag uppfinningsrikedomen
            när det gäller att titta på olika möjliga finansieringsalternativ.
            Ända sedan jag tillträdde har jag själv varit väldigt noga med
            att säga att jag är beredd att vända på alla stenar för att titta
            på olika finansieringsalternativ, för behovet av investeringar
            i infrastruktur är ju så pass stort.
          </note>
          <note>
            En sak har jag dock lärt mig, och det är att det inte finns några
            fria luncher. Även om vi hittar avgifter, AP-fondslösningar, gröna
            obligationer eller till och med helt privata initiativ är Eurostats
            regler så pass tydliga: Om det inte är en verksamhet som omedelbart
            själv går med ordentliga överskott eller där finansieringen täcker
            huvuddelen av kostnaderna, då är det att räkna som en statsfinansiell
            risk.
          </note>
          <note>
            Detta innebär att då har vi att ta det i beaktande ändå. Hur
            konstruktiva finansieringsmodellerna än är måste vi i statsfinanserna
            ta höjd för den investeringsvolymen. Det gäller nya stambanor,
            det gäller Göteborg − Oslo, det gäller Norrbotniabanan, det gäller
            alla de infrastrukturinvesteringar och också en hel del andra
            investeringar vi talar om.
          </note>
          <note>
            Vi kommer aldrig att tumma på några regler när det gäller ansvarshållandet.
            Däremot tittar vi på alla möjligheter att förmera förutsättningarna
            att kunna göra infrastrukturinvesteringar, för det behövs.
          </note>
          <note>
            Jag vill återigen säga att jag uppskattar engagemanget. Jag är
            noga med att följa också regionens prioriteringar. Vi har en bra
            och fungerande dialog med den norska regeringen och tittar naturligtvis
            också på alla olika alternativ som står till buds. Det krävs dock
            även att man ska vara överens för att kunna komma i mål.
          </note>
          <note type="speaker">
            Anf. 70 JOHAN HULTBERG (M):
          </note>
          <note>
            Herr talman! Det är knappast förvånande att Västra Götalandsregionen
            i det korta perspektivet har prioriterat just järnvägen mellan
            Göteborg och Borås, eftersom den är närmast museal. Där är faktiskt
            restiden längre i dag jämfört med när järnvägen invigdes, och
            det är verkligen ett exempel på behovet av stora investeringar.
          </note>
          <note>
            Den här investeringen är också oerhört angelägen, och jag lyfter
            just möjligheten här att faktiskt titta på om det inte vore möjligt
            att få igång investeringar vid sidan av den anslagsfinansierade
            lösningen , som är standard.
          </note>
          <note>
            Vi ser som sagt att trafikvolymerna över den svensk-norska gränsen
            är större än över Öresundsbron. Den investeringen har ju visat
            sig vara väldigt lönsam och har gett stora samhällsekonomiska
            vinster, och den lösning man har skapat just när det gäller Öresundsbron
            möjliggör ju för investeringar i annan infrastruktur än bara själva
            bron. Där tittar man nu på möjligheterna att i nästa steg, när
            Öresundsbrons investeringar är betalda och det mer handlar om
            drift och underhåll, också kunna vara med och bidra till finansiering
            av metron i Öresundsregionen.
          </note>
          <note>
            På ett liknande sätt tycker jag att vi borde kunna resonera när
            det gäller den svensk-norska gränsen. Det är vår viktigaste gräns
            när det gäller handelsutbyte mellan Sverige och övriga Norden
            och Europa, och det är också ett sätt att faktiskt få ut mer av
            redan investerade kronor.
          </note>
          <note>
            Det är glädjande att regeringen skjuter till medel för att göra
            en farledsfördjupning i Göteborgs hamn. Göteborgs hamn är Sveriges
            viktigaste och största hamn, men det är också Norges. 70 procent
            av deras varuexport går via Göteborg, så ska vi få ut mer effekt
            av de investeringar som nu görs i Göteborg är också järnvägsinvesteringen
            Göteborg − Oslo oerhört central och viktig.
          </note>
          <note type="speaker">
            Anf. 71 Infrastrukturminister TOMAS ENEROTH (S):
          </note>
          <note>
            Herr talman! Tack, Johan Hultberg! Jag gläds åt att det är fler
            och fler som nu vill titta på och lyfta fram olika investeringar
            i infrastruktur som behöver göras. Det är ju för att man också
            ser att någonting händer: Nu har vi en regering som faktiskt genomför
            infrastrukturinvesteringar. Vi lägger mer resurser än någonsin,
            och därmed blir det möjligt att hoppas och faktiskt försöka hitta
            nya lösningar för att förbättra kommunikationerna.
          </note>
          <note>
            Det är viktigt för Sverige som ett litet, exportberoende industriland
            att ha bra kommunikationer ut i världen. Det är viktigt för Sverige
            att också ha bra relationer med vårt grannland Norge och förtäta
            de förbindelser som finns, inte minst ur arbetsmarknadssynpunkt.
            Den målsättningen tror jag att Johan Hultberg och jag delar. Låt
            oss hitta bättre möjligheter att stärka infrastrukturen.
          </note>
          <note>
            Men då krävs att vi prioriterar den ekonomiskt. Då krävs det
            investeringar i stället för skattesänkningar. Då krävs satsningar
            på järnväg och klimatsmarta sätt att resa i stället för andra
            satsningar. Det är tydliga prioriteringar.
          </note>
          <note>
            Vi väljer att göra detta. Vi gör det i nationell plan, vi gör
            det i den transportpolitik vi bedriver och vi gör det också i
            de planer vi har inför kommande revideringar. Där arbetar nu Trafikverket
            enligt regionens önskemål med att titta på förutsättningarna också
            när det gäller att förbättra sträckan mellan Göteborg och Oslo.
          </note>
          <note>
            Det återstår att se om Johan Hultberg och jag kommer att resa
            på den sträckan framöver. Det är inte omöjligt, som gamla Kronobergskollegor.
            Men om vi inte gör det får vi hoppas att vi ändå flyttar frågan
            en bit framåt genom vårt engagemang här.
          </note>
          <note>
            Interpellationsdebatten var härmed avslutad.
          </note>
          <note>
            § 10 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av prop. 2018/19:105 Utökad fredsplikt på arbetsplatser
            där det finns kollektivavtal och vid rättstvister
          </note>
          <note>
            2018/19:3101 av Ali Esbati m.fl. (V)
          </note>
          <note>
            2018/19:3102 av Magnus Persson m.fl. (SD)
          </note>
          <note>
            § 11 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 10 maj
          </note>
          <note>
            2018/19:231 Framtiden för svenskt sportskytte
          </note>
          <note>
            av Alexandra Anstrell (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2018/19:232 Finansiering av behandling vid sällsynta sjukdomar
          </note>
          <note>
            av Mattias Karlsson i Luleå (M)
          </note>
          <note>
            till socialminister Lena Hallengren (S)
          </note>
          <note>
            § 12 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 10 maj
          </note>
          <note>
            2018/19:629 Bostadstillägget
          </note>
          <note>
            av Sten Bergheden (M)
          </note>
          <note>
            till statsrådet Annika Strandhäll (S)
          </note>
          <note>
            2018/19:630 Störande bilmusik
          </note>
          <note>
            av Lars Mejern Larsson (S)
          </note>
          <note>
            till statsrådet Mikael Damberg (S)
          </note>
          <note>
            2018/19:631 Ökad byråkrati för vapenägare
          </note>
          <note>
            av John Widegren (M)
          </note>
          <note>
            till statsrådet Mikael Damberg (S)
          </note>
          <note>
            2018/19:632 Kötid för sjuksköterskor
          </note>
          <note>
            av Camilla Waltersson Grönvall (M)
          </note>
          <note>
            till statsrådet Matilda Ernkrans (S)
          </note>
          <note>
            2018/19:633 Agenda 2030-delegationens slutrapport
          </note>
          <note>
            av Teres Lindberg (S)
          </note>
          <note>
            till miljö- och klimatminister Isabella Lövin (MP)
          </note>
          <note>
            2018/19:634 Handlingsplan mot socker
          </note>
          <note>
            av Mats Wiking (S)
          </note>
          <note>
            till socialminister Lena Hallengren (S)
          </note>
          <note>
            2018/19:635 Tillkännagivanden inom filmpolitiken
          </note>
          <note>
            av Jonas Andersson i Linköping (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2018/19:636 Tung transport med kran
          </note>
          <note>
            av Åsa Coenraads (M)
          </note>
          <note>
            till infrastrukturminister Tomas Eneroth (S)
          </note>
          <note>
            2018/19:637 Flygskatt
          </note>
          <note>
            av Åsa Coenraads (M)
          </note>
          <note>
            till finansminister Magdalena Andersson (S)
          </note>
          <note>
            § 13 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 10 maj
          </note>
          <note>
            2018/19:581 Pensionärer hos Kronofogden
          </note>
          <note>
            av Jörgen Berglund (M)
          </note>
          <note>
            till finansminister Magdalena Andersson (S)
          </note>
          <note>
            2018/19:593 Lokaluthyrning till icke momspliktig verksamhet
          </note>
          <note>
            av Hampus Hagman (KD)
          </note>
          <note>
            till finansminister Magdalena Andersson (S)
          </note>
          <note>
            2018/19:597 Positionsbestämning av personer i känslig verksamhet
          </note>
          <note>
            av Beatrice Ask (M)
          </note>
          <note>
            till försvarsminister Peter Hultqvist (S)
          </note>
          <note>
            § 14 Kammaren åtskildes kl. 13.49.
          </note>
          <note>
            Sammanträdet leddes
          </note>
          <note>
            av tredje vice talmannen från dess början till och med § 7 anf.
            54 (delvis) och
          </note>
          <note>
            av talmannen därefter till dess slut.
          </note>
          <note>
            Vid protokollet
          </note>
          <note>
            ANDERS NORIN
          </note>
          <note>
            /Olof Pil o
          </note>
          <note>
            Innehållsförteckning
          </note>
          <note>
            § 1 Återrapportering från Europeiska rådets möte den 9 maj
          </note>
          <note>
            Anf. 1 Statsminister STEFAN LÖFVEN (S)
          </note>
          <note>
            Anf. 2 JOHAN HULTBERG (M)
          </note>
          <note>
            Anf. 3 Statsminister STEFAN LÖFVEN (S)
          </note>
          <note>
            Anf. 4 JOHAN HULTBERG (M)
          </note>
          <note>
            Anf. 5 Statsminister STEFAN LÖFVEN (S)
          </note>
          <note>
            Anf. 6 MARTIN KINNUNEN (SD)
          </note>
          <note>
            Anf. 7 Statsminister STEFAN LÖFVEN (S)
          </note>
          <note>
            Anf. 8 MARTIN KINNUNEN (SD)
          </note>
          <note>
            Anf. 9 Statsminister STEFAN LÖFVEN (S)
          </note>
          <note>
            Anf. 10 ANNIKA QARLSSON (C)
          </note>
          <note>
            Anf. 11 Statsminister STEFAN LÖFVEN (S)
          </note>
          <note>
            Anf. 12 ANNIKA QARLSSON (C)
          </note>
          <note>
            Anf. 13 Statsminister STEFAN LÖFVEN (S)
          </note>
          <note>
            Anf. 14 JENS HOLM (V)
          </note>
          <note>
            Anf. 15 Statsminister STEFAN LÖFVEN (S)
          </note>
          <note>
            Anf. 16 JENS HOLM (V)
          </note>
          <note>
            Anf. 17 Statsminister STEFAN LÖFVEN (S)
          </note>
          <note>
            Anf. 18 DÉSIRÉE PETHRUS (KD)
          </note>
          <note>
            Anf. 19 Statsminister STEFAN LÖFVEN (S)
          </note>
          <note>
            Anf. 20 DÉSIRÉE PETHRUS (KD)
          </note>
          <note>
            Anf. 21 Statsminister STEFAN LÖFVEN (S)
          </note>
          <note>
            Anf. 22 BENGT ELIASSON (L)
          </note>
          <note>
            Anf. 23 Statsminister STEFAN LÖFVEN (S)
          </note>
          <note>
            Anf. 24 BENGT ELIASSON (L)
          </note>
          <note>
            Anf. 25 Statsminister STEFAN LÖFVEN (S)
          </note>
          <note>
            Anf. 26 ÅSA WESTLUND (S)
          </note>
          <note>
            Anf. 27 Statsminister STEFAN LÖFVEN (S)
          </note>
          <note>
            Anf. 28 ÅSA WESTLUND (S)
          </note>
          <note>
            Anf. 29 Statsminister STEFAN LÖFVEN (S)
          </note>
          <note>
            § 2 Meddelande om statsministerns frågestund
          </note>
          <note>
            § 3 Ärenden för bordläggning
          </note>
          <note>
            § 4 Svar på interpellation 2018/19:149 om ändringar i vattentjänstlagen
          </note>
          <note>
            Anf. 30 Miljö- och klimatminister ISABELLA LÖVIN (MP)
          </note>
          <note>
            Anf. 31 LARRY SÖDER (KD)
          </note>
          <note>
            Anf. 32 Miljö- och klimatminister ISABELLA LÖVIN (MP)
          </note>
          <note>
            Anf. 33 LARRY SÖDER (KD)
          </note>
          <note>
            Anf. 34 Miljö- och klimatminister ISABELLA LÖVIN (MP)
          </note>
          <note>
            Anf. 35 LARRY SÖDER (KD)
          </note>
          <note>
            Anf. 36 Miljö- och klimatminister ISABELLA LÖVIN (MP)
          </note>
          <note>
            § 5 Svar på interpellation 2018/19:173 om Arlandas expansion
            och klimatet
          </note>
          <note>
            Anf. 37 Miljö- och klimatminister ISABELLA LÖVIN (MP)
          </note>
          <note>
            Anf. 38 JENS HOLM (V)
          </note>
          <note>
            Anf. 39 Miljö- och klimatminister ISABELLA LÖVIN (MP)
          </note>
          <note>
            Anf. 40 JENS HOLM (V)
          </note>
          <note>
            Anf. 41 Miljö- och klimatminister ISABELLA LÖVIN (MP)
          </note>
          <note>
            Anf. 42 JENS HOLM (V)
          </note>
          <note>
            Anf. 43 Miljö- och klimatminister ISABELLA LÖVIN (MP)
          </note>
          <note>
            § 6 Svar på interpellation 2018/19:188 om konsekvensanalys vid
            rivning av dammar
          </note>
          <note>
            Anf. 44 Miljö- och klimatminister ISABELLA LÖVIN (MP)
          </note>
          <note>
            Anf. 45 LOTTA OLSSON (M)
          </note>
          <note>
            Anf. 46 Miljö- och klimatminister ISABELLA LÖVIN (MP)
          </note>
          <note>
            Anf. 47 LOTTA OLSSON (M)
          </note>
          <note>
            Anf. 48 Miljö- och klimatminister ISABELLA LÖVIN (MP)
          </note>
          <note>
            Anf. 49 LOTTA OLSSON (M)
          </note>
          <note>
            Anf. 50 Miljö- och klimatminister ISABELLA LÖVIN (MP)
          </note>
          <note>
            § 7 Svar på interpellation 2018/19:207 om transportstöd i Göteborgs
            södra skärgård
          </note>
          <note>
            Anf. 51 Infrastrukturminister TOMAS ENEROTH (S)
          </note>
          <note>
            Anf. 52 HENRIK EDIN (L)
          </note>
          <note>
            Anf. 53 Infrastrukturminister TOMAS ENEROTH (S)
          </note>
          <note>
            Anf. 54 HENRIK EDIN (L)
          </note>
          <note>
            Anf. 55 Infrastrukturminister TOMAS ENEROTH (S)
          </note>
          <note>
            Anf. 56 HENRIK EDIN (L)
          </note>
          <note>
            Anf. 57 Infrastrukturminister TOMAS ENEROTH (S)
          </note>
          <note>
            § 8 Svar på interpellation 2018/19:218 om rapporterna om flyget
          </note>
          <note>
            Anf. 58 Infrastrukturminister TOMAS ENEROTH (S)
          </note>
          <note>
            Anf. 59 HELENA LINDAHL (C)
          </note>
          <note>
            Anf. 60 Infrastrukturminister TOMAS ENEROTH (S)
          </note>
          <note>
            Anf. 61 HELENA LINDAHL (C)
          </note>
          <note>
            Anf. 62 Infrastrukturminister TOMAS ENEROTH (S)
          </note>
          <note>
            Anf. 63 HELENA LINDAHL (C)
          </note>
          <note>
            Anf. 64 Infrastrukturminister TOMAS ENEROTH (S)
          </note>
          <note>
            § 9 Svar på interpellation 2018/19:222 om dubbelspårig järnväg
            mellan Göteborg och Oslo
          </note>
          <note>
            Anf. 65 Infrastrukturminister TOMAS ENEROTH (S)
          </note>
          <note>
            Anf. 66 JOHAN HULTBERG (M)
          </note>
          <note>
            Anf. 67 Infrastrukturminister TOMAS ENEROTH (S)
          </note>
          <note>
            Anf. 68 JOHAN HULTBERG (M)
          </note>
          <note>
            Anf. 69 Infrastrukturminister TOMAS ENEROTH (S)
          </note>
          <note>
            Anf. 70 JOHAN HULTBERG (M)
          </note>
          <note>
            Anf. 71 Infrastrukturminister TOMAS ENEROTH (S)
          </note>
          <note>
            § 10 Bordläggning
          </note>
          <note>
            § 11 Anmälan om interpellationer
          </note>
          <note>
            § 12 Anmälan om frågor för skriftliga svar
          </note>
          <note>
            § 13 Anmälan om skriftliga svar på frågor
          </note>
          <note>
            § 14 Kammaren åtskildes kl. 13.49.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
