<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--102</head>
          <docDate when="2019-06-11">2019-06-11</docDate>
        </div>
      </front>
      <body>
        <div>
          <note xml:id="i-DNWebsTLQSFkxeY9VYBu3W">
            § 1 Meddelande om frågestund
          </note>
          <note xml:id="i-PZuvNjcR1UjpijqHWw7QM6">
            Tredje vice talmannen meddelade att frågestund skulle äga rum
            torsdagen den 13 juni kl. 14.00 .
          </note>
          <note xml:id="i-D1Gt2cdvKaK2oA4s97LuoQ">
            § 2 Ärenden för bordläggning
          </note>
          <note xml:id="i-RGY5oCDNiUa8zHbMmAuFY8">
            Följande dokument anmäldes och bordlades:
          </note>
          <note xml:id="i-GkH7SyWKx3aTyUK4mh6NXx">
            Socialförsäkringsutskottets betänkande
          </note>
          <note xml:id="i-E6b7jT13Qkk4SAv7Ct9kFd">
            2018/19:SfU25 Åtgärder som underlättar för brittiska medborgare
            i Sverige vid ett avtalslöst brexit
          </note>
          <note xml:id="i-H7i9d2iFbPLKmLjJGfs62u">
            Socialutskottets betänkande
          </note>
          <note xml:id="i-N2KSp1vHQ2RxRW5KsSRjo2">
            2018/19:SoU20 Omedelbart omhändertagande av barn i vissa internationella
            situationer
          </note>
          <note xml:id="i-K8x4GVvdNrWnkC974kUQtN">
            Skatteutskottets betänkande
          </note>
          <note xml:id="i-GzMxBG1XT2cSgDEt2UZTCL">
            2018/19:SkU23 Redovisning av skatteutgifter 2019
          </note>
          <note xml:id="i-Bn1UHRCisNRbWS3EHTHTTN">
            Utrikesutskottets betänkanden
          </note>
          <note xml:id="i-SS3FwNt4eUT8mNKM6wj5fG">
            2018/19:UU9 Strategisk exportkontroll 2018 – krigsmateriel och
            produkter med dubbla användningsområden
          </note>
          <note xml:id="i-L22AWwdCKUuANHZZmHqgKb">
            2018/19:UU12 Säkerhetspolitik
          </note>
          <note xml:id="i-VxRfjRnR8bKC1tDBdaENuJ">
            § 3 Svar på interpellation 2018/19:221 om föräldrastödsprogram
          </note>
          <note type="speaker" xml:id="i-EhkDz3GrCXVeGVR265ZaDd">
            Anf. 1 Socialminister LENA HALLENGREN (S):
          </note>
          <u xml:id="i-aa263c9df0d28a42-1" next="i-aa263c9df0d28a42-6" who="Q3431836">
            <seg xml:id="i-92xwUi1djfCs4AN9WdLGx8">
              Fru talman! Johan Hultberg har frågat mig varför regeringen slopar
              satsningen på föräldrastödsprogram och huruvida jag avser att
              vidta några åtgärder för att stärka det förebyggande arbetet för
              att långsiktigt minska trycket på landets socialtjänster.
            </seg>
          </u>
          <u xml:id="i-aa263c9df0d28a42-2" prev="i-aa263c9df0d28a42-1" who="Q3431836">
            <seg xml:id="i-STXdXsCdqkkNKoj6AvEjtt">
              Socialstyrelsens senaste lägesrapporter visar att socialtjänsten
              har varit ansträngd i flera kommuner de senaste åren. Regeringen
              har därför vidtagit åtgärder för att stärka socialtjänsten och
              utveckla den sociala barn- och ungdomsvården. Jag ska nämna några
              av de åtgärder som vidtagits.
            </seg>
          </u>
          <u xml:id="i-aa263c9df0d28a42-3" prev="i-aa263c9df0d28a42-1" who="Q3431836">
            <seg xml:id="i-Tjia2hyr9ycuNUCJBmWQwg">
              Först och främst fortsätter arbetet inom ramen för den nationella
              föräldraskapsstödsstrategin. Myndigheten för familjerätt och föräldraskapsstöd
              har i uppdrag att stödja genomförandet och följa upp strategin,
              och alla länsstyrelser har i uppdrag att stödja aktörerna i respektive
              län i att utveckla sitt arbete. Strategin är ett viktigt verktyg
              för att stärka föräldraförmågan och relationen mellan barn och
              föräldrar. Målsättningen är att alla föräldrar ska erbjudas föräldraskapsstöd
              under barnets hela uppväxt.
            </seg>
          </u>
          <u xml:id="i-aa263c9df0d28a42-4" prev="i-aa263c9df0d28a42-1" who="Q3431836">
            <seg xml:id="i-61tUdKuzJnFtuqdMqhdXd6">
              Utöver strategin har Socialstyrelsen i uppdrag att stödja huvudmän
              och yrkesverksamma inom den sociala barn- och ungdomsvården. Socialstyrelsen
              har också i uppdrag att tillsammans med Skolverket genomföra ett
              treårigt utvecklingsarbete som ska syfta till att förbättra samverkan
              mellan elevhälsan, hälso- och sjukvården och socialtjänsten.
            </seg>
          </u>
          <u xml:id="i-aa263c9df0d28a42-5" prev="i-aa263c9df0d28a42-1" who="Q3431836">
            <seg xml:id="i-RmC1feR2D39KWmQd8PmdDt">
              Regeringen har även fördelat pengar till verksamheterna. För
              stärkt bemanning i socialtjänstens barn- och ungdomsvård fördelas
              årligen statsbidrag till kommunerna för fler socialsekreterare.
              Det innebär totalt 360 miljoner kronor 2018–2019 för stärkt bemanning
              och 150 miljoner kronor ytterligare under 2020. Utöver det fördelas
              statsbi drag till kommuner på 100 miljoner kronor årligen under
              åren 2018–2020 i syfte att stärka socialtjänstens insatser för
              barn och unga med psykisk ohälsa.
            </seg>
          </u>
          <u xml:id="i-aa263c9df0d28a42-6" prev="i-aa263c9df0d28a42-1" who="Q3431836">
            <seg xml:id="i-RddcRGMp1VpzBVgRFY5TUp">
              Den pågående utredningen Framtidens socialtjänst, som ser över
              socialtjänstens uppgifter och ansvar, har i sitt delbetänkande
              lagt en grund och visat på vikten av det förebyggande arbetet.
              I slutbetänkandet som ska lämnas senast den 1 juni nästa år kommer
              förslag på en moderniserad socialtjänstlag att presenteras. Jag
              ser fram emot utredningens förslag, vilka jag hoppas kommer att
              få stor betydelse för att möta flera av samhällets utmaningar
              och främja en jämlik, jämställd, hållbar och professionell socialtjänst.
            </seg>
          </u>
          <note type="speaker" xml:id="i-GMjD1jaY6GMBkJdQrxPUSS">
            Anf. 2 JOHAN HULTBERG (M):
          </note>
          <u xml:id="i-aa263c9df0d28a42-7" next="i-aa263c9df0d28a42-15" who="Q5816436">
            <seg xml:id="i-Qaq6J7YCFkdHpXSctFGcZ3">
              Fru talman! Tack, ministern, för svaret!
            </seg>
          </u>
          <u xml:id="i-aa263c9df0d28a42-8" prev="i-aa263c9df0d28a42-7" who="Q5816436">
            <seg xml:id="i-8Tkm6e4d2KpNNJxb3ArQZy">
              Ministern säger att Socialstyrelsens senaste lägesrapporter visar
              att socialtjänsten har varit ansträngd i flera kommuner de senaste
              åren. Jag skulle vilja säga att det är dagens understatement.
              Om vi tittar på hur läget är och har varit under många år inom
              socialtjänsten ser vi att det är extremt ansträngt inte bara i
              några få kommuner utan praktiskt taget i Sveriges samtliga 290
              kommuner. Inte minst är det så på grund av det stora mottagandet
              av asylsökande som vi har haft i kombination med att vi också
              ser ett ökat behov av socialtjänstens insatser, till exempel för
              att många barn och ungdomar mår psykiskt dåligt och är i behov
              av hjälp.
            </seg>
          </u>
          <u xml:id="i-aa263c9df0d28a42-9" prev="i-aa263c9df0d28a42-7" who="Q5816436">
            <seg xml:id="i-RupfCfhFaZ8bcftvTJQa1w">
              Jag och Moderaterna tycker att det finns skäl att tala om socialtjänsten
              som om den befinner sig i kris, åtminstone i form av en bemanningskris.
              Ministern lyfter i sitt svar här fram en del satsningar som regeringen
              har gjort för att förbättra bemanningen inom socialtjänsten, och
              gott är väl det, men grundläggande tror jag är att jobba med arbetsförhållandena
              inom socialtjänsten, att skapa bättre förutsättningar för medarbetarna
              att göra ett gott jobb, att förbättra arbetsmiljön och inte minst
              att jobba förebyggande, vilket den här interpellationen särskilt
              fokuserar på.
            </seg>
          </u>
          <u xml:id="i-aa263c9df0d28a42-10" prev="i-aa263c9df0d28a42-7" who="Q5816436">
            <seg xml:id="i-EP92pQjfwvUG8XiG9EWWa9">
              I dag saknas omkring 1 000 socialsekreterare i landet. Åtta av
              tio kommuner uppger att de har svårt att rekrytera socialsekreterare.
              Socialsekreterare träffar i genomsnitt sina klienter fyra timmar
              per vecka, och utredare inom barn- och ungdomsvården har enskilda
              samtal med barn och unga i genomsnitt tio minuter per dag. Jag
              tror att ministern är helt överens med mig om att det är en situation
              som inte är tillfredsställande utan tvärtom är mycket bekymmersam.
            </seg>
          </u>
          <u xml:id="i-aa263c9df0d28a42-11" prev="i-aa263c9df0d28a42-7" who="Q5816436">
            <seg xml:id="i-83f7wp1PVC2Z9CRXH67wov">
              Från Moderaternas sida har vi lagt en lång rad förslag för att
              ta itu med de akuta problem som vi ser inom socialtjänsten. De
              handlar bland annat om att vi vill se en ny socialtjänstlag. Det
              är bra att det pågår en utredning och att en ny lag förhoppningsvis
              är på gång. Vi vill också sjösätta en nationell handlingsplan
              för att ta tag i till exempel arbetsmiljöfrågorna, se hur man
              kan använda digitalisering för att frigöra mer tid för handläggarna
              åt det verkligt viktiga arbetet och mycket annat.
            </seg>
          </u>
          <u xml:id="i-aa263c9df0d28a42-12" prev="i-aa263c9df0d28a42-7" who="Q5816436">
            <seg xml:id="i-9nJ9ajcaCAPeFjefk1rZqB">
              En nationell handlingsplan tycker jag också, fru talman, ska
              fokusera mycket på att komma till rätta med de stora brister som
              vi ser i jämlikheten över landet. Det är väldigt stora skillnader
              inom vård och omsorg mellan olika kommuner, och detsamma gäller
              tyvärr också inom socialtjänsten. En liten kommun har kanske svårare
              att ge ett lika väl utbyggt stöd som en större, och de regionala
              skillnaderna och skillnaderna mellan kommuner är inte acceptabla.
            </seg>
          </u>
          <u xml:id="i-aa263c9df0d28a42-13" prev="i-aa263c9df0d28a42-7" who="Q5816436">
            <seg xml:id="i-VACJ5w2o9wBQkWpKU15XFi">
              Fru talman! Jag tycker att regeringen inte gör mycket och definitivt
              inte tillräckligt för att ta sig an dagens kris inom socialtjänsten.
              Men min interpellation handlar mer om det förebyggande arbetet
              och om vad vi kan göra för att förhindra att barn och ungdomar
              får sociala problem i framtiden och därmed hur vi långsiktigt
              kan arbeta för att minska trycket på socialtjänsten. Trycket på
              socialtjänsten är extremt högt, och då tycker jag att det är viktigt
              att vi jobbar förebyggande för att, inte i morgon men på lite
              sikt, minska trycket så att socialtjänsten får bättre förutsättningar.
            </seg>
          </u>
          <u xml:id="i-aa263c9df0d28a42-14" prev="i-aa263c9df0d28a42-7" who="Q5816436">
            <seg xml:id="i-VE23tDyYp4Vw259PzVxzv7">
              Tyvärr tycker jag inte riktigt att ministern svarar på mina frågor
              om varför man slopar stödet till föräldrastödsprogram. Att stödja
              föräldrar torde ju vara det mest grundläggande och viktigaste,
              kan jag tycka, som man kan göra i det förebyggande arbetet när
              det gäller att hjälpa barn och ungdomar att inte hamna i bekymmer.
            </seg>
          </u>
          <u xml:id="i-aa263c9df0d28a42-15" prev="i-aa263c9df0d28a42-7" who="Q5816436">
            <seg xml:id="i-9tgLMHhEiE6Yb2KWudQKmE">
              Fru talman! Jag upprepar gärna min fråga till ministern: Varför
              slopar regeringen stödet till föräldrastödsprogram när ministern
              i sitt svar säger att regeringens målsättning är att alla föräldrar
              ska erbjudas föräldraskapsstöd under hela barnets uppväxt?
            </seg>
          </u>
          <note type="speaker" xml:id="i-XqwEDvbSpzovhAuhQ3wnJJ">
            Anf. 3 Socialminister LENA HALLENGREN (S):
          </note>
          <u xml:id="i-aa263c9df0d28a42-16" next="i-aa263c9df0d28a42-23" who="Q3431836">
            <seg xml:id="i-55cifsHpdQp1i5KZdXpy7t">
              Fru talman! Eftersom Johan Hultberg nämner till exempel en ny
              socialtjänstlag vill jag säga att det arbete som är påbörjat och
              som kommer att avslutas, åtminstone i meningen att utredningen
              lämnar sitt betänkande, i juni 2020 visar att regeringen är på
              den bollen på samma sätt. Det tar förstås tid att utreda hela
              socialtjänstlagen, men att göra det ur ett förebyggande perspektiv
              tror jag kommer att vara viktigt, och jag hoppas att det också
              blir ett användbart underlag och föremål för handling och inte
              bara för debatt. Jag tror inte att det finns någon som inte tycker
              att vi ska arbeta förebyggande, och att verkligen se till att
              socialtjänsten ges utrymme till detta är väldigt angeläget.
            </seg>
          </u>
          <u xml:id="i-aa263c9df0d28a42-17" prev="i-aa263c9df0d28a42-16" who="Q3431836">
            <seg xml:id="i-F4u1zNe9rPqHt6n72wevk5">
              Digitalisering och AI tänker jag, när Johan Hultberg beskriver
              det, är sådant som man med enkelhet kan använda utan att behöva
              personal vid till exempel utbetalning av försörjningsstöd. Det
              här är delar som regeringen ser på och som jag utgår från att
              kommunerna tittar på, liksom att de tittar på varandra. Jag utgår
              också från att Sveriges Kommuner och Landsting som medlemsorganisation
              ser till att sprida kunskap om detta och att man hjälper sina
              medlemmar att driva en sådan utveckling. Jag ser väldigt positivt
              på det.
            </seg>
          </u>
          <u xml:id="i-aa263c9df0d28a42-18" prev="i-aa263c9df0d28a42-16" who="Q3431836">
            <seg xml:id="i-5Wkff3RP3Cr1mwBN9qj2Dk">
              Det förebyggande arbetet sker naturligtvis både i form av att
              ha en skola som fungerar och en arbetsmarknad som gör att föräldrarna
              har ett arbete att gå till och en inkomst som de kan leva på.
            </seg>
          </u>
          <u xml:id="i-aa263c9df0d28a42-19" prev="i-aa263c9df0d28a42-16" who="Q3431836">
            <seg xml:id="i-RNY2ofiQmyRfkKPfuWuypS">
              När det kommer till utbildningsplatser och resurser har betydande
              insatser gjorts under senare år, och det kommer att fortsätta.
              Resurser till välfärden är förstås nödvändigt om kommunerna ska
              kunna välja att ha en bättre arbetsorganisation. Ibland kan man
              säkert organisera om, men min upplevelse och den respons jag får
              är att det tillskott på 360 miljoner årligen som har givits de
              senaste åren – 2020 är det på 150 miljoner – har spelat stor roll
              för möjligheten att kunna hantera situationen.
            </seg>
          </u>
          <u xml:id="i-aa263c9df0d28a42-20" prev="i-aa263c9df0d28a42-16" who="Q3431836">
            <seg xml:id="i-S1VoeYy65zA5uugxE1F85G">
              Jag vill uppehålla mig lite vid kompetensförsörjningen. Det är
              en utmaning. Vi skulle kunna debattera nästan vilket område som
              helst inom såväl den sociala sektorn som hela samhället där det
              finns stort behov av kompetens. Då är det viktigt att vi satsar
              på utbildningsplatser för att se till att möjlighet till kompetensutveckling
              ges men också möjligheten att som vuxen studera och byta bana.
              Det handlar även om att den som inte har tillräcklig kompetens
              för att klara sitt arbete ska ha möjlighet att få kompetensförsörjning
              också inom ramen för verksamheten.
            </seg>
          </u>
          <u xml:id="i-aa263c9df0d28a42-21" prev="i-aa263c9df0d28a42-16" who="Q3431836">
            <seg xml:id="i-L3rQmnpbYQk9xDA1qzpPb6">
              Kompetensförsörjning handlar alltså om pengar men också om att
              det ska finnas individer. Om vi sedan kan underlätta genom digitalisering
              på olika sätt och andra sätt att effektivisera organisationen
              är det klokt. I mångt och mycket är detta frågor för kommuner,
              för arbetsgivare och för chefer och ledare i verksamheterna. Det
              gäller att se hur organisationen kan lösas på bästa sätt.
            </seg>
          </u>
          <u xml:id="i-aa263c9df0d28a42-22" prev="i-aa263c9df0d28a42-16" who="Q3431836">
            <seg xml:id="i-5RKWLdUj6MRjpnvTRAf4hg">
              Jag avrundar det här första svaret med att säga att regeringen
              fortsätter att fördela medel till pågående satsningar på föräldraskapsstöd.
              Myndigheter fortsätter att stödja både genomförandet och med att
              följa upp den nationella strategin för föräldraskapsstöd. Länsstyrelsernas
              uppdrag att stödja enskilda aktörer i respektive län fortsätter
              också.
            </seg>
          </u>
          <u xml:id="i-aa263c9df0d28a42-23" prev="i-aa263c9df0d28a42-16" who="Q3431836">
            <seg xml:id="i-BJKDeksCevoBVYYL7fs9qn">
              Jag vill gärna ge ett exempel på hur regeringen arbetar för att
              sprida goda modeller. I till exempel Rinkeby har man ett arbetssätt
              där man jobbar man gentemot föräldragrupper i utsatta områden.
              Man jobbar inte med att ge ett möte eller ett hembesök, utan man
              jobbar mycket mer kontinuerligt. Under barnens 15 första månader
              gör man sex hembesök med både familjerådgivare och barnsköterska.
              Det ger föräldrarna en mycket bättre start i föräldraskapet men
              också en tilltro till myndigheter samt kunskap och vetskap om
              att och hur man kan söka sig vidare för att få mer stöd när barnen
              blir större.
            </seg>
          </u>
          <note type="speaker" xml:id="i-4GDhVAwEg4TMu3FyBPuxfq">
            Anf. 4 JOHAN HULTBERG (M):
          </note>
          <u xml:id="i-aa263c9df0d28a42-24" next="i-aa263c9df0d28a42-33" who="Q5816436">
            <seg xml:id="i-SMDV5of85nxTRksap4xkR5">
              Fru talman! Låt mig uppehålla mig ytterligare några minuter vid
              kompetensfrågan. Jag tycker egentligen att regeringen är för passiv
              här också. Statsrådet talar om utbildningsplatser. Men socionomutbildningen
              är väldigt populär. Jag tror inte att några platser gapar tomma
              där. Det utbildas många socionomer. Problemet är att för få av
              dem som utbildas söker sig till socialtjänsten.
            </seg>
          </u>
          <u xml:id="i-aa263c9df0d28a42-25" prev="i-aa263c9df0d28a42-24" who="Q5816436">
            <seg xml:id="i-6FBkf8XnDzJoGGZuCUgsc3">
              Ett annat problem är att många väljer att gå vidare till andra
              arbetstillfällen eftersom man tycker att arbetet inom socialtjänsten
              är för tufft och att man får för lite stöd och handledning. Därför
              prioriterar Moderaterna just insatser för att ge en bättre handledning
              och bättre introduktion i yrket. Unga nyutexaminerade socialsekreterare
              får ofta ta hand om krävande och tuffa utredningar och ta väldigt
              svåra, många gånger livsavgörande, beslut.
            </seg>
          </u>
          <u xml:id="i-aa263c9df0d28a42-26" prev="i-aa263c9df0d28a42-24" who="Q5816436">
            <seg xml:id="i-RE4cDsoS9HCabnQziZk9pM">
              Ledarskapet är viktigt. Vi vill ge bättre stöd till socialtjänstens
              ledare och bättre introduktion till nya medarbetare.
            </seg>
          </u>
          <u xml:id="i-aa263c9df0d28a42-27" prev="i-aa263c9df0d28a42-24" who="Q5816436">
            <seg xml:id="i-APieeqPqDkguNnmaPETxW6">
              När det gäller grundorsakerna till sociala problem är jag och
              ministern helt överens om att skolan är central. Därför är det
              också ett misslyckande för den här regeringen att var femte elev
              lämnar grundskolan utan fullständiga betyg och utan behörighet
              till gymnasieskolan. Det innebär tyvärr en kraftigt förhöjd risk
              för sociala problem och för att hamna i ekonomiskt och socialt
              utanförskap. Det är oerhört viktigt att komma till rätta med de
              bekymren. Moderaterna prioriterar bland annat insatser för obligatorisk
              läxhjälp, sommarlovsskola för elever som har halkat efter och
              mycket annat.
            </seg>
          </u>
          <u xml:id="i-aa263c9df0d28a42-28" prev="i-aa263c9df0d28a42-24" who="Q5816436">
            <seg xml:id="i-QJEr6nVZBsD3aEUiFSbya4">
              Jag vill gå tillbaka till grundfrågan om föräldraskapsstödjande
              insatser. Det är bra att den nationella föräldraskapsstrategi
              som ministern lyfte fram fortsätter. Jag får ge regeringen lite
              beröm; det är också bra att regeringen har utvecklat strategin.
              Den första strategin utformades av Alliansen 2009. Den var betydligt
              smalare än dagens strategi.
            </seg>
          </u>
          <u xml:id="i-aa263c9df0d28a42-29" prev="i-aa263c9df0d28a42-24" who="Q5816436">
            <seg xml:id="i-471e2b4YxE2jFeGZa49D2X">
              Det är bra att regeringen har breddat och utvecklat den och att
              den nuvarande strategin både har fokus på de breda, allmängiltiga
              insatserna som riktas mot alla föräldrar och tittar specifikt
              på riktade åtgärder för grupper som kanske löper större risk att
              få sociala problem. Det är bra. Det är också bra att man har breddat
              utgångspunkten för vem som räknas som förälder. Man tittar även
              på möjligheten att stödja personer som kanske inte är juridiska
              föräldrar men som barnet betraktar som föräldrar.
            </seg>
          </u>
          <u xml:id="i-aa263c9df0d28a42-30" prev="i-aa263c9df0d28a42-24" who="Q5816436">
            <seg xml:id="i-XFW7cYWif75TX9bbpM3s5v">
              Strategin som regeringen har tagit fram är bra, men jag menar
              också att det i den finns många goda argument för att den satsning
              som Moderaterna och Kristdemokraterna har gjort på föräldraskapsprogram
              behöver fortsätta. ”För att nå målsättningen om att alla föräldrar
              ska erbjudas föräldraskapsstöd under barnets hela uppväxt behövs
              en fortsatt utveckling inom området”, konstaterar regeringen i
              strategin. Därför behövs Moderaternas och Kristdemokraternas satsning
              på föräldraskapsprogram.
            </seg>
          </u>
          <u xml:id="i-aa263c9df0d28a42-31" prev="i-aa263c9df0d28a42-24" who="Q5816436">
            <seg xml:id="i-3DtVy7j6Let1iphjmwnd7t">
              Undersökningar visar också att föräldrar inte erbjuds det stöd
              i föräldraskapet som de efterfrågar. Därför behövs Moderaternas
              och Kristdemokraternas satsning på föräldraskapsprogram.
            </seg>
          </u>
          <u xml:id="i-aa263c9df0d28a42-32" prev="i-aa263c9df0d28a42-24" who="Q5816436">
            <seg xml:id="i-7BD8beG7XvrjRCdU7duugL">
              I regeringens strategi lyfter man också fram just det universella
              stödet som en viktig del. Därför behövs Moderaternas och Kristdemokraternas
              satsning på föräldraskapsprogram.
            </seg>
          </u>
          <u xml:id="i-aa263c9df0d28a42-33" prev="i-aa263c9df0d28a42-24" who="Q5816436">
            <seg xml:id="i-Tc68U6LSZWxFqvZVhVH3Mw">
              Jag tycker att ministern fortfarande är svaret skyldig. Varför
              dra in de här i sammanhanget ganska futtiga 75 miljonerna till
              föräldraskapsprogram när man vet och själv lyfter fram att det
              är viktigt att stödja föräldrar i deras viktigaste roll i livet,
              nämligen att vara goda förebilder för och goda föräldrar åt sina
              barn?
            </seg>
          </u>
          <note type="speaker" xml:id="i-M5F2zEwariBnRJee6eSTR5">
            Anf. 5 Socialminister LENA HALLENGREN (S):
          </note>
          <u xml:id="i-aa263c9df0d28a42-34" next="i-aa263c9df0d28a42-43" who="Q3431836">
            <seg xml:id="i-9tAdY6CSXzqjMST4vDPb5E">
              Fru talman! Johan Hultberg säger att det inte är särskilt mycket
              pengar som regeringen drar tillbaka, och varför gör vi då det?
              Jag tänker att man måste fundera över hur ändamålsenlig just den
              satsningen är kontra helheten i själva strategin.
            </seg>
          </u>
          <u xml:id="i-aa263c9df0d28a42-35" prev="i-aa263c9df0d28a42-34" who="Q3431836">
            <seg xml:id="i-GDQFNyfEBne9sMb9V7BLnw">
              Riksdagen beslutade i samband med budgetbehandlingen att 75 miljoner
              kronor ska användas för införandet av ett obligatoriskt kommunalt
              föräldraskapsprogram. Regeringen har sett behovet av att bredda
              de insatser man ger. Johan Hultberg får gärna rätta mig i sitt
              nästa inlägg, men det räcker till något besök under uppväxten.
              Det blir inte många hembesök. Det är ingen tät kontakt.
            </seg>
          </u>
          <u xml:id="i-aa263c9df0d28a42-36" prev="i-aa263c9df0d28a42-34" who="Q3431836">
            <seg xml:id="i-V8JpdCzVx2wV4wCbBkFBeV">
              Vi vill snarare använda insatserna på det sätt som man har gjort
              så här långt. Vi vill också fokusera särskilt på och rikta ytterligare
              medel gentemot grupper som befinner sig i utsatta områden. Där
              är kunskapen om det svenska samhället men också tilltron till
              myndigheter kanske många gånger inte vad de borde vara. Vi vet
              att myndigheter kan ge mycket stöd och hjälp. Då är det viktigt
              att man har kunskap om det.
            </seg>
          </u>
          <u xml:id="i-aa263c9df0d28a42-37" prev="i-aa263c9df0d28a42-34" who="Q3431836">
            <seg xml:id="i-BWvgAP9ZkGTpkSia7Qhk9Q">
              Regeringen gör helt enkelt en annan bedömning och menar att det
              inte behövs något obligatoriskt kommunalt föräldraskapsprogram,
              men det behövs andra insatser. Program är en del av det man kan
              behöva. Återigen, det behövs ett bredare anslag.
            </seg>
          </u>
          <u xml:id="i-aa263c9df0d28a42-38" prev="i-aa263c9df0d28a42-34" who="Q3431836">
            <seg xml:id="i-4e4h4Lzej2cnW2h2qD1a2e">
              Jag tycker själv att det är intressant och hoppas att Rinkebymodellen
              kan få stor spridning. Jag tror nämligen att det gäller att börja
              tidigt och förstå att alla föräldrar inte behöver samma, likadant
              eller lika mycket stöd. Vi behöver använda de begränsade resurser
              vi har. Det är inte bara ekonomiska resurser. Det är egentligen
              också det vi talade om i förra inlägget, nämligen kompetensen.
              Kompetensen är begränsad. Det är svårt att hitta tillräckligt
              många barnsköterskor och tillräckligt många familjerådgivare.
              För att räcka till att göra regelbundna och återkommande besök
              får man i olika kommuner och i olika regioner hitta olika sätt
              att arbeta beroende på hur det ser ut.
            </seg>
          </u>
          <u xml:id="i-aa263c9df0d28a42-39" prev="i-aa263c9df0d28a42-34" who="Q3431836">
            <seg xml:id="i-PSKggBcSKWnE5L3etePDfv">
              Så här långt tycker jag att det fungerar. Jag tror återigen att
              en viktig del är att få spridning på Rinkebymodellen, om vi menar
              allvar med jämlikhet i hälsa och mer jämlika förutsättningar för
              barn under uppväxttiden.
            </seg>
          </u>
          <u xml:id="i-aa263c9df0d28a42-40" prev="i-aa263c9df0d28a42-34" who="Q3431836">
            <seg xml:id="i-MVzT7UyYVubj55q3iiJAQV">
              Jag tänker att vi kan ägna nästa replikskifte åt familjecentraler.
              Jag skulle åtminstone vilja säga några ord om det. Det är något
              som växer fram. Jag vet inte, men jag tror inte att det finns
              några regioner som inte har familjecentraler. Frågan är med vilken
              täthet de är placerade och var och hur strategiskt de är placerade.
              Det spelar väldigt stor roll att man gör det enkelt och tillgängligt,
              att man minskar avståndet och tar bort trösklar, inte minst när
              det gäller att vända sig till socialtjänsten.
            </seg>
          </u>
          <u xml:id="i-aa263c9df0d28a42-41" prev="i-aa263c9df0d28a42-34" who="Q3431836">
            <seg xml:id="i-MoNKN7iCigtYZZLCqmNiv5">
              I vårt samtal här tycker vi att socialtjänsten är jätteviktig,
              en grundbult och en viktig förutsättning och att där finns mycket
              kompetens. Alla upplever inte det på det sättet. Man kan uppleva
              att det finns ett avstånd till socialtjänsten, och man tar kanske
              inte kontakt i onödan utan upplever att det är att signalera ett
              problem och så vidare. Det behöver vi verkligen jobba med, på
              tal om stigman och annat i vårt samhälle på olika områden.
            </seg>
          </u>
          <u xml:id="i-aa263c9df0d28a42-42" prev="i-aa263c9df0d28a42-34" who="Q3431836">
            <seg xml:id="i-5EoKiy8aykk7pimwGzApms">
              Även här gäller det för socialtjänsten att finnas i andra miljöer
              för att kunna erbjuda sin kunskap och kompetens till dem som behöver.
              Familjecentraler är ett viktigt område.
            </seg>
          </u>
          <u xml:id="i-aa263c9df0d28a42-43" prev="i-aa263c9df0d28a42-34" who="Q3431836">
            <seg xml:id="i-3F9gdY9wFkj5rDhETrz2Ty">
              I januariavtalet mellan regeringen, Liberalerna och Centerpartiet
              har vi också sagt att vi ska titta på en mer samlad barn- och
              ungdomshälsovård. Detta säger jag för att man ibland vänder sig
              till barn- och ungdomshälsovården med olika typer av problem,
              kanske psykiska problem, som kan bottna i en problematisk familjesituation.
              Att hålla ihop barn- och ungdomshälsovården bättre än i dag kommer
              att vara ett viktigt bidrag till att underlätta för föräldrar
              och också ge barn en bättre uppväxt.
            </seg>
          </u>
          <note type="speaker" xml:id="i-XWzCC29NkuozMDbx2UWGwu">
            Anf. 6 JOHAN HULTBERG (M):
          </note>
          <u xml:id="i-aa263c9df0d28a42-44" next="i-aa263c9df0d28a42-48" who="Q5816436">
            <seg xml:id="i-9Wsobdkv9H3UTwJfMwPofX">
              Fru talman! Jättebra att ministern lyfter fram familjecentraler!
              Här finns ett färskt tillkännagivande från riksdagen om att stärka
              arbetet med familjecentraler, så att de finns tillgängliga i hela
              landet. Det är mycket bra om ministern tar till sig det.
            </seg>
          </u>
          <u xml:id="i-aa263c9df0d28a42-45" prev="i-aa263c9df0d28a42-44" who="Q5816436">
            <seg xml:id="i-HaeMq8ZdkyoEHK97pU4aHa">
              De stora skillnaderna över landet är ett skäl till att det behövs
              ett krav på kommunerna att erbjuda föräldraskapsprogram. Hur programmen
              ska se ut ska naturligtvis avgöras utifrån deltagarnas behov.
              Det är alldeles riktigt att samma stöd och insatser inte behövs
              för alla föräldrar.
            </seg>
          </u>
          <u xml:id="i-aa263c9df0d28a42-46" prev="i-aa263c9df0d28a42-44" who="Q5816436">
            <seg xml:id="i-F3LKkbruqgWXqXHdoA6ww2">
              Själva poängen med att erbjuda alla föräldraskapsstöd är just
              att minska eller ta bort stigmat och att visa att föräldraskapet
              är utmanande för oss alla. Det är inte något som gäller bara några
              få, utan det gäller oss alla. Men givetvis är det så att vissa
              grupper löper större risk att hamna i bekymmer.
            </seg>
          </u>
          <u xml:id="i-aa263c9df0d28a42-47" prev="i-aa263c9df0d28a42-44" who="Q5816436">
            <seg xml:id="i-9MGqsjXUAi6kDYw9n3DxX">
              Vissa grupper behöver större och mer långtgående insatser och
              stöd. Till exempel kan man tänka sig, som ministern nämnde, att
              det kan behövas särskilda insatser för personer som kommer från
              en annan kultur eller har barn med någon form av funktionsvariation.
              Då kan man behöva annat stöd och andra insatser än andra föräldrar
              behöver. Det behöver också utformas individuellt. Jag tycker att
              det är viktigt att det ges ett generellt stöd till alla föräldrar,
              oavsett om de bor i Haparanda eller i Tanums kommun, som jag själv.
            </seg>
          </u>
          <u xml:id="i-aa263c9df0d28a42-48" prev="i-aa263c9df0d28a42-44" who="Q5816436">
            <seg xml:id="i-Cv6RYutciLbe9sxLZEVNsE">
              Jag menar, fru talman, att det är god ekonomi i att investera
              i föräldraskapsstödjande verksamhet. Kommunernas samlade kostnader
              för individ- och familjeomsorgen uppgick till omkring 46 miljarder
              år 2027. 45 procent av de kostnaderna hänförs till barn och ungdomar.
              Kan vi då investera de 75 miljoner som M och KD har avsatt tror
              jag att vi kan få mångdubbelt tillbaka i form av lägre kostnader
              för socialtjänsten och andra samhällsinsatser i framtiden. Jag
              uppmanar regeringen att prioritera om och inte stryka denna satsning.
            </seg>
          </u>
          <note type="speaker" xml:id="i-PdjLYMyu6s9wiD345mxzWh">
            Anf. 7 Socialminister LENA HALLENGREN (S):
          </note>
          <u xml:id="i-aa263c9df0d28a42-49" next="i-aa263c9df0d28a42-52" who="Q3431836">
            <seg xml:id="i-CbFeWW5ZQ5fFhSWbyjC5oa">
              Fru talman! Jag vill understryka hur ny Myndigheten för familjerätt
              och föräldraskapsstöd är. Den inrättades i juni 2015. Den finns
              just av det skälet att regeringen mycket väl inser behovet av
              kunskap som ligger till grund för stöd till föräldrar. Det är
              alltså en kunskapsmyndighet för föräldraskapsstöd för familjerätt
              och internationella adoptioner, men man ansvarar också för att
              bedriva och främja ett kunskapsbaserat arbete liksom kunskapsförmedling
              och förebyggande insatser till föräldrar och för att främja barns
              utveckling och hälsa.
            </seg>
          </u>
          <u xml:id="i-aa263c9df0d28a42-50" prev="i-aa263c9df0d28a42-49" who="Q3431836">
            <seg xml:id="i-RVWRbGXwSNEvVEkQeijCEh">
              Så sent som i augusti 2018, alltså för mindre än ett år sedan,
              fattade regeringen beslut om en nationell strategi för ett stärkt
              föräldraskapsstöd. Föräldraskapsstöd är insatser, aktiviteter
              och verksamhet som riktas till föräldrar och som stärker föräldraförmågan
              och relationen mellan föräldrar och barn. Det kan handla om att
              ge föräldrar kunskap om barnets rättigheter, hälsa och utveckling,
              att stärka föräldrars relationer till varandra och till deras
              sociala nätverk. Det kan handla om insatser och verksamhet som
              föräldragrupper inom mödra- eller barnhälsovården, föräldraskapsstödsprogram
              eller besök hos familjerådgivningen. Det kan också handla om aktiviteter
              som erfarenhetsutbyte med andra föräldrar, samtal med företrädare
              inom förskola, skola och barnhälsovård eller idrottsförening runt
              föräldraskapet när det gäller barnet och behovet eller att föräldrar
              tar del av föräldraskapsstödjande information på internet och
              sociala medier.
            </seg>
          </u>
          <u xml:id="i-aa263c9df0d28a42-51" prev="i-aa263c9df0d28a42-49" who="Q3431836">
            <seg xml:id="i-9ccuepsLZYXY2a5JaqQq8X">
              Jag nämner allt detta därför att föräldraskapsstöd är så brett.
              Jag tycker inte att vi ska smalna av det till att handla om 75
              miljoner kronor till obligatoriska föräldrastödsprogram, utan
              bredden är viktig. Utifrån vad varje enskild familj och varje
              enskild förälder har för behov ska utbudet vara brett.
            </seg>
          </u>
          <u xml:id="i-aa263c9df0d28a42-52" prev="i-aa263c9df0d28a42-49" who="Q3431836">
            <seg xml:id="i-JsBonSK7BV4Q73azqfUtmW">
              För en del föräldrar finns det ett socialt nätverk. Där finns
              det skillnader när man får sitt första barn. Syftet med Rinkebymodellen
              är ju att nå alla som får sitt första barn. Men detta är ett arbete
              som regeringen bara har påbörjat.
            </seg>
          </u>
          <note xml:id="i-6ZoSBKh3UDAqQLxZS9R8SN">
            Interpellationsdebatten var härmed avslutad.
          </note>
          <note xml:id="i-6XvGaREGjLentvwUPyM8aJ">
            § 4 Svar på interpellation 2018/19:225 om vaccinationer och bioterrorberedskap
          </note>
          <note type="speaker" xml:id="i-QQu5zFW48kdZgwGJJMLv88">
            Anf. 8 Socialminister LENA HALLENGREN (S):
          </note>
          <u xml:id="i-aa263c9df0d28a42-53" next="i-aa263c9df0d28a42-62" who="Q3431836">
            <seg xml:id="i-NQjnJWnmfmg7yRa3422CKc">
              Fru talman! Marléne Lund Kopparklint har frågat mig hur jag avser
              att säkerställa Sveriges beredskap vid eventuella spridningar
              av biosmittor och kemiska angrepp mot hela svenska folket. Hon
              har också frågat mig om jag anser att Sverige har tillräckligt
              robusta vaccinationsstrategier i beredskap vid en bioterroristattack
              eller jag avser att vidta ytterligare åtgärder. Slutligen har
              Marléne Lund Kopparklint frågat hur jag avser att skydda första
              linjens personal inom räddningstjänst, sjukvård och Försvarsmakten
              mot angrepp eller utbrott av exempelvis ebola och smittkoppor.
            </seg>
          </u>
          <u xml:id="i-aa263c9df0d28a42-54" prev="i-aa263c9df0d28a42-53" who="Q3431836">
            <seg xml:id="i-Y6H7ncw4Sb4FmTrpfwNdCa">
              Låt mig börja med att instämma med Marléne Lund Kopparklint.
              Den förändrade hotbilden när det gäller terroristattentat och
              hälsohot ställer ökade krav på hälso- och sjukvårdens beredskap.
              Det gäller såväl smittsamma sjukdomar som andra typer av kemiska,
              biologiska, radiologiska och nukleära hot, så kallade CBRN-hot.
            </seg>
          </u>
          <u xml:id="i-4TNGPdWmLvNLZDnfyQ9aAz" prev="i-aa263c9df0d28a42-53" who="Q3431836">
            <seg xml:id="i-NYSV2ZQDN2S5XDaWj9y7D8">
              I januari 2017 beslutade regeringen om en nationell säkerhetsstrategi
              som definierar säkerhet utifrån det helhetsperspektiv som krävs.
              Genom det försvarspolitiska inriktningsbeslutet 2015 återupptogs
              också planeringen för totalförsvaret. I den planeringen ingår
              att stärka hälso- och sjukvårdens förmåga.
            </seg>
          </u>
          <u xml:id="i-aa263c9df0d28a42-55" prev="i-aa263c9df0d28a42-53" who="Q3431836">
            <seg xml:id="i-YAtiWQpCNcgSm1ZhrWs7xn">
              I augusti i fjol gav regeringen en särskild utredare i uppdrag
              att se över hälso- och sjukvårdens beredskap och förmåga inför
              och vid allvarlig händelse i fredstid och höjd beredskap. Utredaren
              ska lämna förslag på hur vårdens förmåga att hantera sådana händelser
              bör utvecklas. I denna utredning ligger flera av Marléne Lund
              Kopparklint s frågor, liksom möjliga vägar framåt.
            </seg>
          </u>
          <u xml:id="i-aa263c9df0d28a42-56" prev="i-aa263c9df0d28a42-53" who="Q3431836">
            <seg xml:id="i-VCzudWvEr625CwicpBLDBK">
              Det pågår ett kontinuerligt arbete med att säkerställa beredskap
              och förmåga att hantera biosmittor och andra angrepp. Det finns
              väl utvecklade former för internationella samarbeten på området,
              både inom EU och globalt. De är förstås centrala.
            </seg>
          </u>
          <u xml:id="i-aa263c9df0d28a42-57" prev="i-aa263c9df0d28a42-53" who="Q3431836">
            <seg xml:id="i-CrrRQg2jvgaFEwUnv3G9xK">
              Inom EU har samarbetet mot gränsöverskridande hälsohot stärkts
              genom inrättandet av EU:s hälsosäkerhetskommitté. Därtill presenterade
              EU-kommissionen i oktober 2017 en handlingsplan för att förbättra
              beredskapen mot CBRN-hot. Sverige deltar aktivt i det arbetet.
            </seg>
          </u>
          <u xml:id="i-aa263c9df0d28a42-58" prev="i-aa263c9df0d28a42-53" who="Q3431836">
            <seg xml:id="i-BcjxXWMp4DJcKMNpv1bYKH">
              Det internationella hälsoreglementet är ett bindande regelverk
              för alla WHO:s medlemsländer för att så tidigt som möjligt upptäcka
              och begränsa spridningen av smittsamma sjukdomar och ämnen inom
              och mellan länder. Det internationella hälsoreglementet omfattar
              samtliga allvarliga hälsohot inom CBRN-området. Även andra organisationer
              och mekanismer inom FN-systemet syftar till att stärka beredskapen
              för olika former av biologisk krigsföring och terrorism. Sverige
              deltar aktivt i den internationella samordningen av sådana insatser.
              Utöver detta har Försvarsmakten ett särskilt kompani för att möta
              CBRN-hot.
            </seg>
          </u>
          <u xml:id="i-aa263c9df0d28a42-59" prev="i-aa263c9df0d28a42-53" who="Q3431836">
            <seg xml:id="i-HkoNXoDTReAB4tgDZ3w2T9">
              I Sverige har Folkhälsomyndigheten det övergripande nationella
              ansvaret för befolkningens skydd mot smittsamma sjukdomar. Myndigheten
              samordnar smittskyddet på nationell nivå, liksom förberedelserna
              för försörjning av läkemedel inför allvarliga smittoutbrott och
              beredskapen mot allvarliga gränsöverskridande hälsohot. Smittskyddsläkarna
              i landstingen och många andra myndigheter är viktiga delar i den
              kedjan.
            </seg>
          </u>
          <u xml:id="i-aa263c9df0d28a42-60" prev="i-aa263c9df0d28a42-53" who="Q3431836">
            <seg xml:id="i-SiSUtZKemhEVBRhJpyMAzf">
              I Folkhälsomyndighetens ansvar ingår också att utarbeta planer
              och vaccinationsstrategier. Myndigheten har vidare ansvar för
              beredskapslager av vissa smittskyddsläkemedel. Det finns beredskapslagrade
              läkemedel för influensapandemier och andra större utbrott av smittsamma
              sjukdomar.
            </seg>
          </u>
          <u xml:id="i-aa263c9df0d28a42-61" prev="i-aa263c9df0d28a42-53" who="Q3431836">
            <seg xml:id="i-B6QSgVYyqdqwMLYxEbaGHh">
              Vad gäller skyddet mot smittkoppor för personal inom räddningstjänst,
              sjukvård och Försvarsmakten har Sverige utarbetat särskilda planer
              för hur ett eventuellt smittkoppsutbrott kan bekämpas. När det
              gäller ebola och liknande sjukdomar har Sverige byggt en beredskap
              sedan 1990-talet. På infektionsklinikerna i landet finns planer
              för hur misstänkta fall ska hanteras, och vid högspecialiserade
              sjukhus finns särskilda lokaler och specialtränad personal.
            </seg>
          </u>
          <u xml:id="i-aa263c9df0d28a42-62" prev="i-aa263c9df0d28a42-53" who="Q3431836">
            <seg xml:id="i-2giYxutvzMoKAtPYjF5Zhf">
              Sammanfattningsvis pågår ett arbete inom många områden för att
              säkerställa beredskap och förmåga att hantera biosmittor och andra
              hälsohot. Utöver detta har regeringen, som jag berättade om inledningsvis,
              tillsatt en utredning om hälso- och sjukvårdens beredskap. Utredningen
              ska lämna sina förslag senast den 31 december 2020, och jag ser
              fram emot att ta emot betänkandet.
            </seg>
          </u>
          <note type="speaker" xml:id="i-3N8xJz3yXZYjPHgw1CrGAW">
            Anf. 9 MARLÉNE LUND KOPPARKLINT (M):
          </note>
          <u xml:id="i-aa263c9df0d28a42-63" next="i-aa263c9df0d28a42-69" who="Q57168695">
            <seg xml:id="i-NcCV2TqXvzQbh5o6j1pjgx">
              Fru talman! Jag vill börja med att tacka socialministern för
              det svar som hon har gett. Detta är en mycket angelägen fråga
              som vi tyvärr måste ta på stort allvar när världen ser ut som
              den gör.
            </seg>
          </u>
          <u xml:id="i-aa263c9df0d28a42-64" prev="i-aa263c9df0d28a42-63" who="Q57168695">
            <seg xml:id="i-Q1VdZ1RG9MYLVpGsDsAmLw">
              Den största rädslan handlar om att det oväntade sker, det som
              sas vara osannolikt. Men i ett upplyst samhälle kan vi inte ducka
              för de komplexa hot som kan komma att slå mot vår säkerhet. Vi
              kan inte förlita oss på stuprörstänkande och tänka att det sannolikt
              inte kommer att ske, åtminstone inte på vårt eget område.
            </seg>
          </u>
          <u xml:id="i-aa263c9df0d28a42-65" prev="i-aa263c9df0d28a42-63" who="Q57168695">
            <seg xml:id="i-6idPXpUAN5gfSUosgyyt3T">
              Samhällets krisberedskap kräver att det finns en bred förståelse
              för vad säkerhet är. Det är något som även fackområden utanför
              försvar och säkerhet har ansvar för att ha förståelse för. Därför
              har jag tagit initiativ till den här debatten.
            </seg>
          </u>
          <u xml:id="i-aa263c9df0d28a42-66" prev="i-aa263c9df0d28a42-63" who="Q57168695">
            <seg xml:id="i-McCrBe4RE7baTvDeB5Npd8">
              Omvärldsutvecklingen och de ökade terrorhoten gör att det krävs
              starkare skydd och försvar av Sverige, i synnerhet eftersom Säpo
              listat sju hot mot Sverige kommande år, varav två är hot från
              våldsbejakande extremism. De vapen som terrorister använder sig
              av är minst sagt oberäkneliga och går ut på att sätta skräck i
              människor och orsaka omfattande skador för samhället. Att stärka
              skyddet handlar om att ge goda förutsättningar för dem som arbetar
              inom försvaret, polisen och räddningstjänsten, så att första linjens
              personal har relevant utrustning och utbildning och själva är
              skyddade mot olika potentiella angrepp.
            </seg>
          </u>
          <u xml:id="i-aa263c9df0d28a42-67" prev="i-aa263c9df0d28a42-63" who="Q57168695">
            <seg xml:id="i-K7XXqwW5fsMAC561vpvAR1">
              De komplexa hoten mot samhället diskuteras nu brett i internationella
              kretsar. Andra länder, som exempelvis Nederländerna, Kanada, Singapore,
              Storbritannien och Australien, diskuterar nu på såväl regerings-
              som myndighetsnivå biologiska smittor, inklusive sjukdomen smittkoppor.
              Smittkoppor är enligt WHO en utrotad sjukdom sedan i slutet av
              1970-talet. Sverige slutade vaccinera sina medborgare mot smittkoppor
              i början av 1970-talet. Ändå valde socialminister Gabriel Wikström
              2016 att besluta om inköp av smittkoppsvaccin för 17 500 personer.
              Vilka personer som ska få vaccin är dock okänt. Dessutom kommer
              vad jag har förstått dessa doser inte att förnyas när bästföredatumet
              går ut i början av nästa år.
            </seg>
          </u>
          <u xml:id="i-aa263c9df0d28a42-68" prev="i-aa263c9df0d28a42-63" who="Q57168695">
            <seg xml:id="i-QezAyRDRyqxSptLczmoABu">
              Fru talman! Enligt det svar som jag har fått från riksdagens
              utredningstjänst förutsätter Sveriges vaccinationsstrategi mot
              till exempel smittkoppor att smittan börjar i ett annat land.
              Man talar alltså om ringvaccination. Detta innebär att Sverige
              inte har full beredskap för ett angrepp med allmänfarlig smitta
              som startar här i vårt land. Detta är anmärkningsvärt.
            </seg>
          </u>
          <u xml:id="i-aa263c9df0d28a42-69" prev="i-aa263c9df0d28a42-63" who="Q57168695">
            <seg xml:id="i-Qmq7kA13GZebvLTwpi4BWf">
              Jag hoppas att socialministern, justitieministern och försvarsministern
              tar tag i det här. Regeringen måste ha förmåga att tänka brett
              i komplexa försvars- och säkerhetsfrågor.
            </seg>
          </u>
          <note type="speaker" xml:id="i-R2gVAMztkrcXq9gT3T41KQ">
            Anf. 10 PÅL JONSON (M):
          </note>
          <u xml:id="i-aa263c9df0d28a42-70" next="i-aa263c9df0d28a42-77" who="Q27299991">
            <seg xml:id="i-HEiVxufPVqDsDcQ7dXHtJG">
              Fru talman! Även jag tackar socialministern för svaret på interpellationen.
              Jag tackar också Marléne Lund Kopparklint för en mycket viktig
              och angelägen interpellation.
            </seg>
          </u>
          <u xml:id="i-aa263c9df0d28a42-71" prev="i-aa263c9df0d28a42-70" who="Q27299991">
            <seg xml:id="i-VgBFJURudrb4GZJWP1wJWX">
              Samtidigt är det ytterst beklagligt att vi behöver ha den här
              debatten i kammaren i Sveriges riksdag 2019. De flesta hade förhoppningar
              om att de biologiska och kemiska vapnen skulle ha blivit förpassade
              till historiens soptipp vid det här laget, och det var ju också
              målen med de bindande konventioner mot kemiska och biologiska
              vapen som antogs för några årtionden sedan.
            </seg>
          </u>
          <u xml:id="i-aa263c9df0d28a42-72" prev="i-aa263c9df0d28a42-70" who="Q27299991">
            <seg xml:id="i-mwsNHA64qXVZXZfp2qAt7">
              Tyvärr, fru talman, har de förhoppningarna inte besannats. I
              stället verkar tvärtom tröskeln för att använda kemiska och biologiska
              vapen ha gått ned. Vi ser en utbredd användning av kemiska vapen
              i konflikten i Syrien. FN:s inspektörer har identifierat förekomsten
              av sarin, klorin och senapsgas under konflikten. Bara för något
              år sedan försökte den ryska militära underrättelsetjänsten GRU
              angripa den avhoppade agenten Skripal i Salisbury med nervgiftet
              novitjok.
            </seg>
          </u>
          <u xml:id="i-aa263c9df0d28a42-73" prev="i-aa263c9df0d28a42-70" who="Q27299991">
            <seg xml:id="i-SDzp4Cxd5u1y6JuBsNPmjZ">
              Det finns också en rad dokumenterade fall där terrorister har
              försökt använda biologiska vapen för att angripa människor. Framför
              allt har det handlat om mjältbrandsbakterier, som har varit brett
              och vanligt förekommande. Den tidigare socialdemokratiske utrikesministern
              Jan Eliasson påpekade att utvecklandet av biologiska vapen kommer
              att bli enklare genom ny teknik för genmanipulation.
            </seg>
          </u>
          <u xml:id="i-aa263c9df0d28a42-74" prev="i-aa263c9df0d28a42-70" who="Q27299991">
            <seg xml:id="i-QwEL3V4mjiv86a73uiqAiU">
              Fru talman! Det finns med andra ord starka skäl för regeringen
              att verkligen vara på tårna i den här frågan och vidta fler åtgärder
              för att stärka skyddet mot CBRN-hotet.
            </seg>
          </u>
          <u xml:id="i-aa263c9df0d28a42-75" prev="i-aa263c9df0d28a42-70" who="Q27299991">
            <seg xml:id="i-Wq3gHTAuJyEjPcXJFwARFw">
              Försvarsberedningen har i bred politisk samsyn enats om att hotet
              från smittsamma sjukdomar utgör en av de allra största utmaningarna
              för den mänskliga säkerheten. Det finns även ett starkt politiskt
              stöd i den här kammaren, fru talman, för att vidta fler åtgärder
              mot CBRN-hotet. Som Marléne Lund Kopparklint påpekade har en rad
              andra länder och även organisationer gjort det. Singapore, USA
              och Storbritannien har antagit strategier mot olika former av
              biologiska angrepp. Precis som Lena Hallengren säger i svaret
              har EU utvecklat en handlingsplan mot CBRN-vapnen.
            </seg>
          </u>
          <u xml:id="i-aa263c9df0d28a42-76" prev="i-aa263c9df0d28a42-70" who="Q27299991">
            <seg xml:id="i-TackWGuV96eQsv5dMoc58B">
              Men den centrala frågan är naturligtvis vilka åtgärder som Sverige
              avser att vidta på det här området. Att hantera CBRN-hotet är
              framför allt ett nationellt ansvar. Det finns en rad åtgärder
              som man kan vidta för att till exempel hantera angrepp med biologiska
              vapen. Det handlar om förmågan att kartlägga och detektera hoten.
              Det handlar om förmågan att se hur stor spridningen är på angreppen.
              Det handlar om förmågan att sätta kanske väldigt många människor
              i karantän på en väldigt kort tid. Det handlar om förmågan att
              dela in zoner och till exempel stoppa lokaltrafik. Det finns alltså
              mycket att göra på området.
            </seg>
          </u>
          <u xml:id="i-aa263c9df0d28a42-77" prev="i-aa263c9df0d28a42-70" who="Q27299991">
            <seg xml:id="i-39Ni8LAJAoEj1FQvATBD4G">
              Det handlar också om tillgången till läkemedel i krissituationer.
              Riksrevisionen gjorde förra året en granskning av den svenska
              läkemedelsförsörjningen vid krissituationer. Den innehöll mycket
              hård kritik mot regeringen och dess myndigheter på det här området.
              Den pekade bland annat på att det är för otydliga mål på området
              och att ansvarsfördelningen mellan myndigheterna inte är klarlagd.
              Jag vill därför fråga socialministern om hon delar Riksrevisionens
              uppfattning att läkemedelsförsörjningen i Sverige vid krissituationer
              lider av stora brister samt vilka åtgärder som regeringen i så
              fall avser att vidta för att hantera de stora bristerna.
            </seg>
          </u>
          <note type="speaker" xml:id="i-C3nFUDSnDMCbMNCn7Tu6vs">
            Anf. 11 Socialminister LENA HALLENGREN (S):
          </note>
          <u xml:id="i-aa263c9df0d28a42-78" next="i-aa263c9df0d28a42-85" who="Q3431836">
            <seg xml:id="i-P2oQYxjDEKFKMiwt48oSZN">
              Fru talman! Jag tackar igen för en väldigt viktig fråga, som
              naturligtvis berör mig som socialminister och det ansvar jag har.
              Men när vi börjar tala om krisberedskap i en vidare mening vill
              jag verkligen understryka att det är inrikesministerns ansvar.
              Den samlade bilden finns naturligtvis. Jag skulle vilja säga att
              en tydlig ansvarsfördelning och en väldigt väl fungerande samordning
              ändå gör att beredskapen mot hälsohot generellt bedöms vara god.
              Jag ska komma in på några specifika frågor, men arbetet med att
              säkerställa både beredskap och förmåga är ett ständigt pågående
              arbete. Det gäller att verkligen inte luta sig tillbaka eller
              säga att vi blev klara förra året eller att vi fullföljt detta
              i år; det här är naturligtvis en föränderlig materia som hela
              tiden måste följas.
            </seg>
          </u>
          <u xml:id="i-aa263c9df0d28a42-79" prev="i-aa263c9df0d28a42-78" who="Q3431836">
            <seg xml:id="i-WyQweSiVoGZqEPZShQopXX">
              Arbetet med det svenska samhällets krisberedskap utgår från ansvarsprincipen,
              det vill säga att den som har ansvar för en verksamhet under normala
              förhållanden även är ansvarig i en kris- eller krigssituation.
              Det innebär också att varje aktör har ett ansvar att samverka
              med andra. Folkhälsomyndigheten har det övergripande nationella
              ansvaret för befolkningens skydd mot smittsamma sjukdomar och
              är också den myndighet som samordnar smittskyddet och beredskapen
              för gränsöverskridande hälsohot. Det är även så att landstingen
              har ett långtgående ansvar att förbereda sig för allvarliga händelser
              i fredstid men också för en höjd beredskap.
            </seg>
          </u>
          <u xml:id="i-aa263c9df0d28a42-80" prev="i-aa263c9df0d28a42-78" who="Q3431836">
            <seg xml:id="i-UhLiJd34HD15h7anpYfwF1">
              Frågan och diskussionen här i kammaren gäller användning av smittämnen
              som stridsmedel, biologiska vapen. Totalförsvarets forskningsinstitut
              och Folkhälsomyndigheten har förmågan att upptäcka och identifiera
              misstänkt smitta. Det är FOI som har en bred kompetens rörande
              skydd mot biologiska stridsmedel och andra typer av massförstörelsevapen.
            </seg>
          </u>
          <u xml:id="i-aa263c9df0d28a42-81" prev="i-aa263c9df0d28a42-78" who="Q3431836">
            <seg xml:id="i-5nNLnTBTR3LuKphmFawv7p">
              Jag vill verkligen understryka hur viktigt det är att svensk
              hälso- och sjukvård är starkt rustad för att möta allvarliga händelser.
              Det kan vara sjukdomar på det sätt som vi talar om, och det kan
              vara terrorattacker. Det handlar helt enkelt om att ha en stark
              beredskap.
            </seg>
          </u>
          <u xml:id="i-aa263c9df0d28a42-82" prev="i-aa263c9df0d28a42-78" who="Q3431836">
            <seg xml:id="i-G8hQjeQiw4U1khLCMenPT6">
              Därför beslutade regeringen att förra året tillsätta en utredning.
              Jag nämnde det i mitt svar, men jag vill verkligen understryka
              det igen. Uppdraget är att göra en total översyn av hälso- och
              sjukvårdens kapacitet att hantera allvarliga kriser. Det handlar
              inte om att vården i dag inte har klarat sitt uppdrag, utan det
              handlar om att se till att svensk hälso- och sjukvård också i
              framtiden kan klara av kriser och katastrofer av olika slag. Utredningen
              ska bland annat göra en översyn av hur vården kan hantera hälsohot
              och smittsamma sjukdomar men också biologiska, kemiska, radiologiska
              och nukleära hot som sprids avsiktligt eller oavsiktligt. Utredningen
              ska även se över läkemedelsförsörjningen liksom beredskapslagringen.
              Mycket av det som rör sig i diskussionen här och nu och som rör
              den fråga som är ställd hanteras – i alla fall förhoppningsvis
              – i den här utredningen, för frågan är identifierad.
            </seg>
          </u>
          <u xml:id="i-aa263c9df0d28a42-83" prev="i-aa263c9df0d28a42-78" who="Q3431836">
            <seg xml:id="i-s1jfsXDe772MVRwEsvfFh">
              Sedan vill jag understryka det som inte minst Pål Jonson var
              inne på: Det är klart att det är väldigt angeläget att vi har
              ett gott internationellt samarbete. Det kan gälla smittor och
              andra attacker som uppstår i Sverige eller någon annanstans. Självklart
              måste vi ha ett väldigt gott och nära samarbete. Det handlar både
              om EU och om hur vi gör det globalt när det gäller behov till
              exempel. Det är skälet till att Sverige deltar i olika typer av
              samarbeten för att bidra på allra bästa sätt.
            </seg>
          </u>
          <u xml:id="i-aa263c9df0d28a42-84" prev="i-aa263c9df0d28a42-78" who="Q3431836">
            <seg xml:id="i-S64rtGiCeU34cBZmdhLYaK">
              Avslutningsvis vill jag säga någonting om detta med smittkoppor.
              Jag upplevde att den frågan var lite specifikt ställd. Det finns
              nya vaccin utvecklade som kan användas om behov skulle uppstå.
              Smittkoppor klassas enligt smittskyddslagen som en allmänfarlig
              och också samhällsfarlig sjukdom.
            </seg>
          </u>
          <u xml:id="i-aa263c9df0d28a42-85" prev="i-aa263c9df0d28a42-78" who="Q3431836">
            <seg xml:id="i-2zJZvvUnSXZum7StEgXZNw">
              Om ett fall av smittkoppor skulle upptäckas måste det enligt
              smittskyddslagen omedelbart anmälas till smittskyddsläkaren i
              landstinget och till Folkhälsomyndigheten. Men vad som sedan sker
              görs enligt särskilt framtagna beredskapsplaner utifrån hur situationen
              då bedöms vara.
            </seg>
          </u>
          <note type="speaker" xml:id="i-VgeAkK1NSvNzAJ9uhwx9ng">
            Anf. 12 MARLÉNE LUND KOPPARKLINT (M):
          </note>
          <u xml:id="i-aa263c9df0d28a42-86" next="i-aa263c9df0d28a42-92" who="Q57168695">
            <seg xml:id="i-13uQKXdkeR37b3Ks8UqdVf">
              Fru talman! Vi behöver strategi och tydligt ledarskap för att
              hantera de här frågorna på ett uppdaterat och seriöst sätt. Det
              räcker inte att höra förklaringar med andemeningen att vår beredskap
              är god när det finns många lösa trådar. Det här handlar om samhällets
              säkerhet. Det handlar om ansvaret för poliser, brandförsvar och
              andra välfärdsarbetare som kommer att vara i första linjen vid
              utbrott av en smittsam sjukdom.
            </seg>
          </u>
          <u xml:id="i-aa263c9df0d28a42-87" prev="i-aa263c9df0d28a42-86" who="Q57168695">
            <seg xml:id="i-4mGz4R9fchk6pgok64rJnz">
              Jag skulle vilja se regeringen presentera tydliga strategier
              för detta utifrån den globaliserade värld vi faktiskt lever i,
              inte utifrån en dåtid då människor levde och reste på ett helt
              annat sätt än i dag. Det har hänt ganska mycket i människors rörelsemönster
              de senaste decennierna. Svaret jag fått från riksdagens utredningstjänst
              visar att regeringens strategier inte direkt ligger i framkant.
            </seg>
          </u>
          <u xml:id="i-aa263c9df0d28a42-88" prev="i-aa263c9df0d28a42-86" who="Q57168695">
            <seg xml:id="i-Q2T9hkuGUmMStKAiWdWgxL">
              Om ministern nu tycker att vi är väl förberedda vill jag veta
              hur man i regeringen ser på det faktum att vi förra året för första
              gången såg smitta från människa till människa i England, bara
              två timmars flygresa bort från Sverige, av sjukdomen apkoppor,
              närbesläktad med smittkoppor. Diskuterades detta utbrott över
              huvud taget på departementet? Har apkoppsfallen i Israel och Singapore
              över huvud taget diskuterats?
            </seg>
          </u>
          <u xml:id="i-aa263c9df0d28a42-89" prev="i-aa263c9df0d28a42-86" who="Q57168695">
            <seg xml:id="i-MPuPn5ixNrBN2LobHuRge1">
              Fru talman! Vad är då statusen för biologiska vapen i dag? Jag
              kan nämna ett exempel. Förra året publicerades en artikel av forskare
              i Kanada som visade hela världen hur man kan tillverka det virus
              som orsakar hästkoppor, ett virus som påminner starkt om det betydligt
              farligare viruset smittkoppor. Forskarna hade beställt de olika
              delarna till virusets arvsmassa på internet och sedan pusslat
              ihop dem till ett fungerande virus. Publiceringen fick stark kritik,
              eftersom kunskapen kan utnyttjas för bioterror.
            </seg>
          </u>
          <u xml:id="i-aa263c9df0d28a42-90" prev="i-aa263c9df0d28a42-86" who="Q57168695">
            <seg xml:id="i-3us1oYKsokPHapQNmrSitt">
              Doktor Filippa Lentzos är verksam på Kings College i London och
              har bland annat specialiserat sig på biologiska vapen. I en intervju
              framhåller hon att flera stater i dag nästan förväntar sig att
              biologiska vapen är på väg tillbaka. Därför finns det förberedelser
              för det med bioförsvarsprogram på flera ställen runt om i världen.
            </seg>
          </u>
          <u xml:id="i-aa263c9df0d28a42-91" prev="i-aa263c9df0d28a42-86" who="Q57168695">
            <seg xml:id="i-9bcEeeHpzMxt9pYjTMZ4DR">
              Stater och terrororganisationer har länge intresserat sig för
              att kontrollera sjukdomar till att bli massförstörelsevapen. År
              2001 skedde den senaste attacken med biologiska vapen på ett sådant
              sätt att människor faktiskt dog när mjältbrandsbrev skickades
              runt till flera makthavare i USA.
            </seg>
          </u>
          <u xml:id="i-aa263c9df0d28a42-92" prev="i-aa263c9df0d28a42-86" who="Q57168695">
            <seg xml:id="i-7nQrhRX7o2hDKMnytVRjjk">
              Efter det började flera länder oroa sig på nytt, och nya biologiska
              försvarslabb har byggts över hela världen. Linjen mellan offensiva
              och defensiva biologiska och kemiska vapenprogram är tunn. Att
              det finns flera laboratorier ökar också risken för att olika former
              av vapen kan spridas och hamna i fel händer. Hoten mot samhället
              är komplexa, och Sverige måste ligga i framkant för de nya komplexa
              hoten. Internationellt och på EU-nivå finns en ökad medvetenhet
              om vad smittsamma sjukdomar – exempelvis smittkoppor, apkoppor,
              mjältbrand, ebola – kan innebära som potentiella hot mot samhället.
            </seg>
          </u>
          <note type="speaker" xml:id="i-Qn63AtG3fFXhMph47VNfoj">
            Anf. 13 PÅL JONSON (M):
          </note>
          <u xml:id="i-aa263c9df0d28a42-93" next="i-aa263c9df0d28a42-98" who="Q27299991">
            <seg xml:id="i-PQMiVCDgX8NbYqVA7oC9tM">
              Fru talman! Socialministern nämner Utredningen om hälso- och
              sjukvårdens beredskap. Jag välkomnar den utr edningen. Den är
              väldigt viktig inte minst på grund av att vi nu har återtagit
              totalförsvarsplaneringen. Det kommer att vara ett grannlaga arbete
              framför oss på det här området.
            </seg>
          </u>
          <u xml:id="i-aa263c9df0d28a42-94" prev="i-aa263c9df0d28a42-93" who="Q27299991">
            <seg xml:id="i-Xi91KnY1AyrC3nXPFCoHqo">
              Jag vill för det första påminna om att den utredningen ligger
              ett och ett halvt år i framtiden. Innan den omvandlas till en
              proposition hinner det att gå en hel del tid. Det finns många
              åtgärder som behöver vidtas här och nu på området. Jag efterfrågar
              att utredningen inte på något sätt lamslår de åtgärder som behöver
              vidtas här och nu.
            </seg>
          </u>
          <u xml:id="i-aa263c9df0d28a42-95" prev="i-aa263c9df0d28a42-93" who="Q27299991">
            <seg xml:id="i-8zgBeaobgSEfvz3tczjKmX">
              För det andra nämner Lena Hallengren den nationella säkerhetsstrategin.
              Den presenterades av statsministern för två och ett halvt år sedan
              som en åtgärd mot CBRN-hotet. Den strategin listar hälsohot som
              ett av åtta hot mot Sveriges säkerhet.
            </seg>
          </u>
          <u xml:id="i-aa263c9df0d28a42-96" prev="i-aa263c9df0d28a42-93" who="Q27299991">
            <seg xml:id="i-BF1WFiNmTYBc9W3dpHW5RF">
              Strategin säger bland annat att det b ehövs beredskapsplaner
              för kris ‑ och katastrofsituationer, förstärkt sabotageskydd för
              dricksvatten och garanterad tillgång till läkemedel i krissituationer.
              Det är gott så och rimligt.
            </seg>
          </u>
          <u xml:id="i-aa263c9df0d28a42-97" prev="i-aa263c9df0d28a42-93" who="Q27299991">
            <seg xml:id="i-5FrxRwsSCgc5nS2jUmJHLc">
              Jag vill ställa två frågor till socialministern. Den första gäller
              om de behov som har identifierats i den nationella säkerhetsstrategin
              på CBRN-området nu har åtgärdats. Det har gått två och ett halvt
              år sedan strategin presenterades på Folk och Försvar i Sälen.
              Finns det i dag ett förstärkt sabotageskydd för dricksvatten eller
              övade beredskapsplaner beträffande kris- och katastrofsituationer
              ute på våra regioner och landsting?
            </seg>
          </u>
          <u xml:id="i-aa263c9df0d28a42-98" prev="i-aa263c9df0d28a42-93" who="Q27299991">
            <seg xml:id="i-CaaaG1VFejvNtEEs4QVPum">
              Vad gäller den andra frågan vänder jag mig mot varje form av
              resonemang som hävdar att vi inte behöver en strategi på bioområdet
              på grund av att vi har en nationell strategi. Den nationella säkerhetsstrategin
              identifierar åtta hot mot Sveriges säkerhet. På tre av de områdena
              har vi nedbrutna strategier. Vi har en cybersäkerhetsstrategi,
              en strategi mot organiserad brottslighet och en strategi även
              mot terrorism. Jag tror att vi skulle vara betjänta av att även
              ha en strategi för att stärka Sveriges skydd mot bioterrorism.
            </seg>
          </u>
          <note type="speaker" xml:id="i-8g7TZqT6YDRyg7ZriUKjCv">
            Anf. 14 Socialminister LENA HALLENGREN (S):
          </note>
          <u xml:id="i-aa263c9df0d28a42-99" next="i-aa263c9df0d28a42-107" who="Q3431836">
            <seg xml:id="i-3cPtdDGaV8qQB22X2pyrwS">
              Fru talman! Jag vill verkligen understryka att när vi talar om
              beredskapen har Folkhälsomyndigheten det övergripande nationella
              ansvaret. Bara för att påminna är Folkhälsomyndigheten en sammanslagning
              av de tidigare Folkhälsoinstitutet och Smittskyddsinstitutet.
            </seg>
          </u>
          <u xml:id="i-aa263c9df0d28a42-100" prev="i-aa263c9df0d28a42-99" who="Q3431836">
            <seg xml:id="i-SXPsMEfKcVN974FektzUWm">
              Jag säger det för att det finns en mycket genuin och väldigt
              djup kunskap när det handlar om smittskyddshantering och smittskyddsberedskap.
              Det arbetet är någonting som Folkhälsomyndigheten verkligen ligger
              i framkant med. Jag gjorde själv ett besök där för inte så länge
              sedan. Jag rekommenderar de ledamöter som inte har gjort det att
              göra det för att se hur långt fram Sverige ligger i detta arbete.
            </seg>
          </u>
          <u xml:id="i-aa263c9df0d28a42-101" prev="i-aa263c9df0d28a42-99" who="Q3431836">
            <seg xml:id="i-9gRpFCipXocTrzBHMjDsRL">
              När man talar om bioterrorism och väldigt smittsamma sjukdomar
              och så vidare används Sverige från andra länders håll för att
              göra tester och identifiera eventuella smittor. Jag skulle nog
              vilja säga att på det sättet ligger myndigheten väl till.
            </seg>
          </u>
          <u xml:id="i-aa263c9df0d28a42-102" prev="i-aa263c9df0d28a42-99" who="Q3431836">
            <seg xml:id="i-WJKEjXDmMoc6KkJTW8EKCp">
              Pål Jonson har ytterst konkreta frågor. De är kanske lite väl
              konkreta för att jag ska känna till svaret nu. Jag skulle tro
              att både förvarsministern och inrikesministern med ansvar för
              krisberedskap har en bättre samlad bild när frågorna växer utifrån
              den interpellation som är ställd.
            </seg>
          </u>
          <u xml:id="i-aa263c9df0d28a42-103" prev="i-aa263c9df0d28a42-99" who="Q3431836">
            <seg xml:id="i-BDNBMBtG65gzsj58a6igMz">
              Naturligtvis är det inte någon som sitter och väntar på en utredning
              och under tiden rullar tummarna. Det är angeläget att återigen
              understryka att om vi ska göra större förändringar behöver vi
              titta nogsamt på detta, vilket denna utredning gör. Den kommer
              inom det dryga året. Det blir ett viktigt underlag.
            </seg>
          </u>
          <u xml:id="i-aa263c9df0d28a42-104" prev="i-aa263c9df0d28a42-99" who="Q3431836">
            <seg xml:id="i-Q9L6BA89h2K3EWoa4uVsJq">
              Det är ett ständigt pågående arbete att se till att vara så redo
              som man bara kan vara för det som är det oväntade och många gånger
              oförutsägbara. Det är något som präglar såväl myndighetens som
              regeringens arbete. Jag hör inte till dem som var med under hela
              förra mandatperioden. Jag har ändå fått återgivet hur man har
              snäppat upp arbetet. Det är väldigt angeläget.
            </seg>
          </u>
          <u xml:id="i-aa263c9df0d28a42-105" prev="i-aa263c9df0d28a42-99" who="Q3431836">
            <seg xml:id="i-TYzcs7n96JLpBJ2JaboN1A">
              Jag märker att det finns en väldigt tydlig struktur och en ordning
              för hur man hanterar kriser. Vi talar om smittor i form av terrorism
              och inte bara att det kommer en smitta som någon identifierar
              och som sedan ska avhjälpas. Vi talar i denna debatt om en form
              av krigshandling eller terrorism. Det är viktigt att polisen har
              förstärkta resurser, och Säpo har ett viktigt arbete och uppdrag.
            </seg>
          </u>
          <u xml:id="i-aa263c9df0d28a42-106" prev="i-aa263c9df0d28a42-99" who="Q3431836">
            <seg xml:id="i-5nbyobgLLZCYVDQn7vnv4U">
              Det är myndigheter som inte ligger på mitt ansvar. Jag kan inte
              i detalj beskriva hur de arbetar. De tillskott som har givits
              polisen är väldigt viktiga. Det handlar om det arbete som Säpo
              gör tillsammans med inte minst Totalförsvarets forskningsinstitut
              och CBRN-kompaniet. Det är klart att det är väldigt angelägna
              delar. De finns av just det skälet. Frågan är identifierad, och
              vi behöver hela tiden förflytta positionerna.
            </seg>
          </u>
          <u xml:id="i-aa263c9df0d28a42-107" prev="i-aa263c9df0d28a42-99" who="Q3431836">
            <seg xml:id="i-GxBUeChnPkEcDphH6WGEj">
              Jag tror kanske att Pål Jonson får ställa sina mer specifika
              frågor på nytt till undertecknad så att jag får förbereda mig
              på ett bättre sätt. Men om man talar om detta mer i ett totalförsvarsperspektiv
              och terrorperspektiv är det kanske lite smartare att ställa de
              frågorna till det ansvariga statsrådet.
            </seg>
          </u>
          <note type="speaker" xml:id="i-3mqEEAWwd5bfuDx9Q4xGqU">
            Anf. 15 MARLÉNE LUND KOPPARKLINT (M):
          </note>
          <u xml:id="i-aa263c9df0d28a42-108" next="i-aa263c9df0d28a42-113" who="Q57168695">
            <seg xml:id="i-9PcERVnFcBPFjs1JUVPmke">
              Fru talman! Det scenario som Folkhälsomyndigheten räknar med
              är alltså enstaka fall från utbrott i ett annat land, och den
              etablerade principen är ringvaccination runt dessa enstaka fall
              – trots att det ser ut som det gör i omvärlden.
            </seg>
          </u>
          <u xml:id="i-aa263c9df0d28a42-109" prev="i-aa263c9df0d28a42-108" who="Q57168695">
            <seg xml:id="i-Qxd4ixVDTVsKnpDqkfiGjM">
              Mina frågor kvarstår, och nya har uppstått: Hur kan socialministern
              försäkra mig, försvarspersonal, polis, räddningspersonal, sjukvårdspersonal,
              ja hela Sveriges befolkning att vi har en fullgod beredskap för
              ett eventuellt angrepp av exempelvis smittkoppor? Hur ser egentligen
              planen ut för de där 17 500 vaccinationsdoserna?
            </seg>
          </u>
          <u xml:id="i-aa263c9df0d28a42-110" prev="i-aa263c9df0d28a42-108" who="Q57168695">
            <seg xml:id="i-CrDuX2Qky9x9nypwruFqjc">
              Viktigt att notera är att försvarsmaktspersonalen i USA är smittkoppsvaccinerad,
              men så är det inte här i Sverige. Varför finns det ingen plan
              för vilka som ska ha vaccin, och hur tänker man när bästföredatumet
              går ut på det? Tar regeringen upp dessa frågor på ministermöten
              i EU-sammanhang?
            </seg>
          </u>
          <u xml:id="i-aa263c9df0d28a42-111" prev="i-aa263c9df0d28a42-108" who="Q57168695">
            <seg xml:id="i-YMgKDMQ2BnL6CjDTyhaPAC">
              Jag tycker självklart att det är viktigt att utreda saker. Men
              omvärldsutvecklingen raskar på, och då är det inte läge att utreda.
              Med tanke på de spänstiga debatter som förs utomlands är det lite
              märkligt att det i öppenhetens land, Sverige, talas så lite om
              detta. Det är ministerns ansvar att ta upp frågorna på bordet
              och inte bara vänta på en utredning.
            </seg>
          </u>
          <u xml:id="i-aa263c9df0d28a42-112" prev="i-aa263c9df0d28a42-108" who="Q57168695">
            <seg xml:id="i-QfDb2VRCKQAHFg4rXk8p84">
              Med tanke på att det fortfarande finns många frågetecken kanske
              regeringen bör ha en hearing i riksdagen i denna fråga. Det är
              en alltför viktig fråga för att diskussionerna enbart ska ske
              bakom stängda dörrar.
            </seg>
          </u>
          <u xml:id="i-aa263c9df0d28a42-113" prev="i-aa263c9df0d28a42-108" who="Q57168695">
            <seg xml:id="i-XDYMvsiUvfEbRPbQ6A5phN">
              Jag hoppas att denna debatt är början till ett gott samarbete
              som gör att vi gemensamt över partigränserna kommer fram till
              en bra och trygg strategi för framtiden i dessa frågor.
            </seg>
          </u>
          <note type="speaker" xml:id="i-Txhm8wiTmbq5AEQorRmVvg">
            Anf. 16 Socialminister LENA HALLENGREN (S):
          </note>
          <u xml:id="i-aa263c9df0d28a42-114" next="i-aa263c9df0d28a42-119" who="Q3431836">
            <seg xml:id="i-3hsAHmbKjmvtxTYb3dv3iQ">
              Fru talman! Jag tycker att det blir en märklig diskussion om
              vi inte kan utreda viktiga saker för att det skulle implicera
              att vi samtidigt inte gör någonting. Det är klart att vi behöver
              ha ganska gott om kunskap och ganska torrt på fötterna för att
              kunna göra eventuella stora förändringar. Det betyder inte att
              vi inte hela tiden flyttar fram positionerna.
            </seg>
          </u>
          <u xml:id="i-aa263c9df0d28a42-115" prev="i-aa263c9df0d28a42-114" who="Q3431836">
            <seg xml:id="i-BFaSy5NgMMTLqfHRBbbGKu">
              Jag nämnde tidigare att regeringen 2017, för knappt två år sedan,
              fattade beslut om en ny nationell säkerhetsstrategi. Det är klart
              att det som vi har diskuterat i dag är en del i en sådan säkerhetsstrategi.
              Jag har också försökt att belysa det faktum att Folkhälsomyndigheten
              har det övergripande ansvaret när det gäller smittskydd.
            </seg>
          </u>
          <u xml:id="i-aa263c9df0d28a42-116" prev="i-aa263c9df0d28a42-114" who="Q3431836">
            <seg xml:id="i-XaHsgW3hAkqqwBiUhDvLmk">
              Varje enskild aktör har huvudansvaret också i kris och krigstid.
              Det finns ingen, och det kan inte finnas någon, parallell organisation,
              utan detta ska helt enkelt fungera även i kris och krigstid men
              med ett ansvar att samarbeta och samverka.
            </seg>
          </u>
          <u xml:id="i-aa263c9df0d28a42-117" prev="i-aa263c9df0d28a42-114" who="Q3431836">
            <seg xml:id="i-DpPB1SHMRgk8crkV1THXGZ">
              Jag vet att Sverige har en god beredskap. Men jag vet också att
              vi hela tiden behöver jobba på den och att vi hela tiden behöver
              vara snabbfotade. Vi behöver naturligtvis hela tiden finnas i
              de internationella samarbeten som gör att vi får kunskap och vetskap
              om det som händer.
            </seg>
          </u>
          <u xml:id="i-aa263c9df0d28a42-118" prev="i-aa263c9df0d28a42-114" who="Q3431836">
            <seg xml:id="i-UXuyjE2VWkP39SsaX8iwwz">
              Jag vill också understryka att försvaret, polisen och Säkerhetspolisen
              inte är myndigheter under mitt ansvarsområde. Det här är inte
              kunskap som jag har. Jag tycker att det ger en orättvis bild om
              man beskriver socialministerns kunskap på detta område som regeringens
              beredskap. Det blir inte riktigt rättvist.
            </seg>
          </u>
          <u xml:id="i-aa263c9df0d28a42-119" prev="i-aa263c9df0d28a42-114" who="Q3431836">
            <seg xml:id="i-B81PezeDtTzBM7iubVAzAb">
              När det däremot gäller hälso- och sjukvården vill jag påstå att
              vi är väl rustade. Men återigen: Jag tror att det vore väldigt
              farligt att i något sammanhang stå och säga att vi klarar alla
              de hot som kan riktas mot Sverige. Det är ju precis detta som
              terrorism och krissituationer handlar om. Det är inte det förväntade,
              och det dyker inte upp när man är som bäst förberedd. Det gör
              att vi hela tiden behöver se till att vi är väl rustade för att
              möta det som kan uppstå.
            </seg>
          </u>
          <note xml:id="i-UVt7ufsz12HoGa51pxdT4N">
            Interpellationsdebatten var härmed avslutad.
          </note>
          <note xml:id="i-Nf9kFMh4UaU65Mg3z4Qecj">
            § 5 Svar på interpellation 2018/19:232 om finansiering av behandling
            vid sällsynta sjukdomar
          </note>
          <note type="speaker" xml:id="i-M3jhZLa5Lag2apjmdbP31H">
            Anf. 17 Socialminister LENA HALLENGREN (S):
          </note>
          <u xml:id="i-aa263c9df0d28a42-120" next="i-aa263c9df0d28a42-128" who="Q3431836">
            <seg xml:id="i-TSdybaaxRDYzNy2ygjHQMM">
              Fru talman! Mattias Karlsson har frågat mig vilka åtgärder jag
              och regeringen avser att vidta för att patienter med en sällsynt
              genetisk sjukdom såsom skelleftesjukan, där patientgruppen är
              koncentrerad till en viss del av landet, ska få tillgång till
              behandling.
            </seg>
          </u>
          <u xml:id="i-aa263c9df0d28a42-121" prev="i-aa263c9df0d28a42-120" who="Q3431836">
            <seg xml:id="i-Pv12sMuVpdSHDvmTqUGBxx">
              Vidare har han frågat om jag och regeringen avser att verka för
              att solidarisk finansiering ska vidgas så att sjukhusbehandling
              av skelleftesjukan tas med i 2020 års överenskommelse om läkemedelsanslaget
              med SKL.
            </seg>
          </u>
          <u xml:id="i-aa263c9df0d28a42-122" prev="i-aa263c9df0d28a42-120" who="Q3431836">
            <seg xml:id="i-9bqbXhQx5VV3Uqfosikx8J">
              Mattias Karlsson har också frågat mig på vilket sätt jag och
              regeringen avser att ta ansvar för patienterna och kompensera
              regionerna i Norrbotten och Västerbotten så att de har möjlighet
              att behandla patienter med skelleftesjukan.
            </seg>
          </u>
          <u xml:id="i-aa263c9df0d28a42-123" prev="i-aa263c9df0d28a42-120" who="Q3431836">
            <seg xml:id="i-7DHFaVA3ia4apdr1BmM5MN">
              Slutligen har Mattias Karlsson frågat hur jag ser på Läkemedelsutredningens
              huvudförslag att flytta ansvaret för finansiering av läkemedel
              till regionerna.
            </seg>
          </u>
          <u xml:id="i-BfDNRxB6xeqYak6gCatQMB" prev="i-aa263c9df0d28a42-120" who="Q3431836">
            <seg xml:id="i-KLy73y6Wpao9UKj9zpZtG5">
              Ansvaret för kostnaderna för läkemedelsförmånerna flyttades från
              staten till landstingen den 1 januari 1998. Avsikten var då att
              staten efter en övergångsperiod i enlighet med finansieringsprincipen
              skulle kompensera landstingen via det generella statsbidraget.
              Sedan dess sluter staten och landstingen årliga överenskommelser
              om ett särskilt statsbidrag för läkemedel.
            </seg>
          </u>
          <u xml:id="i-aa263c9df0d28a42-124" prev="i-aa263c9df0d28a42-120" who="Q3431836">
            <seg xml:id="i-SKy3eKnnaWT71xN9qYq4c6">
              Läkemedel som förskrivs på recept och läkemedel som används inom
              slutenvården har olika mekanismer för finansiering och prissättning.
              Det är en gränsdragning som inte är anpassad utifrån hur vården
              bedrivs i dag.
            </seg>
          </u>
          <u xml:id="i-aa263c9df0d28a42-125" prev="i-aa263c9df0d28a42-120" who="Q3431836">
            <seg xml:id="i-LQdDTpcsSCDdkjpuGCiwH1">
              Detta är några av skälen till att regeringen 2016 tillsatte L
              äkemedelsutredningen. Den har sett över och utrett frågor om finansiering,
              subvention och prissättning av läkemedel. Det är ett stort område,
              där frågan om finansiering av särläkemedel ingår.
            </seg>
          </u>
          <u xml:id="i-JN3HSKs51k5kMhnz28iUQ4" prev="i-aa263c9df0d28a42-120" who="Q3431836">
            <seg xml:id="i-Vim93BwXsHWYAQxQw7jxfS">
              Läkemedelsutredningen föreslår bland annat att statens nuvarande
              särskilda bidrag för läkemedel till landstingen inordnas i det
              generella statsbidraget. Vidare föreslås ett särskilt statligt
              stöd till landstingen för användning av nya läkemedel.
            </seg>
          </u>
          <u xml:id="i-aa263c9df0d28a42-126" prev="i-aa263c9df0d28a42-120" who="Q3431836">
            <seg xml:id="i-BbxXrbD5nxVYvgHxGAnhFi">
              Vad gäller fördelningen av statsbidraget mellan landsting som
              har olika kostnader finns sedan 2002 en modell som beaktar befolkningens
              sammansättning. Modellen tar hänsyn till kön, ålder och vissa
              socioekonomiska variabler. Den innefattar också en solidarisk
              finansiering mellan landstingen för vissa läkemedel som är mycket
              dyra och där behoven är ojämnt fördelade mellan landstingen. Det
              handlar till exempel om läkemedel mot sällsynta sjukdomar.
            </seg>
          </u>
          <u xml:id="i-aa263c9df0d28a42-127" prev="i-aa263c9df0d28a42-120" who="Q3431836">
            <seg xml:id="i-Ed4RYMd82B56ZSJbjCEV5B">
              Läkemedelsutredningen föreslår en vidareutveckling av systemet
              med solidarisk finansiering. Det inkluderar ett särskild finansiellt
              stöd från staten till landsting med ovanligt stora kostnader för
              vissa läkemedel mot sällsynta sjukdomar.
            </seg>
          </u>
          <u xml:id="i-aa263c9df0d28a42-128" prev="i-aa263c9df0d28a42-120" who="Q3431836">
            <seg xml:id="i-7UpKcQEEccS7XJCGgzbhcG">
              Slutbetänkandet från L äkemedelsutredningen har remitterats.
              Regeringen kommer att analysera såväl utredningens förslag som
              remissinstansernas synpunkter. Jag är i nuläget inte beredd att
              föregripa det arbetet.
            </seg>
          </u>
          <note xml:id="i-BUMfWyN82U1GtdiB62osGM" type="speaker">
            Anf. 18 MATTIAS KARLSSON i Luleå (M):
          </note>
          <u xml:id="i-aa263c9df0d28a42-129" who="Q70588456" next="i-aa263c9df0d28a42-137">
            <seg xml:id="i-Q4Dk6hYAe5SexoorJz9zxT">
              Fru talman! Jag vill börja med att tacka statsrådet för svaret.
            </seg>
          </u>
          <u xml:id="i-aa263c9df0d28a42-130" who="Q70588456" prev="i-aa263c9df0d28a42-129">
            <seg xml:id="i-5ain3HbueVjsXW9owegQqL">
              Statsrådet hänvisar ti ll den pågående beredningen av l äkemedelsutredningen.
              Utmaningen är dock att det i dag, varje dag, står patienter, framför
              allt från norra Sverige, och väntar. De väntar på att få tillgång
              till behandling. Det är en behandling som redan är godkänd och
              tillgänglig men som 21 landsting väljer att avvakta med och inte
              använda.
            </seg>
          </u>
          <u xml:id="i-aa263c9df0d28a42-131" who="Q70588456" prev="i-aa263c9df0d28a42-129">
            <seg xml:id="i-EfkhLzK1Nrs7UsTsDy2tZP">
              Skelleftesjukan drabbar människor i livets höjdpunkt. De flesta
              arbetar och har många år kvar i arbetslivet, men även många år
              kvar som förälder till sina barn och kanske som mor- och farförälder
              till sina barnbarn.
            </seg>
          </u>
          <u xml:id="i-aa263c9df0d28a42-132" who="Q70588456" prev="i-aa263c9df0d28a42-129">
            <seg xml:id="i-43c6KtRs6xJYrqQ3St3RCs">
              Skelleftesjukan drabbar framför allt människor som är födda,
              eller har sitt ursprung, i norra Sverige. Så här långt har det
              inte funnits mycket annat att göra för vården än att trösta och
              lindra. Många har ställt sitt hopp till levertransplantationer,
              med de risker det medför och med den brist på organ som råder.
            </seg>
          </u>
          <u xml:id="i-aa263c9df0d28a42-133" who="Q70588456" prev="i-aa263c9df0d28a42-129">
            <seg xml:id="i-7CdCnbD8h6kdHvsdM5yLox">
              Men nu finns en behandling tillgänglig, som är godkänd av det
              europeiska läkemedelsverket EMA och därmed funnen säker och relevant
              för patienter så att de kan fortsätta att leva sina liv och slippa
              vänta på transplantation.
            </seg>
          </u>
          <u xml:id="i-aa263c9df0d28a42-134" who="Q70588456" prev="i-aa263c9df0d28a42-129">
            <seg xml:id="i-DDT9tSN7m2mZnkXCDwZVrn">
              I detta läge, när läkemedel har forskats fram bland annat i Umeå
              och godkänts, händer ingenting. Svenska landsting säger varken
              ja eller nej utan väntar, väntar och väntar på att man någon gång
              ska komma igång med de så kallade trepartssamtalen.
            </seg>
          </u>
          <u xml:id="i-aa263c9df0d28a42-135" who="Q70588456" prev="i-aa263c9df0d28a42-129">
            <seg xml:id="i-48tKYjv1f58qEyR3fgrieK">
              Medan Norrbotten, Västerbotten och övriga landsting väntar förvärras
              patienternas situation, och köerna till transplantationer riskerar
              att öka. Det är förståeligt att statsrådet vill bereda en utredning,
              men det svar som statsrådet ger slår mot patienterna – mot de
              patienter som just nu här, på kammarens åhörarläktare, och hemma
              framför sina tv-apparater följer debatten. Jag skulle vilja att
              regeringen markerade att det inte är acceptabelt att skjuta på
              användningen av det som redan är vetenskapligt godkänt och att
              de 21 landstingen borde skynda på.
            </seg>
          </u>
          <u xml:id="i-aa263c9df0d28a42-136" who="Q70588456" prev="i-aa263c9df0d28a42-129">
            <seg xml:id="i-HYrVQ8a7WFyQWo5gRzVGfi">
              Regeringen har ju också, oavsett utredningen, möjlighet att redan
              nu ändra avtalet med SKL så att solidarisk finansiering av läkemedel
              som ges på sjukhus blir möjlig. Det kan regeringen göra utan beredning.
              Det kräver bara politisk vilja. Då får också de landsting som
              har en större samling av patienter med bland annat skelleftesjukan
              hjälp att börja behandlingen.
            </seg>
          </u>
          <u xml:id="i-aa263c9df0d28a42-137" who="Q70588456" prev="i-aa263c9df0d28a42-129">
            <seg xml:id="i-KtufNt7MRCWbjaiCA6PNyv">
              Kan statsrådet i dag ge dessa människor hopp om att regeringen
              vill inkludera exempelvis skelleftesjukan i den solidariska finansieringen
              så att patienterna får den hjälp och den behandling de behöver?
            </seg>
          </u>
          <note type="speaker" xml:id="i-SYbC9wxHZpD1uq9snszDPM">
            Anf. 19 Socialminister LENA HALLENGREN (S):
          </note>
          <u xml:id="i-aa263c9df0d28a42-138" next="i-aa263c9df0d28a42-144" who="Q3431836">
            <seg xml:id="i-UXvk4xKj9LEPU8ucGhApLZ">
              Fru talman! Tack, Mattias Karlsson, för frågan! Den belyser hur
              olika det ser ut i vårt land och hur viktigt det är att vi prioriterar
              vården och att ge resurser både till den direkta vården, det vill
              säga behandlingar, och till läkemedel. Det är en omfattande kostnad,
              och med den utveckling vi ser och den medicinska kunskap som finns
              blir det allt fler och allt dyrare läkemedel som vi successivt
              får tillgång till. Obeaktat den specifika fråga som ställdes om
              skelleftesjukan är det väldigt viktigt att vi har en ordnad process,
              eftersom det är väldigt stora resurser som tas i anspråk. Om det
              sedan är statens resurser eller regionens resurser är egentligen
              mindre relevant; det är våra gemensamma resurser.
            </seg>
          </u>
          <u xml:id="i-aa263c9df0d28a42-139" prev="i-aa263c9df0d28a42-138" who="Q3431836">
            <seg xml:id="i-StnJPaXtNoChTedrqm6c8g">
              Jag kan inte låta bli att nämna att Mattias Karlsson representerar
              ett parti som gärna sänker skatten så fort man kommer åt.
            </seg>
          </u>
          <u xml:id="i-aa263c9df0d28a42-140" prev="i-aa263c9df0d28a42-138" who="Q3431836">
            <seg xml:id="i-Q8WymC4YoCFMF2Thb8pWJZ">
              Eftersom detta i grund och botten är en kostnadsfråga måste man
              göra ett val. Är det fråga om att prioritera resurser runt om
              i hela landet krävs det, skulle jag vilja säga, en solidarisk
              diskussion mellan partier och inom partier. Jag vet hur den diskussionen
              just nu ser ut när det handlar om att över huvud taget skruva
              i utjämningssystemet, trots att det finns kommuner som betalar
              6 kronor mer i skatt än den kommun som betalar minst. Att bara
              göra en omfördelning för att få likvärdiga förutsättningar att
              erbjuda god välfärd i hela landet är inte en självklarhet. För
              mig är det ganska självklart att vi ska ha tillgång till en jämlik
              vård oavsett var vi bor.
            </seg>
          </u>
          <u xml:id="i-aa263c9df0d28a42-141" prev="i-aa263c9df0d28a42-138" who="Q3431836">
            <seg xml:id="i-V9CuBa6wuuh93cK7yyHvXF">
              Bara för att förklara för eventuella åhörare: Om staten skulle
              tillskjuta medel – det är inte det Mattias Karlsson säger; han
              tycker att det ska vara en solidarisk fördelning mellan regionerna
              – kräver det naturligtvis både budgetprocesser och prioriteringar
              mot annat. Om SKL skulle ha en önskan att dela mer solidariskt
              på de läkemedelskostnader som finns skulle jag gärna ta den dialogen
              med SKL, inte minst med Anders Knape och Marie Morell, som ju
              båda är partivänner till Mattias Karlsson. Jag har så här långt
              inte hört det.
            </seg>
          </u>
          <u xml:id="i-aa263c9df0d28a42-142" prev="i-aa263c9df0d28a42-138" who="Q3431836">
            <seg xml:id="i-UQveX7qsXdBygd2kdezQYR">
              Jag tror att det är viktigt att staten styr och utvecklar sjukvården
              i en riktning som också stämmer hyggligt överens med den som finns
              i regionerna. Jag tror också att det är viktigt att eventuella
              förändringar av detta slag, som ändå är ganska omfattande, nämligen
              att bara göra en solidarisk fördelning i stället för att låta
              alla stå för sina egna kostnader, har gehör i landstingssektorn.
            </seg>
          </u>
          <u xml:id="i-aa263c9df0d28a42-143" prev="i-aa263c9df0d28a42-138" who="Q3431836">
            <seg xml:id="i-UuXPsnju34GSq77QBWFHLE">
              Jag vill återigen understryka detta så att det inte blir konstigt:
              Läkemedelsutredningen har försökt ta ett grepp om den väldigt
              komplicerade fråga som läkemedel är. På ett sätt kanske den inte
              är så komplicerad, men eftersom det i dag handlar om så stora
              resurser – och framför allt eftersom vi har väldigt svårt att
              överblicka vilka resurser det handlar om de kommande fem tio åren
              – är det en grannlaga uppgift att hantera det betänkandet och
              se till att vi efter bästa förmåga får det att landa på ett sätt
              som gör att våra regioner och landsting får bättre förutsättningar
              att bedriva en jämlik hälso- och sjukvård.
            </seg>
          </u>
          <u xml:id="i-aa263c9df0d28a42-144" prev="i-aa263c9df0d28a42-138" who="Q3431836">
            <seg xml:id="i-RStp66JRafWvp4pYx2vKxb">
              Jag har inget specifikt besked att ge i den här frågan som avviker
              från det svar som jag gav. Det är helt enkelt en överenskommelse
              om läkemedelsanslaget som gäller, där staten i dag har kostnader
              på drygt 30 miljarder kronor.
            </seg>
          </u>
          <note xml:id="i-NxVXwpqpoxRip1M1PEKreh" type="speaker">
            Anf. 20 MATTIAS KARLSSON i Luleå (M):
          </note>
          <u xml:id="i-aa263c9df0d28a42-145" who="Q70588456" next="i-aa263c9df0d28a42-148">
            <seg xml:id="i-RJ6VeRJcgprYacVwZy2oNe">
              Fru talman! Statsrådet hänvisar till mina moderata kollegor i
              SKL och till olika partiers syn på skattesatser. Jag vill inte
              tro att statsrådet använder den här debatten till att försöka
              ta billiga politiska poäng medan människor väntar på att få en
              godkänd behandling. Faktum är att det är regeringen som är den
              statliga parten när det gäller solidarisk finansiering och användning
              av läkemedelsanslaget.
            </seg>
          </u>
          <u xml:id="i-aa263c9df0d28a42-146" who="Q70588456" prev="i-aa263c9df0d28a42-145">
            <seg xml:id="i-7VvxCXuPgvkDLGjWwRtEQd">
              Låt mig också vara tydlig med att sjukvården i mångt och mycket
              gör ett fantastiskt jobb. Men det hjälper ju inte när landstingen
              via det så kallade NT-rådet inte öppnar dörren för behandlingen.
              Det handlar för skelleftesjukan om behandlingar som radikalt ändrar
              förutsättningarna så att människor får hjälp att leva ett längre
              och bättre liv, behandlingar som efter åratal av studier levt
              upp till myndigheternas krav på effektivitet och säkerhet. Statliga
              TLV blev klara med sin positiva bedömning i slutet av förra året,
              men de svenska landstingens NT-råd valde den 16 april i år, utan
              att ens prata med patientföreningar och läkemedelsbolagen, att
              be landstingen vänta med behandling – en väntan som kommer att
              kosta liv.
            </seg>
          </u>
          <u xml:id="i-aa263c9df0d28a42-147" who="Q70588456" prev="i-aa263c9df0d28a42-145">
            <seg xml:id="i-VecAEfSMxKc995vNehvioS">
              Visst finns det signaler om att landstingen nu tänker börja prata,
              men faktum kvarstår: Varje dag är en förlorad dag för dessa patienter.
            </seg>
          </u>
          <u xml:id="i-aa263c9df0d28a42-148" who="Q70588456" prev="i-aa263c9df0d28a42-145">
            <seg xml:id="i-WG42rpHHbnep4Jh6qFa5Hp">
              Jag tycker att regeringen har ett ansvar att hjälpa landstingen
              att börja med behandlingen. Vad är statsrådet beredd att göra
              för att snabba på hanteringen så att behandling blir möjlig?
            </seg>
          </u>
          <note type="speaker" xml:id="i-YaXnzjVrKdM6fa1jtj9eFM">
            Anf. 21 Socialminister LENA HALLENGREN (S):
          </note>
          <u xml:id="i-aa263c9df0d28a42-149" next="i-aa263c9df0d28a42-158" who="Q3431836">
            <seg xml:id="i-GSdNAPsnT1ntyaASbzXkWu">
              Fru talman! Nej, Mattias Karlsson, jag försöker inte ta några
              som helst billiga poäng. Jag kan bara konstatera att när det gäller
              läkemedelsfrågan har staten kostnader på ungefär 30 miljarder
              kronor, kostnader som har ökat med 7–8 procent årligen de senaste
              åren, medan landstingen enligt en överenskommelse som har funnits
              sedan 1998 har kostnader på knappt 8 miljarder kronor. Att bara
              ändra på detta är naturligtvis ett stort beslut, även om man ”bara”
              gör en solidarisk fördelning av dessa 8 miljarder.
            </seg>
          </u>
          <u xml:id="i-aa263c9df0d28a42-150" prev="i-aa263c9df0d28a42-149" who="Q3431836">
            <seg xml:id="i-5wGMJEEGm74zVQFZiRemvK">
              I stället för att låta varje region ta sina kostnader för det
              som förskrivs på sjukhusen skulle man alltså dela det mellan landstingen.
              Hela poängen från Mattias Karlssons sida är ju, tänker jag också,
              att se till att det fördelas på ett annat sätt, vilket innebär
              att det finns både vinnare och förlorare. Att göra det inom ramen
              för ett system med så pass mycket resurser är inte så lättvindigt,
              för det kan naturligtvis också få motsatt effekt. Det kan lika
              gärna finnas någon i en annan region som därmed inte kan få sitt
              läkemedel eftersom regionen blivit av med pengar.
            </seg>
          </u>
          <u xml:id="i-aa263c9df0d28a42-151" prev="i-aa263c9df0d28a42-149" who="Q3431836">
            <seg xml:id="i-5KDFTowHtzvMTwyUTgoTVS">
              Jag tror att det är viktigt att vi har spelregler. Sedan kan
              man tycka olika saker om dem, men det är viktigt att vi har spelregler
              som gör så att inte miljarder förflyttas mellan landstingen väldigt
              lättvindigt. Det är därför som det kommunala utjämningssystemet
              har utretts och remissbehandlats och kommer att hanteras på ett
              klokt sätt. Det är också därför som L äkemedelsutredningen har
              arbetat och dess betänkande gått ut på remiss.
            </seg>
          </u>
          <u xml:id="i-aa263c9df0d28a42-152" prev="i-aa263c9df0d28a42-149" who="Q3431836">
            <seg xml:id="i-HtrRGX4FMvcP9X94ZWHV9K">
              Vi fortsätter att verkligen överväga hur vi ska hantera resultaten.
              Det är nämligen inte bara pengar som förflyttas. Dessa pengar
              kan betyda tillgång eller inte till olika läkemedel och behandlingar.
            </seg>
          </u>
          <u xml:id="i-aa263c9df0d28a42-153" prev="i-aa263c9df0d28a42-149" who="Q3431836">
            <seg xml:id="i-KH5AfeRpdcBkuexgcZRCmG">
              I dag är det NT-rådet inom SKL som beslutar vilka läkemedelsgrupper
              som ska ingå i den solidariska finansieringen. Det finns ett antal
              brister i detta – jag understryker det. Det är också därför som
              L äkemedelsutredningen fått titta på detta. Det betyder dock inte
              att det är enkelt att rätta till, även om det är uppenbart att
              man ser bristerna.
            </seg>
          </u>
          <u xml:id="i-aa263c9df0d28a42-154" prev="i-aa263c9df0d28a42-149" who="Q3431836">
            <seg xml:id="i-BWVjZDvBmS4f5ztpousVFg">
              Det finns ett antal frågor att verkligen fundera över. För att
              komma in på den fråga som Mattias Karlsson ställer – även om jag
              kanske inte kan uttala mig specifikt om skelleftesjukan – kan
              vi tala om sällsynta diagnoser och de överenskommelser som finns
              med SKL.
            </seg>
          </u>
          <u xml:id="i-aa263c9df0d28a42-155" prev="i-aa263c9df0d28a42-149" who="Q3431836">
            <seg xml:id="i-WvmKezeNb1UVC7wGf2jztV">
              Sällsynta sjukdomar är ofta obotliga och kräver livslång vård
              och behandling. Ändå är det många av dessa sjukdomar där kunskapen
              är väldigt bristfällig och där tillgängligheten varierar över
              landet. Mot den bakgrunden beslutade man om en långsiktig inriktning
              för vård och behandling av sällsynta sjukdomar genom en överenskommelse
              mellan regeringen och SKL så sent som förra året. Där är parterna
              överens om att målsättningen måste vara att behandlingen är långsiktig
              och att den kan fortsätta men att man också skapar förutsättningar
              för en tillgänglig vård med patienten i centrum. Då gäller det
              att ha programområdesstruktur, att stärka och utveckla den nationella
              samordningen, att öka patientperspektivet och också att öka kunskapsstyrningen
              i hälso- och sjukvården.
            </seg>
          </u>
          <u xml:id="i-aa263c9df0d28a42-156" prev="i-aa263c9df0d28a42-149" who="Q3431836">
            <seg xml:id="i-BRzf4S2xL13872bPcEnpK9">
              Jag är medveten om att detta inte är ett enkelt eller snabbt
              svar, och personer som lyssnar på den här debatten kanske hoppas
              på ett annat. Men jag vill återigen understryka: Staten har kostnader
              på 30 miljarder, landstinget på 8 miljarder.
            </seg>
          </u>
          <u xml:id="i-aa263c9df0d28a42-157" prev="i-aa263c9df0d28a42-149" who="Q3431836">
            <seg xml:id="i-S2byVchqExnsZr5RCouu9v">
              Det finns en ordning för hur de här kostnaderna fördelas. Skulle
              vi lättvindigt förändra detta ändrar vi spelreglerna ganska ordentligt
              för landstingen och för allt det arbete som man bedriver med primärvård,
              cancervård och alla ingrepp, psykiatri och så vidare. Allt detta
              hänger ihop, och det är väldigt stora resurser. Vi måste se till
              att det blir en långsiktighet.
            </seg>
          </u>
          <u xml:id="i-aa263c9df0d28a42-158" prev="i-aa263c9df0d28a42-149" who="Q3431836">
            <seg xml:id="i-HGZ6xM5px72Thxu97dwH9c">
              Jag menar dock bestämt att om SKL har ett intresse av att vi
              ändrar ordningen för den solidariska fördelningen mellan landstingens
              läkemedelskostnader skulle Marie Morell och Anders Knape, som
              sitter i ledningen för Sjukvårdsdelegationen, ha möjlighet att
              påpeka detta.
            </seg>
          </u>
          <note xml:id="i-GuBaciGwwVjzfTSCW7EJTB" type="speaker">
            Anf. 22 MATTIAS KARLSSON i Luleå (M):
          </note>
          <u xml:id="i-aa263c9df0d28a42-159" who="Q70588456" next="i-aa263c9df0d28a42-162">
            <seg xml:id="i-JB26yFPJFiDtnZJvDKdoAL">
              Fru talman! I dag är det ca 350 personer i Sverige som bär på
              den här sjukdomen, varav ca 90 procent bor i Norrbotten och Västerbotten.
              I den överenskommelse som staten har om ersättning till regioner
              för kostnader för läkemedelsförmåner finns en särskild hantering
              för just de läkemedel som används vid behandling av sjukdomar
              som är mycket ojämnt geografiskt fördelade och där användning
              kan medföra en direkt och tydlig merkostnad för ett landsting
              eller en region. I det här fallet är det Norrbottens läns landsting
              och Västerbottens läns landsting.
            </seg>
          </u>
          <u xml:id="i-aa263c9df0d28a42-160" who="Q70588456" prev="i-aa263c9df0d28a42-159">
            <seg xml:id="i-S75zugYZFd9UhcfsdWq2od">
              Det är i dag bara de sällsynta diagnoserna Gauchers sjukdom och
              blödarsjuka som omfattas av överenskommelsen. De övriga särläkemedlen
              för sällsynta sjukdomar omfattas alltså inte av läkemedelsöverenskommelsen.
              Det är därför upp till varje region att avgöra om finansiering
              då särläkemedlet behövs för personer med sällsynta diagnoser,
              och det är detta som skapar den problematik som vi ser i dag där
              landstinget har valt att inte ge behandlingen.
            </seg>
          </u>
          <u xml:id="i-aa263c9df0d28a42-161" who="Q70588456" prev="i-aa263c9df0d28a42-159">
            <seg xml:id="i-AWDQL3uZuYVjR6Ct7RLwLH">
              I den läkemedelsutredning som statsrådet hänvisar till finns
              det förslag om solidarisk finansiering, men dessa förslag kräver
              inte någon ny lagstiftning. Det är ju redan i dag fritt fram för
              regeringen att öppna för sjukhusbehandling av exempelvis skelleftesjukan
              och för att den ska ingå i de solidariskt finansierade läkemedlen.
            </seg>
          </u>
          <u xml:id="i-aa263c9df0d28a42-162" who="Q70588456" prev="i-aa263c9df0d28a42-159">
            <seg xml:id="i-SGbfUNDF8rjaBceoB8vkeV">
              Jag hoppas att detta kan vara på plats redan från och med i dag,
              dock allra senast från 2020. Jag hoppas verkligen att statsrådet
              efter denna interpellationsdebatt går tillbaka till departementet
              och tar ett initiativ till att inkludera exempelvis skelleftesjukan
              i den solidariska finansieringen.
            </seg>
          </u>
          <note type="speaker" xml:id="i-CbeZ2rNbB23aP6NvrEeRaB">
            Anf. 23 Socialminister LENA HALLENGREN (S):
          </note>
          <u xml:id="i-aa263c9df0d28a42-163" next="i-aa263c9df0d28a42-167" who="Q3431836">
            <seg xml:id="i-VqtjUWu4jKupZvAMoycq7C">
              Fru talman! Anledningen till att jag återkommer till läkemedelsutredningen
              flera gånger är förstås att den är angelägen men också att interpellanten
              ställer frågor om den i själva interpellationen.
            </seg>
          </u>
          <u xml:id="i-aa263c9df0d28a42-164" prev="i-aa263c9df0d28a42-163" who="Q3431836">
            <seg xml:id="i-XMrJCe8XZb27NYDZ1gXQeK">
              Jag vill ännu en gång upprepa att det är en väldigt stor del
              av hälso ‑ och sjukvårdens kostnader som är just läkemedel. Den
              kostnaden kommer att öka. Därför är det väldigt viktigt att vi
              har långsiktiga spelregler och att de landsting och regioner som
              bedriver sjukvård vet vilka kostnader man har att förvänta sig
              och hur spelreglerna ser ut.
            </seg>
          </u>
          <u xml:id="i-aa263c9df0d28a42-165" prev="i-aa263c9df0d28a42-163" who="Q3431836">
            <seg xml:id="i-8hrkqxtxtQ1PQH3p8w5e2Y">
              Så här långt är statens kostnader nästan 30 miljarder. Det har
              ökat med 7–8 procent per år – alltså ständigt ökade kostnader.
              Den kostnad som varje landsting eller region tar uppgår till knappa
              8 miljarder, vilket ändå är väldigt mycket pengar.
            </seg>
          </u>
          <u xml:id="i-aa263c9df0d28a42-166" prev="i-aa263c9df0d28a42-163" who="Q3431836">
            <seg xml:id="i-K14jXyznJaESpgVwth6GWg">
              I dag är det NT-rådet, som det heter, inom SKL som beslutar vilka
              läkemedelsgrupper som ska ingå i den solidariska finansieringen.
              Det är alltså inte min uppgift som socialminister att tala om
              vilka läkemedelsgrupper som ska ingå, utan SKL har en ordning
              för detta.
            </seg>
          </u>
          <u xml:id="i-aa263c9df0d28a42-167" prev="i-aa263c9df0d28a42-163" who="Q3431836">
            <seg xml:id="i-DrbDXdQBR9HywW6Y5ST2KA">
              Så här långt ser ordningen ut på det sättet. Om det finns anledning
              att ändra på hela den här strukturen kan man tänka sig att l äkemedelsutredningen
              kanske kan ligga till grund för det. Den är dock väldigt omfattande.
              Den har nyss varit på remiss, och det finns anledning att verkligen
              fundera över och överväga de förslag som utredningen lämnar för
              att se till att vi inte bara landar på ett sätt som gör det enklare
              för mig att svara på interpellationer utan även skapar långsiktiga
              förutsättningar för en god och jämlik vård i hela Sverige.
            </seg>
          </u>
          <note xml:id="i-4ZKZBZdaM7EsLBkLz8PYss">
            Interpellationsdebatten var härmed avslutad.
          </note>
          <note xml:id="i-6F76kjndUUvVAnebdmfP5Y">
            § 6 Svar på interpellation 2018/19:265 om bosparande för unga
          </note>
          <note type="speaker" xml:id="i-TFywodX2FbmAKKtp3J5HVp">
            Anf. 24 Finansminister MAGDALENA ANDERSSON (S):
          </note>
          <u xml:id="i-aa263c9df0d28a42-168" next="i-aa263c9df0d28a42-171" who="Q4935873">
            <seg xml:id="i-D8xRbbgbRBfqY376eEFNCy">
              Fru talman! Larry Söder har frågat finansmarknads- och bostadsministern,
              biträdande finansministern, om regeringen avser att återkomma
              med förslag för att underlätta för ungas sparande till bostaden.
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <u xml:id="i-aa263c9df0d28a42-169" prev="i-aa263c9df0d28a42-168" who="Q4935873">
            <seg xml:id="i-MTvqLy32L9YT4wdJaUxzjs">
              Delar av regeringens politik bygger på januariavtalet, som har
              ett tydligt fokus på bostadsfrågorna. I avtalet konstateras att
              bostadsmarknaden behöver reformeras så att fler människors behov
              kan mötas, reglerna förenklas och konkurrensen öka. Det står också
              skrivet i avtalet att fler bostäder behövs för att underlätta
              för ungdomar att få sin första bostad.
            </seg>
          </u>
          <u xml:id="i-aa263c9df0d28a42-170" prev="i-aa263c9df0d28a42-168" who="Q4935873">
            <seg xml:id="i-Rukh3kjMYNxZnkHYGYCyZd">
              Det är viktigt att tillsammans med kommunerna hjälpas åt att
              skapa en bostadsförsörjning som möter såväl behov som efterfrågan
              runt om i landet. Förutom fortsatt nyproduktion av bostäder med
              olika upplåtelseformer behöver rörligheten öka på bostadsmarknaden,
              detta för att det ska finnas en variation av bostäder som passar
              alla. Jag vill särskilt nämna att investeringsstödet för hyresbostäder
              har beviljats för drygt 20 000 lägenheter och är ett viktigt verktyg
              för att skapa förutsättningar för byggande av lägenheter med rimliga
              krav på hyresgästernas betalningsförmåga. Jag ser givetvis frågor
              som rör ungas inträde på bostadsmarknaden som centrala.
            </seg>
          </u>
          <u xml:id="i-aa263c9df0d28a42-171" prev="i-aa263c9df0d28a42-168" who="Q4935873">
            <seg xml:id="i-S8AF47thYVijsQRcECh8fy">
              Januariavtalet innehåller en överenskommelse om en skattereform.
              Denna ska bland annat bidra till att förbättra bostadsmarknadens
              funktionssätt och minska hushållens skuldsättning. En sådan översyn
              kan ge möjlighet att skapa långsiktighet och stabilitet på bostadsmarknaden.
              Här är det viktigt att tänka på bostadsmarknaden som en helhet.
              Några detaljer kring skattereformen har i det här läget inte låsts
              fast, men jag är övertygad om att alla frågor kommer att komma
              upp på bordet.
            </seg>
          </u>
          <note type="speaker" xml:id="i-BJfihpbmw4QyXLH1sKvzxd">
            Anf. 25 LARRY SÖDER (KD):
          </note>
          <u xml:id="i-aa263c9df0d28a42-172" next="i-aa263c9df0d28a42-183" who="Q21578777">
            <seg xml:id="i-4PXD5ThTZwUbwvVf2GBw5b">
              Fru talman! Det är givetvis roligt att finansministern tar sig
              tid att diskutera bosparande för unga. Det påvisar allvaret och
              att ministern tycker att det är en viktig fråga, vilket hedrar
              ministern.
            </seg>
          </u>
          <u xml:id="i-aa263c9df0d28a42-173" prev="i-aa263c9df0d28a42-172" who="Q21578777">
            <seg xml:id="i-JGj1VZL94RMxHBz7xp32LW">
              För mig handlar denna fråga om att över 100 000 unga fortfarande
              inte har fått sin första bostad. Av dessa ungdomar vill fyra av
              tio äga sin egen bostad i villa.
            </seg>
          </u>
          <u xml:id="i-aa263c9df0d28a42-174" prev="i-aa263c9df0d28a42-172" who="Q21578777">
            <seg xml:id="i-987DZMh5vVEw3QyRagLGyc">
              Frågan gäller även hur vi vill att ungdomar ska se på sin ekonomi.
              Jag tror på att vi ska försöka få våra ungdomar att se långsiktigt
              på sin ekonomi, att man kan lägga undan till något som är ekonomiskt
              bra längre fram och att se ett sparande som en investering för
              ekonomisk stabilitet inför framtiden.
            </seg>
          </u>
          <u xml:id="i-aa263c9df0d28a42-175" prev="i-aa263c9df0d28a42-172" who="Q21578777">
            <seg xml:id="i-5en9NE1AmDNwVA6W5oXVYH">
              Vi vet att det boende som gynnar ungdomar mest under deras livstid
              är det egna boendet. Det är billigast, ekonomiskt mest stabilt
              och även socialt mest stabilt. Samtidigt som undersökningar visar
              att nio av tio ungdomar vill äga sitt eget boende i framtiden
              borde det vara varje politikers uppgift att inom bostadspolitiken
              främja det ägda boendet.
            </seg>
          </u>
          <u xml:id="i-aa263c9df0d28a42-176" prev="i-aa263c9df0d28a42-172" who="Q21578777">
            <seg xml:id="i-Vd5LiXHeL3pd9Qdof6rnDF">
              Med den prissituation som råder är det ett väldigt stort steg
              för ungdomar att kunna äga sin egen bostad. Vi ställer höga krav
              på en egen insats genom bolånetaket, vilket gör det väldigt svårt
              för vem som helst att spara ihop till en insats. Jag tror att
              många ungdomar inte har råd att spara till den insats som behövs
              helt av egen kraft, utan staten skulle behöva påvisa det goda
              med sparande. Eftersom man inte ser möjligheten att spara ihop
              till insatsen själv kan även drivkraften att spara minska drastiskt.
            </seg>
          </u>
          <u xml:id="i-aa263c9df0d28a42-177" prev="i-aa263c9df0d28a42-172" who="Q21578777">
            <seg xml:id="i-2PsgZv31mqAuYn3X25sNE1">
              För att öka möjligheten för unga till den första ägda bostaden
              vill vi att man ser över kreditrestriktionerna. Vi tror att de
              olika beslut som lagts på varandra har blivit några för många.
              En översyn skulle innebära att man gör kloka avväganden och minskar
              på kreditrestriktionerna. Detta skulle underlätta för ungdomar
              att få råd och möjlighet att låna till en egen bostad.
            </seg>
          </u>
          <u xml:id="i-aa263c9df0d28a42-178" prev="i-aa263c9df0d28a42-172" who="Q21578777">
            <seg xml:id="i-T5Wab1ZEu2r47R7FmcNNWd">
              Vi skulle även gärna se en alternativ modell för amorteringskrav
              och skuldkvotstak där man i stället för att ställa höga krav på
              hushållen ställer högre krav på bankernas bolåneportföljer.
            </seg>
          </u>
          <u xml:id="i-aa263c9df0d28a42-179" prev="i-aa263c9df0d28a42-172" who="Q21578777">
            <seg xml:id="i-H3XXPYTzQdM85sHedQ18Ge">
              Me d detta sagt tror vi även att staten med hjälp av ett bosparande
              skulle kunna hjälpa alla ungdomar att spara till sitt eget boende.
              Vi behöver få våra ungdomar att spara mer, och vad skulle vara
              bättre än att spara till sitt eget boende? Vi är ganska ensamma
              om att inte ha ett incitament för att spara till sitt boende.
              Ett sparande förbereder även ungdomarna på att när man väl har
              köpt sitt boende blir det naturligt att amortera på bolånet.
            </seg>
          </u>
          <u xml:id="i-aa263c9df0d28a42-180" prev="i-aa263c9df0d28a42-172" who="Q21578777">
            <seg xml:id="i-EJfDFEtzVCGDBPTGEN3G5v">
              Att skapa incitament för sparande är inte något som regeringen
              är bäst på. I stället höjde man skatten på sparande två gånger
              under förra mandatperioden.
            </seg>
          </u>
          <u xml:id="i-aa263c9df0d28a42-181" prev="i-aa263c9df0d28a42-172" who="Q21578777">
            <seg xml:id="i-SuP8wy97heKE4rU72x5ud7">
              Vi kristdemokrater skulle vilja införa ett förmånligt bosparande
              som förval för alla ungdomar mellan 18 och 34 år med inkomst av
              tjänst där ett skatteavdrag ingår. Det påvisar att staten tycker
              att det är bra med sparande, i synnerhet sparande till bostad.
              Sparandet skulle rikta sig till nästan alla ungdomar i åldern
              18–34, vilket vi anser är nödvändigt för ett ökat sparande i landet
              som helhet bland ungdomarna.
            </seg>
          </u>
          <u xml:id="i-aa263c9df0d28a42-182" prev="i-aa263c9df0d28a42-172" who="Q21578777">
            <seg xml:id="i-SekUXWH3tfiVWSHrPJPSfk">
              Skulle detta kosta staten i intäktsbortfall? Givetvis; men det
              skulle vara med syftet att ge långsiktigt stabil ekonomi för den
              enskilde. Att införa ett bosparande gynnar staten, ungdomen och
              bostadsbyggandet.
            </seg>
          </u>
          <u xml:id="i-aa263c9df0d28a42-183" prev="i-aa263c9df0d28a42-172" who="Q21578777">
            <seg xml:id="i-TxjQumpNnwsNY83MRuaQyC">
              Är finansministern beredd att införa ett liknande system som
              det jag skisserar? Vilka hinder ser finansministern för ett införande?
            </seg>
          </u>
          <note type="speaker" xml:id="i-DfXabnatMqki5pxaFdbJxx">
            Anf. 26 Finansminister MAGDALENA ANDERSSON (S):
          </note>
          <u xml:id="i-aa263c9df0d28a42-184" next="i-aa263c9df0d28a42-190" who="Q4935873">
            <seg xml:id="i-KAv1e3j5GrQ6twC88qSqgo">
              Fru talman! Bostadsbristen är ett stort problem som hämmar Sveriges
              utveckling. Det handlar om ungas möjligheter att flytta hemifrån,
              inte minst deras möjligheter att flytta dit där det finns utbildning,
              om de har kommit in på en utbildning, eller dit där de har fått
              jobb. Det handlar också om möjligheten att flytta hemifrån och
              bli vuxen på det sätt som en egen bostad innebär.
            </seg>
          </u>
          <u xml:id="i-aa263c9df0d28a42-185" prev="i-aa263c9df0d28a42-184" who="Q4935873">
            <seg xml:id="i-R2d6FRYv1KGCXxnXJonBVe">
              Bostadsbristen är ett stort problem. Ett stort problem är också
              de höga bostadspriserna. Varför är det bostadsbrist och så höga
              bostadspriser? Det beror på att det finns fler människor som söker
              bostad än det finns bostäder, så det råder bostadsbrist. Vad är
              det viktigaste att göra då? Jo, det är att se till att det byggs
              mer.
            </seg>
          </u>
          <u xml:id="i-aa263c9df0d28a42-186" prev="i-aa263c9df0d28a42-184" who="Q4935873">
            <seg xml:id="i-RHdghWq3cH4FcT24KH28vP">
              Regeringen vidtog under förra mandatperioden viktiga åtgärder
              för att på olika sätt underlätta och snabba på byggprocesserna,
              och vi vill gå vidare under denna mandatperiod.
            </seg>
          </u>
          <u xml:id="i-aa263c9df0d28a42-187" prev="i-aa263c9df0d28a42-184" who="Q4935873">
            <seg xml:id="i-3nJKutWNJitS9BhS4QzbiV">
              Vi införde också ett investeringsstöd för bostäder. Kravet var
              att för att få del av stödet skulle bostäder byggas som människor
              med mer normala inkomster också har möjlighet att efterfråga.
            </seg>
          </u>
          <u xml:id="i-aa263c9df0d28a42-188" prev="i-aa263c9df0d28a42-184" who="Q4935873">
            <seg xml:id="i-TWKB9dc7ahHfArzQ7cnTtM">
              Under de senaste åren har det byggts mycket i Sverige. Det har
              byggts rekordmycket. Det är bra, men det behöver fortsätta så
              att fler unga ska få möjlighet att hyra eller köpa sin första
              bostad.
            </seg>
          </u>
          <u xml:id="i-aa263c9df0d28a42-189" prev="i-aa263c9df0d28a42-184" who="Q4935873">
            <seg xml:id="i-MkD24a3oEbk3tHx2mwoN73">
              Interpellanten frågar vad jag ser för hinder mot att införa ett
              skattebefriat bosparande för unga. Där har vi hittills gjort bedömningen
              att det viktiga är att det är för få bostäder. Att då lägga skattepengar
              på att se till att det byggs fler bostäder har varit den främsta
              prioriteringen från regeringens sida hittills. Eftersom problemet
              är bostadsbrist behöver vi lägga skattepengar på att se till att
              det byggs mer. Det är en prioritering som regeringen hittills
              gjort.
            </seg>
          </u>
          <u xml:id="i-aa263c9df0d28a42-190" prev="i-aa263c9df0d28a42-184" who="Q4935873">
            <seg xml:id="i-GZ7BicFvxt76HU5F1jdnK5">
              Något annat som man skulle behöva fundera över om ett bosparande
              införs är hur det slår fördelningsmässigt. När man tittar på det
              norska exemplet kan man se att det norska bosparandet i större
              utsträckning går till ungdomar med höga inkomster än till dem
              med lägre inkomster. Framför allt tycks sparandet gå till ungdomar
              vars föräldrar har stor nettoförmögenhet. Det är klart att det
              är problematiskt att lägga skattepengar som skattesubvention till
              ungdomar just för att deras föräldrar har stor nettoförmögenhet.
              Det är ett problem med det norska systemet. Om man ska diskutera
              en svensk variant behöver man se över hur man i så fall kan finna
              en fördelningsmässigt bra profil. Det ser jag inte i Kristdemokraternas
              förslag.
            </seg>
          </u>
          <note type="speaker" xml:id="i-K3VF1t3DQyCrotMUt2gpsF">
            Anf. 27 LARRY SÖDER (KD):
          </note>
          <u xml:id="i-aa263c9df0d28a42-191" next="i-aa263c9df0d28a42-197" who="Q21578777">
            <seg xml:id="i-X2YpTaZodH4un5foA3S3U2">
              Fru talman! Jag kan börja där finansministern slutade. Hon hävdar
              att i det norska systemet är det de med höga inkomster som sparar.
              Vårt förslag innebär att sparandet dras direkt från lönen, det
              vill säga att alla ungdomar mellan 18 och 34 år som har inkomst
              av tjänst skulle få ta del av sparandet. Det betyder att alla
              ungdomar oavsett inkomst skulle kunna vara med och ta del av sparandet.
              Det är en bra idé. Jag tycker inte att man ska inrikta sig på
              endast en specifik grupp av ungdomar, utan det ska så mycket som
              möjligt vara fråga om alla ungdomar.
            </seg>
          </u>
          <u xml:id="i-aa263c9df0d28a42-192" prev="i-aa263c9df0d28a42-191" who="Q21578777">
            <seg xml:id="i-EaPiadzo91SqafEHQbneP8">
              Jag håller med finansministern om att det byggs för få bostäder
              i Sverige. Jag hävdar att det råder en bostadskris när 100 000
              ungdomar inte kan få sin första bostad, när det finns människor
              som behöver en bostad som de kan kalla sin egen men där kommunerna
              inte kan leverera med hjälp av sociala kontrakt. Då råder en bostadskris.
            </seg>
          </u>
          <u xml:id="i-aa263c9df0d28a42-193" prev="i-aa263c9df0d28a42-191" who="Q21578777">
            <seg xml:id="i-TSaDb1RqjnwspUSAousyRG">
              Att sedan säga att investeringsstödet för hyreslägenheter ska
              lösa bostadskrisen är nästan skrattretande. Det stödet skapar
              inte en enda bostad. Det enda investeringsstödet löser är att
              det byggs hyresrätter i stället för bostadsrätter. Det skapar
              inte en enda ytterligare bostad.
            </seg>
          </u>
          <u xml:id="i-aa263c9df0d28a42-194" prev="i-aa263c9df0d28a42-191" who="Q21578777">
            <seg xml:id="i-UJmmyDcBRjT8MT28VC4bmD">
              Man vill slå sig för bröstet och säga att man har gjort så mycket
              under förra mandatperioden som innebär att bostadsbyggandet ökar.
              Jag skulle vilja utmana finansministern att berätta om tre stora
              reformer som ni genomförde under förra mandatperioden som ni anser
              att ni förtjänar en klapp på axeln för . Jag hävdar att det fanns
              andra incitament som gjorde att det byggdes en del under förra
              mandatperioden – men ändå för lite.
            </seg>
          </u>
          <u xml:id="i-aa263c9df0d28a42-195" prev="i-aa263c9df0d28a42-191" who="Q21578777">
            <seg xml:id="i-MPqkUGzkZ9SktWtSLuyyYP">
              Det har stipulerats att det behöver byggas 75 000 bostäder per
              år i Sverige, och i år byggs ungefär 40 000. Jag vill hävda att
              vi bygger på de problem som finns i Sverige om bostadsbyggandet
              inte ökar. Jag tror inte att ens finansministern tror på att de
              fyra punkter som finns med i januariavtalet kommer att lösa detta.
              Jag tror inte heller att finansministern anser att en skattereform
              kommer att lösa problemet. Det finns andra saker som vi gemensamt
              måste lösa.
            </seg>
          </u>
          <u xml:id="i-aa263c9df0d28a42-196" prev="i-aa263c9df0d28a42-191" who="Q21578777">
            <seg xml:id="i-CKec1682n2FA8SYYsVHRry">
              Jag tycker att det behövs bostadspolitiska samtal med alla partier
              i riksdagen. Bostadsministern har talat om att han är för den
              saken, men det händer ingenting.
            </seg>
          </u>
          <u xml:id="i-aa263c9df0d28a42-197" prev="i-aa263c9df0d28a42-191" who="Q21578777">
            <seg xml:id="i-4DxrA5iERq6cUaQn5T76n7">
              Varför förs inte bostadspolitiska samtal, finansministern, mellan
              alla partier? Vi kan inte skapa en lugn och trygg bostadsmarknad
              om inte alla partier är med på tåget på ett eller annat sätt.
            </seg>
          </u>
          <note type="speaker" xml:id="i-Excmoaf9Hw9vLSqmECFv7t">
            Anf. 28 Finansminister MAGDALENA ANDERSSON (S):
          </note>
          <u xml:id="i-aa263c9df0d28a42-198" who="Q4935873">
            <seg xml:id="i-2PLa1sphEWB2FNGoTENito">
              Fru talman! Varför pågår inga bostadspolitiska samtal? Det beror
              ju på att Larry Söders parti Kristdemokraterna och de andra borgerliga
              partierna tågade ut från de bostadssamtal som pågick. Det är orsaken.
            </seg>
          </u>
          <note type="speaker" xml:id="i-XaQwKUK4CWAmiKSB8oYWn4">
            Anf. 29 LARRY SÖDER (KD):
          </note>
          <u xml:id="i-aa263c9df0d28a42-199" next="i-aa263c9df0d28a42-204" who="Q21578777">
            <seg xml:id="i-KKNaW1dFFAtxhwoYmP3PDS">
              Fru talman! Nu tycker jag att finansministern är nonchalant,
              om jag ska vara ärlig.
            </seg>
          </u>
          <u xml:id="i-aa263c9df0d28a42-200" prev="i-aa263c9df0d28a42-199" who="Q21578777">
            <seg xml:id="i-AbkGQLKzs9JxWj2R38QjLb">
              Jag har sagt till bostadsministern många gånger under mandatperioden
              att jag ställer gärna upp och diskuterar olika lösningar. Jag
              har förstått att alla partier är överens, och vi behöver göra
              något gemensamt.
            </seg>
          </u>
          <u xml:id="i-aa263c9df0d28a42-201" prev="i-aa263c9df0d28a42-199" who="Q21578777">
            <seg xml:id="i-Jc9tbMRqhrYs357gnGFL6d">
              Jag fick inget svar från finansministern, och det är väl tillräckligt.
              Finansministern kunde inte berätta om tre reformer som har resulterat
              i fler bostäder under förra mandatperioden. Finansministern är
              svaret skyldig. Det vore klädsamt om man tog på sig koftan och
              talade om att man var duktig och byggde nya bostäder förra mandatperioden
              och även kunde leverera tre reformer som möjliggjorde detta. Då
              kan vi gå tillbaka i statistiken och se efter om finansministern
              har rätt.
            </seg>
          </u>
          <u xml:id="i-aa263c9df0d28a42-202" prev="i-aa263c9df0d28a42-199" who="Q21578777">
            <seg xml:id="i-LSxEbhYZg3DCJPnPV56zbk">
              Jag hävdar att vi behöver göra mer på området. Vi behövde göra
              mer under förra mandatperioden, och vi behöver göra mer denna
              mandatperiod. Jag tror att bostadspolitiska samtal skulle lösa
              problemet.
            </seg>
          </u>
          <u xml:id="i-aa263c9df0d28a42-203" prev="i-aa263c9df0d28a42-199" who="Q21578777">
            <seg xml:id="i-ChAPgHG8NQtTikpaqjCxc7">
              Sedan var det frågan om bosparande för unga. Jag hävdar med bestämdhet
              att vårt förslag riktar sig till alla ungdomar. Finansministerns
              oro över att detta skulle inrikta sig mot några ungdomar anser
              jag inte stämmer. Samtidigt tycker jag att det är viktigt att
              ungdomar kan få en första bostad, äga sin egen bostad, för sin
              livscykel. Det handlar om den ekonomiska och sociala trygghet
              som en bostad ger. Om det kostar lite pengar för staten är jag
              beredd att ta den kostnaden.
            </seg>
          </u>
          <u xml:id="i-aa263c9df0d28a42-204" prev="i-aa263c9df0d28a42-199" who="Q21578777">
            <seg xml:id="i-PJD7st6inCZtAChNaBDHd7">
              Har finansministern någon annan lösning så att pengarna kan läggas
              någon annanstans, vilket gör att fler bostäder kan byggas? Är
              det bra att ungdomar får en egen bostad och inte bor hemma?
            </seg>
          </u>
          <note type="speaker" xml:id="i-SjmWzyMyVnMCQhgWWDT5Ua">
            Anf. 30 Finansminister MAGDALENA ANDERSSON (S):
          </note>
          <u xml:id="i-aa263c9df0d28a42-205" next="i-aa263c9df0d28a42-211" who="Q4935873">
            <seg xml:id="i-Lrcr7FAC5YwuSfReNTopfP">
              Fru talman! Larry Söder hävdar att om man sätter på sig koftan
              och säger att det byggs mycket ska man ha svar på detta. Ja, då
              svarar jag att jag ska göra det. Låt mig då få motreplikera Larry
              Söder och säga att om man sätter på sig koftan och undrar varför
              det inte förs några bostadspolitiska samtal ligger svaret hos
              en själv, när man har tågat ut från just bostadspolitiska samtal.
            </seg>
          </u>
          <u xml:id="i-aa263c9df0d28a42-206" prev="i-aa263c9df0d28a42-205" who="Q4935873">
            <seg xml:id="i-TrAPTKJcYrRk3BnSDKKaBF">
              Vad har regeringen gjort för att det ska byggas fler bostäder?
              Vi har lagt fram en 22-punktslista på åtgärder som steg för steg
              genomförs, just för att det ska byggas fler bostäder. Det handlar
              om att tillgängliggöra mer statlig mark. Det handlar om att underlätta
              byggprocesser. Det handlar om att jobba med en lång rad åtgärder
              för att öka konkurrensen på byggmarknaden. Det är ett stort problem
              som gör att byggkostnaderna är höga.
            </seg>
          </u>
          <u xml:id="i-aa263c9df0d28a42-207" prev="i-aa263c9df0d28a42-205" who="Q4935873">
            <seg xml:id="i-PcTTGYVspPrmGeLbg3ioi4">
              Låt mig ta två konkreta exempel.
            </seg>
          </u>
          <u xml:id="i-aa263c9df0d28a42-208" prev="i-aa263c9df0d28a42-205" who="Q4935873">
            <seg xml:id="i-TpYZ7B1ddmLWTmnyxTbUM5">
              Vi har ändrat bullerkraven, vilket öppnar upp ny mark där det
              kan byggas. I mitt bostadsområde byggs här och nu bostäder som
              aldrig hade kunnat byggas om vi inte hade ändrat bullerkraven.
            </seg>
          </u>
          <u xml:id="i-aa263c9df0d28a42-209" prev="i-aa263c9df0d28a42-205" who="Q4935873">
            <seg xml:id="i-81be8QdukvtSrKxCQChQ9s">
              Därutöver kommer investeringsstöden, som nu har använts så att
              20 000 lägenheter kan påbörjas. Det är viktigt inte minst för
              att ungdomar ska kunna flytta hemifrån.
            </seg>
          </u>
          <u xml:id="i-aa263c9df0d28a42-210" prev="i-aa263c9df0d28a42-205" who="Q4935873">
            <seg xml:id="i-A44NLHs985D9EDNHHBCngN">
              Låt mig då påpeka att Kristdemokraterna i och med budgetmotionen
              som de tillsammans med Moderaterna och Sverigedemokraterna röstade
              igenom här i riksdagen röstade för att avskaffa just dessa investeringsstöd,
              som alltså möjliggjort påbörjandet av 20 000 bostäder riktade
              till människor med normala inkomster. Nu lyckades vi få tillbaka
              dem i vår vårändringsbudget. Det tycker jag är väldigt bra, och
              det är någonting som är viktigt för ungdomar.
            </seg>
          </u>
          <u xml:id="i-aa263c9df0d28a42-211" prev="i-aa263c9df0d28a42-205" who="Q4935873">
            <seg xml:id="i-AL4xmX95CFPxRfDcZ2mjEF">
              Larry Söder säger att alla kan ta del av det bosparande för unga
              som föreslås. Ja, det är klart att alla kan. Men vilka är det
              som har möjlighet att göra det? Det är de med höga inkomster,
              och det är de vars föräldrar har hög nettoförmögenhet och höga
              inkomster och kan betala in de pengarna. Det är att ta pengar
              från investeringsstöd som går till alla som har möjlighet att
              ta del av dessa bostäder och i stället rikta pengarna till ungdomar
              med höga inkomster eller rika föräldrar. Det är Kristdemokraternas
              politik.
            </seg>
          </u>
          <note xml:id="i-AZpZNk7uwUyq9zQsyZn7FY">
            Interpellationsdebatten var härmed avslutad.
          </note>
          <note xml:id="i-6HZjgnf7YB2759wzf8r8B8">
            § 7 Svar på interpellation 2018/19:269 om Skatteverkets minskade
            prioritering av brottslighet
          </note>
          <note type="speaker" xml:id="i-8MeZk3g9iK69d8ZgtkLvnQ">
            Anf. 31 Finansminister MAGDALENA ANDERSSON (S):
          </note>
          <u xml:id="i-aa263c9df0d28a42-212" next="i-aa263c9df0d28a42-215" who="Q4935873">
            <seg xml:id="i-YJYNWjqZe1rqm93JMfdrkp">
              Fru talman! Ingemar Kihlström har frågat mig på vems initiativ
              Skatteverket har ändrat sitt arbetssätt, om Skatteverket kan leva
              upp till sitt uppdrag i regleringsbrevet om de minskar sina granskningar
              av kriminella och terrorister med uppemot 90 procent samt vad
              jag kommer att göra för att åtgärda situationen.
            </seg>
          </u>
          <u xml:id="i-aa263c9df0d28a42-213" prev="i-aa263c9df0d28a42-212" who="Q4935873">
            <seg xml:id="i-4ZPVDWWrnkaoRkjqPqA2ko">
              Jag vill inleda med att konstatera att Skatteverket kommer att
              fortsätta sitt arbete mot organiserad brottslighet och terrorism
              i samma utsträckning som tidigare. För att bekämpa den organiserade
              brottsligheten måste samhällets insatser sättas in på flera fronter,
              och Skatteverket har en viktig roll i arbetet mot organiserad
              brottslighet och finansiering av terrorism. Hela byråkratins verktygslåda
              behöver användas. Skatteverkets arbete och det myndighetsgemensamma
              arbetet mot organiserad brottslighet har varit och är framgångsrikt.
              Skatteverket tar arbetet på stort allvar, och det kommer att fortsätta
              i samma takt som tidigare.
            </seg>
          </u>
          <u xml:id="i-aa263c9df0d28a42-214" prev="i-aa263c9df0d28a42-212" who="Q4935873">
            <seg xml:id="i-EE3pJrm3kmhrL9wL8bobmU">
              Under senare tid har olika kammarrätter gjort olika bedömningar
              om var bevisbördan i skattemål ska placeras. På grund av denna
              oklarhet har Skatteverket överklagat en av domarna till Högsta
              förvaltningsdomstolen. De olika domarna från kammarrätterna har
              gjort att Skatteverket förtydli gat sitt metodstöd för vissa skatteutredningar
              och den tillhörande bevisföringen i avvaktan på ytterligare vägledning.
              Detta för att säkra så god bevisning som möjligt.
            </seg>
          </u>
          <u xml:id="i-aa263c9df0d28a42-215" prev="i-aa263c9df0d28a42-212" who="Q4935873">
            <seg xml:id="i-LikXFo6tJKx84u2P1qxRhx">
              Skatteverket har en viktig roll i arbetet mot organiserad brottslighet
              och finansiering av terrorism. Så kommer det att fortsätta vara.
            </seg>
          </u>
          <note type="speaker" xml:id="i-DYxnfmDqiZaNYcoU41SoEE">
            Anf. 32 INGEMAR KIHLSTRÖM (KD):
          </note>
          <u xml:id="i-aa263c9df0d28a42-216" next="i-aa263c9df0d28a42-226" who="Q71340705">
            <seg xml:id="i-Pn9gQa2xmkxDNJFbppSNev">
              Fru talman! Först av allt vill jag tacka finansministern för
              svaret, men jag tycker att de frågor som ställdes i interpellationen
              tyvärr fortfarande är obesvarade.
            </seg>
          </u>
          <u xml:id="i-aa263c9df0d28a42-217" prev="i-aa263c9df0d28a42-216" who="Q71340705">
            <seg xml:id="i-AHgp1Tm6kGPUo5bxPptA51">
              Skatteverket har genom sitt arbete med att driva in skatter och
              kontrollera skattefusk och felaktig folkbokföring en nyckelroll
              i att upptäcka, förebygga och beivra brottslighet.
            </seg>
          </u>
          <u xml:id="i-aa263c9df0d28a42-218" prev="i-aa263c9df0d28a42-216" who="Q71340705">
            <seg xml:id="i-3PimCNoasizJGJPef891so">
              Ett exempel i närtid där Skatteverket spelat en mycket viktig
              roll för svensk inre säkerhet är i Säpos arbete med att gripa
              och utvisa ett flertal nyckelpersoner ur den islamistiska miljön
              i Sverige.
            </seg>
          </u>
          <u xml:id="i-aa263c9df0d28a42-219" prev="i-aa263c9df0d28a42-216" who="Q71340705">
            <seg xml:id="i-FGLhgYNynGfXtBYgXWYzuq">
              Därför är det ytterst förvånande att läsa att Skatteverket minskar
              sin granskning av kriminella och potentiella terrorister med 80–90
              procent.
            </seg>
          </u>
          <u xml:id="i-aa263c9df0d28a42-220" prev="i-aa263c9df0d28a42-216" who="Q71340705">
            <seg xml:id="i-4sohN1RHyeP6u5g5Ue659Y">
              Tidningar har avslöjat att Skatteverkets personal på ett seminarium
              ska ha fått beskedet att bevisbördan ställts på ända. Tidigare
              var en granskad person tvungen att bevisa att en kontantinsättning
              inte var skattepliktig. Nu ska i stället Skatteverkets utredare
              bevisa att inbetalningarna inte kommer från arbete. Skatteverkets
              egna experter skriver att situationen är absurd, att möjligheterna
              till brottsbekämpning nu tas bort och att en allt större del av
              brottsvinsterna kommer att kunna återinvesteras i nya brottsverktyg.
            </seg>
          </u>
          <u xml:id="i-aa263c9df0d28a42-221" prev="i-aa263c9df0d28a42-216" who="Q71340705">
            <seg xml:id="i-6CSpmn49LjbuUZStzoScAC">
              Fru talman! Det nya arbetssättet på Skatteverket är i mina ögon
              oroväckande steg i fel riktning i arbetet med att motverka brottslighet
              inom Sverige men även steg i fel riktning i det viktiga arbetet
              med att bekämpa brottslighet utanför våra gränser – brottslighet
              som också kan ha terrorkoppling.
            </seg>
          </u>
          <u xml:id="i-aa263c9df0d28a42-222" prev="i-aa263c9df0d28a42-216" who="Q71340705">
            <seg xml:id="i-Enuh3KdZ5ywLCoioUbiaM8">
              Den nya tillämpning som Skatteverkets rättsavdelning gjort grundar
              sig som jag förstår det på en dom i kammarrätten 2017, där Skatteverket
              förlorade. Men i ljuset av att Skatteverket vunnit i en stor del
              av motsvarande fall – uppgifter finns på 90–95 procent – framstår
              den nya tillämpningen som en åtgärd med alltför stort försiktighetstänk.
            </seg>
          </u>
          <u xml:id="i-aa263c9df0d28a42-223" prev="i-aa263c9df0d28a42-216" who="Q71340705">
            <seg xml:id="i-QPhaSBggUZc2JK34JtgJzy">
              Vi behöver ge våra myndigheter och deras tjänstemän verktyg för
              att bekämpa brottslighet. Det försiktighetstänk som nu råder i
              Skatteverket ger inte utredare möjlighet att verka med full kraft
              i denna riktning.
            </seg>
          </u>
          <u xml:id="i-aa263c9df0d28a42-224" prev="i-aa263c9df0d28a42-216" who="Q71340705">
            <seg xml:id="i-728j3idRyT4fwsE9pGESEh">
              Fru talman! Jag vill därför ställa följande frågor till finansminister
              Magdalena Andersson:
            </seg>
          </u>
          <u xml:id="i-aa263c9df0d28a42-225" prev="i-aa263c9df0d28a42-216" who="Q71340705">
            <seg xml:id="i-L58qZwRzjBM1YRbgFBf3u8">
              Vad är ministerns egen syn på och åsikt om att Skatteverket ändrat
              sitt arbetssätt?
            </seg>
          </u>
          <u xml:id="i-aa263c9df0d28a42-226" prev="i-aa263c9df0d28a42-216" who="Q71340705">
            <seg xml:id="i-Cw64TZJ4841zUijPmBvdy5">
              Anser ministern att Skatteverket utifrån den nya tillämpningen
              av lagen kan leva upp till sitt uppdrag i regleringsbrevet i ljuset
              av det faktum att Skatteverket minskat sina granskningar av kriminellas
              och terroristers kontanta medel med uppemot 90 procent?
            </seg>
          </u>
          <note xml:id="i-Dfbadi3G6ML5gwEt9RjEdH">
            Vad kommer finansministern att göra för att åtgärda situationen
            så att Skatteverkets utredare kan arbeta lika effektivt som tidigare?
          </note>
          <note type="speaker" xml:id="i-AmYgEe1fDpsuKhYszrD43V">
            Anf. 33 Finansminister MAGDALENA ANDERSSON (S):
          </note>
          <u xml:id="i-aa263c9df0d28a42-228" next="i-aa263c9df0d28a42-234" who="Q4935873">
            <seg xml:id="i-RSa5yjroLLE2wzEhYgHZdp">
              Fru talman! Ja, Skatteverket har en oerhört viktig roll i arbetet
              mot organiserad brottslighet och har också varit mycket framgångsrikt
              i det arbetet.
            </seg>
          </u>
          <u xml:id="i-aa263c9df0d28a42-229" prev="i-aa263c9df0d28a42-228" who="Q4935873">
            <seg xml:id="i-9QHrAHJyuW8BVQ25ABkmjy">
              Från regeringens sida har vi på olika sätt förstärkt Skatteverkets
              möjligheter att arbeta mot den organiserade brottsligheten. Bland
              annat har vi utökat den så kallade brottskatalogen, alltså vilka
              brott som Skatteverket kan arbeta med.
            </seg>
          </u>
          <u xml:id="i-aa263c9df0d28a42-230" prev="i-aa263c9df0d28a42-228" who="Q4935873">
            <seg xml:id="i-HVz1Azuj6GAMqEcyy9DSkc">
              Det har också varit framgångsrikt att arbeta myndighetsöverskridande
              vad gäller organiserad brottslighet. Till exempel lyckades ju
              Skatteverket i samarbete med bland annat Försäkringskassan, Trafikverket,
              naturligtvis Tullverket och andra myndigheter i praktiken helt
              slå ut de spritbussar som tidigare rullade till och från kontinenten
              och förde in illegal alkohol i Sverige.
            </seg>
          </u>
          <u xml:id="i-aa263c9df0d28a42-231" prev="i-aa263c9df0d28a42-228" who="Q4935873">
            <seg xml:id="i-CzsWuWDwp6iwSGKQqoRnxZ">
              Den information jag fått från Skatteverket är att man tar arbetet
              med att motverka brottslighet och förhindra finansiering av terrorism
              på största allvar, att det arbetet kommer att fortsätta i oförminskad
              takt och att man inte har någon minskad ambition vad gäller att
              granska och motverka sådant som misstänks vara brottsligt.
            </seg>
          </u>
          <u xml:id="i-aa263c9df0d28a42-232" prev="i-aa263c9df0d28a42-228" who="Q4935873">
            <seg xml:id="i-6mVJmPqr2xNaHjJDGdn5cR">
              Det är också viktigt att veta att Skatteverkets brottsbekämpande
              verksamhet har andra befogenheter än beskattningsverksamheten.
              Den direkt brottsbekämpande verksamheten vad gäller bland annat
              organiserad brottslighet och terrorism påverkas inte av den aktuella
              frågeställningen.
            </seg>
          </u>
          <u xml:id="i-aa263c9df0d28a42-233" prev="i-aa263c9df0d28a42-228" who="Q4935873">
            <seg xml:id="i-EeNa4L71WQzVATMCX7V26f">
              Vad gäller det metodstöd som Skatteverket har kommit ut med på
              senare tid är det normalt sett inte så att ministrar lägger sig
              i de interna metoderna på myndigheterna. Rättstillämpning och
              arbetsmetoder är någonting som myndigheter generellt anses bedriva
              och bedöma på allra bästa sätt.
            </seg>
          </u>
          <u xml:id="i-aa263c9df0d28a42-234" prev="i-aa263c9df0d28a42-228" who="Q4935873">
            <seg xml:id="i-XmWseGqFj4RXGGmNHozPCN">
              Det är dessutom viktigt att veta att detta är en vägledning som
              gäller nu, i avvaktan på domen från Högsta förvaltningsdomstolen.
              Jag har förstått att Skatteverket har gjort den i avvaktan på
              att få en dom i det ärendet. Då kommer rättsläget att bli klarare
              än det är i dag. Som interpellanten påpekar har man i olika domar
              kommit fram till olika saker.
            </seg>
          </u>
          <note type="speaker" xml:id="i-3cufScKFPQ3UZzuPEEMBN4">
            Anf. 34 INGEMAR KIHLSTRÖM (KD):
          </note>
          <u xml:id="i-aa263c9df0d28a42-235" next="i-aa263c9df0d28a42-242" who="Q71340705">
            <seg xml:id="i-AMvCc5HM6f13rTr2QReXYq">
              Fru talman! Den granskning som gjorts av Skatteverkets nya riktlinjer
              för att kontrollera penningflöden på konton tillhörande brottslingar
              har gjort att flera tidigare utredare och även terrorexperter
              uttalat sig kritiskt om nyordningen.
            </seg>
          </u>
          <u xml:id="i-aa263c9df0d28a42-236" prev="i-aa263c9df0d28a42-235" who="Q71340705">
            <seg xml:id="i-KXMCoX5GoYYV678SyWseEp">
              Bland annat har personer som tidigare arbetat som utredare bedömt
              att de nya riktlinjerna resulterat i att man granskar endast 10–20
              procent av de personer som misstänks.
            </seg>
          </u>
          <u xml:id="i-aa263c9df0d28a42-237" prev="i-aa263c9df0d28a42-235" who="Q71340705">
            <seg xml:id="i-KgXuduoA9CtDaHcTJAR863">
              Även polischefer har uttryckt oro över nyordningen, då Skatteverket
              har spelat en viktig roll för både polis och säkerhetspolis i
              arbetet mot tung kriminalitet. Som ministern nämnde är Skatteverket
              en viktig samarbetspartner för polisen, och polisen ser nu att
              möjligheten till effektivt samarbete och åtgärder kraftigt reducerats
              sedan nytolkningen i april i år.
            </seg>
          </u>
          <u xml:id="i-aa263c9df0d28a42-238" prev="i-aa263c9df0d28a42-235" who="Q71340705">
            <seg xml:id="i-Bn1H2gZ19sSPbKdnZ5hynn">
              Fru talman! Den nya tillämpningen togs enligt uppgift fram av
              Skatteverkets rättsavdelning efter att, som jag nämnde, Skatteverket
              förlorat en dom i kammarrätten i slutet av 2017. Dock har Skatteverket
              förlorat i kammarrätten tidigare i liknande fall, och enligt mina
              uppgifter har Skatteverket vunnit en stor del av målen, 90–95
              procent, i kammarrätten.
            </seg>
          </u>
          <u xml:id="i-aa263c9df0d28a42-239" prev="i-aa263c9df0d28a42-235" who="Q71340705">
            <seg xml:id="i-FpHtph6WoRrHHoXTDmkHRB">
              Man kanske kan tolka detta som att rättsavdelningen hade ett
              intresse av och en vilja att ändra tillämpning och riktlinjer,
              för är det verkligen nödvändigt att ändra en framgångsrik metod
              mot brottslighet utifrån någon enstaka förlust i kammarrätten?
              I mina ögon är det viktigare att fortsätta med samma metoder som
              gällde före april 2019 för att effektivt motverka brottslighet
              och också fortsätta med det framgångsrika samarbete som fanns
              mellan Skatteverket, polisen och Säkerhetspolisen.
            </seg>
          </u>
          <u xml:id="i-aa263c9df0d28a42-240" prev="i-aa263c9df0d28a42-235" who="Q71340705">
            <seg xml:id="i-7JDWRYor67Et6xZHuZpX6H">
              Som det står i interpellationssvaret har Skatteverket överklagat
              en dom till Högsta förvaltningsdomstolen för att få en förtydligande
              vägledning för framtiden. Borde man inte i så fall fortsätta enligt
              tidigare metod innan man har fått domen? Jag anser att Skatteverket
              bör få en tydlig instruktion om att återgå till tidigare tillämpning.
              Finns det lagliga hinder behöver vi initiera en lagändring snarast
              möjligt.
            </seg>
          </u>
          <u xml:id="i-aa263c9df0d28a42-241" prev="i-aa263c9df0d28a42-235" who="Q71340705">
            <seg xml:id="i-R1dMFNNbMy12wRRdVoPUM7">
              Fru talman! Jag vill ställa några kompletterande frågor till
              finansministern. Anser finansministern att Skatteverkets nya tillämpning
              är relevant, eller är den för långtgående i ljuset av att Skatteverket
              vunnit 90–95 procent av målen i kammarrätten med den tidigare
              tillämpningen?
            </seg>
          </u>
          <u xml:id="i-aa263c9df0d28a42-242" prev="i-aa263c9df0d28a42-235" who="Q71340705">
            <seg xml:id="i-RGGfWKdbopU2wZF8hUKkLc">
              Om Högsta förvaltningsdomstolen fattar ett beslut som går i samma
              riktning som Skatteverkets nuvarande striktare tillämpning av
              lagen, anser finansministern att vi behöver initiera åtgärder
              för att skapa förutsättningar för en effektivare kontroll enligt
              tidigare modell? Och om finansministern finner att vi behöver
              vidta åtgärder, vilken är tidsramen för att motverka grov brottslighet
              genom dessa påföljder?
            </seg>
          </u>
          <note type="speaker" xml:id="i-8oC35VQ6knoKTjbMbmYwjc">
            Anf. 35 Finansminister MAGDALENA ANDERSSON (S):
          </note>
          <u xml:id="i-aa263c9df0d28a42-243" next="i-aa263c9df0d28a42-247" who="Q4935873">
            <seg xml:id="i-63PDHMDckQJpqftve628G8">
              Fru talman! Det är väldigt ovanligt att en minister lägger sig
              i handläggningen på myndigheter. Det är inte något som är vanligt
              förekommande och inte heller något som jag känner till att man
              gjorde under alliansregeringens år. Regeringen stiftar lagar,
              myndigheterna verkställer lagarna och domstolar dömer i enskilda
              ärenden. Utifrån dessa domar anpassar myndigheterna sin lagstiftning.
            </seg>
          </u>
          <u xml:id="i-aa263c9df0d28a42-244" prev="i-aa263c9df0d28a42-243" who="Q4935873">
            <seg xml:id="i-3AfV7cRfRDoTvQ6G3Kxf3t">
              Sedan är det naturligtvis så att regeringen styr myndigheterna,
              men man brukar inte styra på så detaljerad nivå att man går in
              och lägger sig i enskilda metodstöd till handläggare på rättsavdelningen.
              Om vi ska ha en ny ordning för detta kanske vi ska ha en större
              diskussion i riksdagen om hur man tycker att det är lämpligt och
              riktigt att styra myndigheterna.
            </seg>
          </u>
          <u xml:id="i-aa263c9df0d28a42-245" prev="i-aa263c9df0d28a42-243" who="Q4935873">
            <seg xml:id="i-CBuv9bfVszGSU3xVgaeE56">
              Det finns naturligtvis också möjligheter för enskilda riksdagsledamöter
              och allmänhet att fråga Skatteverket om hur man utövar sin verksamhet
              och utifrån vilka riktlinjer.
            </seg>
          </u>
          <u xml:id="i-aa263c9df0d28a42-246" prev="i-aa263c9df0d28a42-243" who="Q4935873">
            <seg xml:id="i-j6vDfp5pedk6FvX69QpBa">
              Metodstödet i fråga finns i avvaktan på att domen ska komma från
              Högsta förvaltningsdomstolen. Min bedömning är att vi bör avvakta
              den.
            </seg>
          </u>
          <u xml:id="i-aa263c9df0d28a42-247" prev="i-aa263c9df0d28a42-243" who="Q4935873">
            <seg xml:id="i-RoL18CL7jgdwuEdRsDBk6P">
              I grunden handlar frågan om vilken bevisbedömning domstolarna
              gör – hur domstolarna värderar bevis i olika mål. Att domstolarna
              ska ändra sin bevisbedömning är inte något som det är enkelt för
              riksdagen att lagstifta om. Frågan är alltså komplicerad.
            </seg>
          </u>
          <note type="speaker" xml:id="i-WubQtLqXRM1eG1qgb577Tq">
            Anf. 36 INGEMAR KIHLSTRÖM (KD):
          </note>
          <u xml:id="i-aa263c9df0d28a42-248" next="i-aa263c9df0d28a42-250" who="Q71340705">
            <seg xml:id="i-PJLksRRUKeuE4CwotJcfCi">
              Fru talman! Skatteverket har, som vi båda ser det, en viktig
              uppgift i arbetet med att motverka grov brottslighet och även
              terrorrelaterade brott. För polis och säkerhetstjänst ger Skatteverkets
              insats viktig support i detta arbete.
            </seg>
          </u>
          <u xml:id="i-aa263c9df0d28a42-249" prev="i-aa263c9df0d28a42-248" who="Q71340705">
            <seg xml:id="i-PQiMf9vZHZAqngYCkzFn3t">
              I mina ögon ger den nya inriktningen, med dessa nya riktlinjer
              gällande kontroll av kriminellas ekonomiska tillgångar och var
              dessa medel kommit ifrån, resultatet att nu endast 10–20 procent
              kontrolleras jämfört med hur det förhöll sig innan de nya riktlinjerna
              infördes. Detta är ett steg i fel riktning, vilket också bekräftas
              av kritik och inlägg från polis, utredare och terrorforskare.
              Sverige och dess myndigheter behöver arbeta mer aktivt för att
              motverka grov brottslighet och terrorism, inte ta steg i motsatt
              riktning som nu sker.
            </seg>
          </u>
          <u xml:id="i-aa263c9df0d28a42-250" prev="i-aa263c9df0d28a42-248" who="Q71340705">
            <seg xml:id="i-8QAEkrZ2ww3LspRFYpibRZ">
              Jag ser det som naturligt att återgå till tidigare hantering
              och kontroll gällande kriminellas ekonomiska tillgångar, och om
              så krävs behöver vi politiker utfärda klarare riktlinjer och eventuellt
              genomföra lagändringar för att säkerställa detta viktiga arbete.
              Jag hoppas att denna åsikt också delas av finansminister och regering
              och att vi, om det behöver göras, vidtar nödvändiga korrigerande
              åtgärder i samsyn.
            </seg>
          </u>
          <note type="speaker" xml:id="i-WqPYExQmpoYWpErRvbZyBy">
            Anf. 37 Finansminister MAGDALENA ANDERSSON (S):
          </note>
          <u xml:id="i-aa263c9df0d28a42-251" next="i-aa263c9df0d28a42-255" who="Q4935873">
            <seg xml:id="i-PJvQDjHjxYDVB2eDryWntE">
              Fru talman! Det som är viktigt för mig är att Skatteverket fortsätter
              att vara en aktiv kraft för att säkerställa att man får de skatteinbetalningar
              som riksdagen har beslutat om men också att man är kraftfull i
              sitt arbete för att bekämpa skattebrottslighet och aktiv i arbetet
              mot organiserad brottslighet, penningtvätt och finansiering av
              terrorism.
            </seg>
          </u>
          <u xml:id="i-aa263c9df0d28a42-252" prev="i-aa263c9df0d28a42-251" who="Q4935873">
            <seg xml:id="i-4FaaTz6b9oGdzUGCtDRSTc">
              Våra myndigheter har arbetat alltmer intensivt med detta under
              de senaste åren. Det är ett väldigt viktigt arbete som har regeringens
              fulla stöd. Vi har också höjt kraven på det samarbete som ska
              ske mellan myndigheter och utökat de verktyg som myndigheterna
              har för detta. Skatteverket får bland annat möjlighet att utreda
              fler brott.
            </seg>
          </u>
          <u xml:id="i-aa263c9df0d28a42-253" prev="i-aa263c9df0d28a42-251" who="Q4935873">
            <seg xml:id="i-K8hy9SDMRk7Ph49VV47zgw">
              Vi har också infört nya brottsrubriceringar, bland annat folkbokföringsbrott,
              och skärpt lagstiftningen gällande olovlig identitetsanvändning,
              för att nämna några exempel. Detta är ett prioriterat område för
              regeringen.
            </seg>
          </u>
          <u xml:id="i-aa263c9df0d28a42-254" prev="i-aa263c9df0d28a42-251" who="Q4935873">
            <seg xml:id="i-A4RGMuNVfRooTwj4AwbvQe">
              Däremot brukar regeringen inte – och det är inte heller min plan
              – vara inne och på detaljnivå styra myndigheter när det gäller
              hur deras metodhandledning till enskilda handläggare ska se ut.
              Det gränsar väl också till att man riskerar att hamna i ett ministerstyre.
              I Sverige får ministrar inte lägga sig i enskilda ärenden. Att
              lägga sig i hur metodhandledningen ser ut i ett ärendeflöde är
              på gränsen när det gäller vad ministrar har möjlighet att göra
              och inte göra.
            </seg>
          </u>
          <u xml:id="i-aa263c9df0d28a42-255" prev="i-aa263c9df0d28a42-251" who="Q4935873">
            <seg xml:id="i-JLWYJLpfiXVPCKFfL9rLHp">
              Hittills har bedömningen från såväl socialdemokratiska och miljöpartistiska
              som borgerliga regeringar varit att detta inte är ett lämpligt
              sätt att förfara. Vi kan naturligtvis ha en diskussion om att
              göra på något annat sätt, men den är lite större än diskussionen
              om denna enskilda fråga.
            </seg>
          </u>
          <note xml:id="i-FyyiBNW2TdsX3d7FvvvmcU">
            Interpellationsdebatten var härmed avslutad.
          </note>
          <note xml:id="i-T5SuQ6g9fpTcApbW5pf8rY">
            § 8 Svar på interpellation 2018/19:266 om tillgången till byggbar
            mark
          </note>
          <note type="speaker" xml:id="i-CD5Mtgh7MSpikLvCVb9ttC">
            Anf. 38 Statsrådet PER BOLUND (MP):
          </note>
          <u xml:id="i-aa263c9df0d28a42-256" next="i-aa263c9df0d28a42-266" who="Q5581337">
            <seg xml:id="i-VXHSDud7BYT3CdKBLQvqgR">
              Fru talman! Larry Söder har frågat mig vilka åtgärder jag avser
              att vidta för att minska det strukturella underskottet på byggbar
              mark.
            </seg>
          </u>
          <u xml:id="i-aa263c9df0d28a42-257" prev="i-aa263c9df0d28a42-256" who="Q5581337">
            <seg xml:id="i-6zMRS8Evt9hKTayQvNqLwY">
              Behovet av nya bostäder är stort och väl känt. Enligt min uppfattning
              är det angeläget att vi skapar förutsättningar för att konsumenternas
              efterfrågan på bostäder ska kunna mötas av ett utbud som svarar
              mot behoven, i linje med det mål för bostadsmarknaden som riksdagen
              har fastställt.
            </seg>
          </u>
          <u xml:id="i-aa263c9df0d28a42-258" prev="i-aa263c9df0d28a42-256" who="Q5581337">
            <seg xml:id="i-ERQqfNArtEDn9hMWoGiqQ8">
              Primärt är det kommunen som bestämmer vilken mark som får bebyggas
              och hur bebyggelsen kan utformas. Detta innebär bland annat att
              det är kommunen som bestämmer om ett visst område får bebyggas
              med flerbostadshus eller med småhus.
            </seg>
          </u>
          <u xml:id="i-aa263c9df0d28a42-259" prev="i-aa263c9df0d28a42-256" who="Q5581337">
            <seg xml:id="i-KEh9583dy5e8jYfeZkea5s">
              Att småhusbyggandets andel av bostadsproduktionen minskar beror
              bland annat på att exploateringsgraden generellt sett är lägre
              för småhus än för flerbostadshus. Enligt Boverket är kommunerna
              generellt sett mindre benägna att prioritera planläggning för
              småhusändamål, delvis till följd av att tillgången på mark i centrala
              lägen är begränsad. För kommunerna ger planering för flerbostadshus
              ofta bättre avkastning i termer av nya byggrätter per arbetad
              tidsenhet än om området används för småhusbyggande.
            </seg>
          </u>
          <u xml:id="i-aa263c9df0d28a42-260" prev="i-aa263c9df0d28a42-256" who="Q5581337">
            <seg xml:id="i-4nmqjiz2M1stFbDuHuh2As">
              Konkurrensen om marken i kombination med de starka preferenserna
              för centralt boende är en viktig förklaring till att urbaniseringen
              leder till en lägre andel småhusbyggande. Ofta är det även ekonomiskt
              fördelaktigt för kommunen att planlägga för nya flerbostadshus
              jämfört med nya småhus. Detta beror på att fler boende kan dela
              på de investeringar som behövs i form av gator, vatten, avlopp
              och liknande. I centrala lägen konkurreras alltså småhusen ut
              ekonomiskt av bostadsrättshus eller hyreshus.
            </seg>
          </u>
          <u xml:id="i-aa263c9df0d28a42-261" prev="i-aa263c9df0d28a42-256" who="Q5581337">
            <seg xml:id="i-TUQeRqBFV4mKd75ec3GS5w">
              Enligt Boverket har konsumenternas preferenser delvis förändrats
              över tid i riktning mot en ökad efterfrågan på centrala lägen.
              De tomter som kommunerna tillhandahåller motsvarar därmed inte
              alltid köparnas önskemål om vilka kvaliteter en småhustomt bör
              ha. Trots att det i många kommuner finns färdiga byggrätter leder
              dessa inte alltid till nya småhus.
            </seg>
          </u>
          <u xml:id="i-aa263c9df0d28a42-262" prev="i-aa263c9df0d28a42-256" who="Q5581337">
            <seg xml:id="i-WPV4XNPpAofnozody4k19X">
              Jag kan även konstatera att förutsättningarna för att bygga småhus
              skiljer sig åt över landet. I många kommuner är det inte markpriserna
              eller bristen på byggrätter som är orsaken till att det inte byggs
              småhus. När priset för att köpa ett befintligt hus är väsentligt
              lägre än kostnaden för att bygga nytt är det många som avstår
              från att bygga.
            </seg>
          </u>
          <u xml:id="i-aa263c9df0d28a42-263" prev="i-aa263c9df0d28a42-256" who="Q5581337">
            <seg xml:id="i-9ywFpjkJEcAWfTcAVzJz9x">
              Med tanke på bristen på bostäder tycker jag att det är klokt
              att kommunerna planerar på ett sätt som ger många nya bostäder.
              Det gäller även om kommunernas val att prioritera byggandet av
              flerbostadshus i viss mån leder till att förutsättningarna för
              att bygga nya småhus påverkas negativt.
            </seg>
          </u>
          <u xml:id="i-aa263c9df0d28a42-264" prev="i-aa263c9df0d28a42-256" who="Q5581337">
            <seg xml:id="i-KNbYCHPraRRc6Snm1BYt42">
              Det förhållandevis låga småhusbyggandet kan naturligtvis ses
              som en konsekvens av det gällande regelverket i kombination med
              kommunernas tillämpning av planmonopolet. Samtidigt är det kommunerna
              som har bäst förutsättningar för att utforma våra städer på ett
              sätt som är långsiktigt hållbart. Kommunerna har alltså en viktig
              roll för att skapa förutsättningar för ett klimatsmart, hälsosamt
              och tryggt boende.
            </seg>
          </u>
          <u xml:id="i-aa263c9df0d28a42-265" prev="i-aa263c9df0d28a42-256" who="Q5581337">
            <seg xml:id="i-RFCWP9Nv1DDRBECnZiKtrf">
              I detta sammanhang bör även nämnas att regeringen har uppdragit
              åt en särskild utredare att se över möjligheterna att använda
              statlig mark för bostadsbyggande. I vissa fall kan alltså även
              staten bidra till att förbättra förutsättningarna för att öka
              tillgången till byggbar mark.
            </seg>
          </u>
          <u xml:id="i-aa263c9df0d28a42-266" prev="i-aa263c9df0d28a42-256" who="Q5581337">
            <seg xml:id="i-LxjBY5Qfa6P1CTKnJCbuMx">
              Av januariavtalet framgår att regeringen avser att genomföra
              omfattande regelförenklingar för att förenkla och förkorta planprocessen
              och därmed göra byggandet snabbare och billigare. Ett viktigt
              led i detta är att ge kommunerna bättre förutsättningar för att
              planlägga för ny bebyggelse. Därmed ger vi även förutsättningar
              för att konsumenternas efterfrågan på bostäder ska möta ett utbud
              som svarar mot behoven.
            </seg>
          </u>
          <note type="speaker" xml:id="i-CY4xXBWHPjTquAzSmMFS52">
            Anf. 39 LARRY SÖDER (KD):
          </note>
          <u xml:id="i-aa263c9df0d28a42-267" next="i-aa263c9df0d28a42-275" who="Q21578777">
            <seg xml:id="i-WKXt63KizPN93C519RqftM">
              Fru talman! Tack, ministern, för det fylliga svaret! Det visar
              att vi tycker att frågan är viktig.
            </seg>
          </u>
          <u xml:id="i-aa263c9df0d28a42-268" prev="i-aa263c9df0d28a42-267" who="Q21578777">
            <seg xml:id="i-Nid6xYXW91h4N5gFnQFXoM">
              Ministern säger i sitt svar att det är angeläget att bygga utifrån
              konsumenternas efterfrågan och kunna möta ett utbud som svarar
              mot behoven. Låt oss bena ut detta! Vi kan konstatera att det
              i dagsläget byggs alldeles för lite i Sverige, då vi inte klarar
              av att bygga utifrån det behov som finns. Vi klarar inte heller
              av att bygga utifrån efterfrågan. Vi vet att sju av tio vill äga
              sin bostad. Då borde vi rimligtvis bygga sju av tio bostäder i
              ägda bostadsformer av något slag. Det kan vara bostadsrätt eller
              egnahem. Vi är alltså långt ifrån både bostadsministerns och min
              önskesituation.
            </seg>
          </u>
          <u xml:id="i-aa263c9df0d28a42-269" prev="i-aa263c9df0d28a42-267" who="Q21578777">
            <seg xml:id="i-ETkS6ynsZ6heuWWBwmqNLA">
              Jag hävdar att regeringen och samarbetspartierna med iver motarbetar
              medborgarnas önskemål genom att ha ett investeringsstöd som är
              riktat mot hyresrätter och därmed snedvrider bostadsbyggandet
              ännu mer. Man ska komma ihåg att investeringsstödet, enligt mitt
              sätt att se det, inte har skapat en enda bostad som inte skulle
              ha kommit till ändå. Det gör bara att marknaden ser nyttan av
              att bygga hyresrätter i stället för annan form.
            </seg>
          </u>
          <u xml:id="i-aa263c9df0d28a42-270" prev="i-aa263c9df0d28a42-267" who="Q21578777">
            <seg xml:id="i-L6WDLeCeXSDQaymvTfZ92J">
              Ministern säger i sitt svar att fler vill bo centralt, och därmed
              väljer kommunerna på grund av både platsskäl och ekonomisk effektivitet
              att bygga flerbostadshus. Jag har all förståelse för att man centralt
              bygger hyresrätter och bostadsrätter, men runt om centrum finns
              stora möjligheter att bygga nya områden med småhus. Jag hävdar
              att kapacitetsbristen att planlägga gör att kommunerna väljer
              att bygga de större centrala områdena, och då får övriga områden
              stå tillbaka. Visserligen är det inte samma ekonomi för kommunen
              att bygga småhusområden, men en kommun ska se till andra värden
              än ekonomi. Faktum är ju att fler vill äga sin bostad.
            </seg>
          </u>
          <u xml:id="i-aa263c9df0d28a42-271" prev="i-aa263c9df0d28a42-267" who="Q21578777">
            <seg xml:id="i-5BMrWMnUjTDmepbAjJhN8V">
              Ministern säger i sitt svar att det är kommunerna som har planmonopolet
              och att det är de som har ansvaret, vilket är riktigt, men de
              äger inte processen själva. Vi i riksdagen kan inte slå ut med
              armarna och säga: ”Sorry, det är inte vårt bord.” Vi måste använda
              de möjligheter vi har. Därför tror jag på att man från länsstyrelsehåll,
              i samarbete med kommunerna, skulle kunna peka ut områden man anser
              är bra för nytt bostadsbyggande.
            </seg>
          </u>
          <u xml:id="i-aa263c9df0d28a42-272" prev="i-aa263c9df0d28a42-267" who="Q21578777">
            <seg xml:id="i-MHs6b9yr4UD2s8WzBoBgj8">
              På så sätt vet vi att planprocessen inte kommer att stoppas av
              länsstyrelsen, och kommunerna kan med gott hopp starta planprocesserna.
              Detta tillsammans med att låta byggherrarna ta över processen
              och leverera in det material som behövs ger kommunerna en möjlighet
              att lägga sina resurser på det som är viktigast, nämligen att
              kontrollera och besluta.
            </seg>
          </u>
          <u xml:id="i-aa263c9df0d28a42-273" prev="i-aa263c9df0d28a42-267" who="Q21578777">
            <seg xml:id="i-31ybaZaccNH3N7XAg7BLYg">
              Min uppfattning är att markens kostnader styrs av marknadskrafter,
              det vill säga priset beror på tillgång och efterfrågan. Just nu
              är vi dåliga på att leverera tillgång på byggbar mark, och vi
              är dåliga på att bygga så att efterfrågan mattas av. Vi kanske
              kan säga att vi ligger i sämsta läget för båda dessa saker. Som
              lök på laxen har vi kreditrestriktioner som gör att människor
              inte kan ta lån till sin bostad.
            </seg>
          </u>
          <u xml:id="i-aa263c9df0d28a42-274" prev="i-aa263c9df0d28a42-267" who="Q21578777">
            <seg xml:id="i-pTCGxjW6zHQUxogYMbXTv">
              Den mest effektiva vägen är att sätta tryck på kommunerna att
              planera mer mark för bostadsbyggande och ge dem en del alternativ
              för att få hjälp med detta. Byggherrestyrd planprocess är något
              vi kan göra. Med en stabilare planprocess där man minskar antalet
              överklaganden genom att ta ut avgift för dem samtidigt som man
              förenklar processen skulle även effektivisera kommunernas arbete.
              Då kan de göra det de är bäst på, det vill säga kontrollera och
              besluta.
            </seg>
          </u>
          <u xml:id="i-aa263c9df0d28a42-275" prev="i-aa263c9df0d28a42-267" who="Q21578777">
            <seg xml:id="i-DZ4rojDA1Fp9PdaqdxE87o">
              En annan del är att låta länsstyrelsen i samförstånd med kommunerna
              peka ut områden som är lämpliga för bostadsbyggande, så att processen
              blir stabilare och går snabbare. Vägen till mer och billigare
              byggbar mark går bara genom piska och morot. Piskan är att ställa
              krav på kommunerna om hur mycket bostäder som ska byggas – ett
              mål – vilket även bostadsministern har varit inne på. Moroten
              är att staten i form av länsstyrelsen pekar ut områden som får
              grönt ljus.
            </seg>
          </u>
          <note xml:id="i-UmYZqVpzq6RmkWzud1x8wy">
            Jag undrar vad bostadsministern säger om detta.
          </note>
          <note type="speaker" xml:id="i-XiMSAv4CVtSHS8rQg9cMfw">
            Anf. 40 Statsrådet PER BOLUND (MP):
          </note>
          <u xml:id="i-14wre1b66V26uvMBHsUaCG" next="i-aa263c9df0d28a42-285" who="Q5581337">
            <seg xml:id="i-PG8Q6qg3M73zPhmYLLwEGZ">
              Fru talman! Tack, Larry Söder, för interpellationen!
            </seg>
          </u>
          <u xml:id="i-aa263c9df0d28a42-277" who="Q5581337" prev="i-14wre1b66V26uvMBHsUaCG">
            <seg xml:id="i-JuNzKubfh4Kgwq8LZUhyqi">
              Som vi båda konstaterar är det angeläget att vi får ett ökat
              byggande och en bättre balans på bostadsmarknaden mellan tillgång
              och efterfrågan. Därför är det glädjande att det byggs mer än
              på mycket länge. Det är väldigt bra att vi nu har en hög aktivitet
              i byggandet. Men vi är förstås aldrig nöjda, utan vi vill gärna
              att det ska öka ännu mer. Det är dock tydligt att det blir en
              bättre balans mellan exempelvis ägt boende och hyrt boende. Det
              hyrda boendet har hållit sig på fortsatt höga nivåer. När kommunerna
              får frågan om detta av Boverket pekar de på att det är där många
              brister finns när det gäller tillgången till bostäder. Man pekar
              på hyreslägenheterna som en väsentlig faktor att hålla fokus på.
            </seg>
          </u>
          <u xml:id="i-aa263c9df0d28a42-278" prev="i-14wre1b66V26uvMBHsUaCG" who="Q5581337">
            <seg xml:id="i-WQdpJxZ798A3EpJ92anC1B">
              Jag delar inte Larry Söders bedömning att de lägenheter som kommer
              till på grund av vårt investeringsstöd skulle ha byggts ändå.
              Det är verkligen inte den bild jag får när jag besöker kommuner
              runt om i landet. De säger att utan detta stöd hade de aldrig
              kunnat bygga dessa bostäder, som riktar sig till målgrupper som
              nu har möjlighet att få en bostad på bostadsmarknaden. De hade
              heller aldrig byggts i de områden där man annars inte ser några
              marknadsförutsättningar för att bygga hyreslägenheter.
            </seg>
          </u>
          <u xml:id="i-aa263c9df0d28a42-279" prev="i-14wre1b66V26uvMBHsUaCG" who="Q5581337">
            <seg xml:id="i-W24VmeMdr7wVYGMXwktGJd">
              Vår bedömning är entydig. Utan stödet skulle dessa lägenheter
              inte ha kommit till. Det handlar om tiotusentals lägenheter som
              nu kommer ut på marknaden.
            </seg>
          </u>
          <u xml:id="i-aa263c9df0d28a42-280" prev="i-14wre1b66V26uvMBHsUaCG" who="Q5581337">
            <seg xml:id="i-S4WpHQVvYJN7DwouAtrfVu">
              Det är väsentligt att titta på hur vi kan skapa incitament och
              möjligheter för kommunerna att ta sin del av ansvaret. Ansvaret
              är ju delat, och vi behöver jobba tillsammans. Vi har därför arbetat
              fram en proposition om en utvecklad översiktsplanering för att
              lite större incitament ska skapas så att man tar ett övergripande
              ansvar. Man behöver försöka arbeta tillsammans i en region snarare
              än att varje kommun jobbar i sitt lilla stuprör. Denna proposition
              kommer att överlämnas till riksdagen i september. Det här kan
              vara åtminstone en dellösning på det som Larry Söder efterfrågar.
            </seg>
          </u>
          <u xml:id="i-aa263c9df0d28a42-281" prev="i-14wre1b66V26uvMBHsUaCG" who="Q5581337">
            <seg xml:id="i-EiCBzZCoYHZ73azjFqrND">
              Jag är däremot inte säker på att man kan ha ett siffersatt mål
              för varje kommun som skulle leda till det resultat som Larry Söder
              efterfrågar, det vill säga att fler småhus byggs. Vad vi nu ser
              är att urbaniseringen och den inflyttning som sker leder till
              att kommunerna snarare prioriterar flerbostadshus, eftersom man
              då får fler bostäder för det arbete som kommunen lägger ned. Man
              får även större möjligheter att täcka de kostnader som uppstår
              när man planlägger ett område och exempelvis börjar anlägga gator,
              elledningar, avlopp och liknande. Min bedömning är att vi med
              ett sådant recept snarare skulle se en ökad överflyttning till
              flerbostadshus.
            </seg>
          </u>
          <u xml:id="i-aa263c9df0d28a42-282" prev="i-14wre1b66V26uvMBHsUaCG" who="Q5581337">
            <seg xml:id="i-T9b7624g8pq7KeUqN7Sfgm">
              Jag är heller inte säker på att Larry Söder sätter fingret på
              rätt ställe när han talar om att det bara handlar om tillgången
              till mark och att det är den faktor som är begränsande för att
              fler småhus ska byggas.
            </seg>
          </u>
          <u xml:id="i-aa263c9df0d28a42-283" prev="i-14wre1b66V26uvMBHsUaCG" who="Q5581337">
            <seg xml:id="i-QQ38MD5nXUHDHL5S72ZdRF">
              Den senaste femårsperioden har nivån legat relativt konstant
              vad gäller småhus. Mellan 8 400 och 12 450 per år har byggts under
              de senaste fem åren. Denna utveckling har varit ganska stabil
              ända sedan mitten av 90 ‑ talet. Det ligger på runt 10 000 småhus
              per år. Däremot har nu antalet flerbostadshus ökat väldigt mycket.
              Där har det gått upp från ungefär 20 000 till över 40 000 under
              samma period. Där har det alltså varit en snabb ökning.
            </seg>
          </u>
          <u xml:id="i-aa263c9df0d28a42-284" prev="i-14wre1b66V26uvMBHsUaCG" who="Q5581337">
            <seg xml:id="i-Xv94Sn81mHFxGytS4oxa8r">
              När vi har tittat på tillgången till mark har det visat sig att
              det finns en hel del tomter för småhus som inte har bebyggts.
              Lantmäteriet konstaterar att det finns ungefär 115 000 tomter,
              varav 60 000 gäller permanenthus och 55 000 gäller fritidshus.
              Tillgången till mark verkar därför finnas. Även i storstadsregionerna
              finns 14 000 obebyggda tomter för permanenthus.
            </seg>
          </u>
          <u xml:id="i-aa263c9df0d28a42-285" prev="i-14wre1b66V26uvMBHsUaCG" who="Q5581337">
            <seg xml:id="i-3qb34sghesoVX76b8whnFn">
              Frågan är om man inte snarare borde titta på marknadsförutsättningarna
              än att fokusera på tillgången till byggbar mark. Det är kanske
              ett bättre sätt att nå framgång.
            </seg>
          </u>
          <note type="speaker" xml:id="i-UHfZgTm4W7PdewtEVa6MCB">
            Anf. 41 LARRY SÖDER (KD):
          </note>
          <u xml:id="i-aa263c9df0d28a42-286" next="i-aa263c9df0d28a42-294" who="Q21578777">
            <seg xml:id="i-K6uVocNa31kWXuugKrNHXR">
              Fru talman! Jag håller med ministern om att bostadsbyggandet
              ökade under början av förra mandatperioden. Orsakerna till det
              kan vi alltid diskutera. Men vi ser också att det är en nedgång
              nu. Vi kanske får någonstans mellan 40 000 och 45 000 nya bostäder
              under 2019. Jag tycker att det är alarmerande när vi säger att
              vi behöver 75 000 nya bostäder. Då pratar vi inte om boendeform
              över huvud taget, utan det är antalet bostäder som byggs. Jag
              tycker att det är alarmerande.
            </seg>
          </u>
          <u xml:id="i-aa263c9df0d28a42-287" prev="i-aa263c9df0d28a42-286" who="Q21578777">
            <seg xml:id="i-VcZQ9TvcXkmQNJXXwgeess">
              Detta gör att ungdomar fortfarande får bo kvar hos föräldrarna.
              Det är över 100 000 ungdomar som bor kvar och som inte får ett
              eget boende. Jag tycker att det är en bostadskris. Det har jag
              sagt till ministern förut, och jag hävdar det fortfarande.
            </seg>
          </u>
          <u xml:id="i-aa263c9df0d28a42-288" prev="i-aa263c9df0d28a42-286" who="Q21578777">
            <seg xml:id="i-M75NS642ENzsh1NrkZ5cNy">
              Bostadsministern berättade att det kommer en remiss i september
              som kanske är lite grann åt det håll som jag faktiskt vill. Det
              är glädjande.
            </seg>
          </u>
          <u xml:id="i-aa263c9df0d28a42-289" prev="i-aa263c9df0d28a42-286" who="Q21578777">
            <seg xml:id="i-NJVe2Wf6zeeSuu4ZLy3WJi">
              Om du frågar kommunpolitiker och byggherrar tror jag att du får
              höra att det ibland är länsstyrelsen som lägger krokben för bostadsbyggandet.
              Länsstyrelsen gör alltså så att processerna kanske blir flera
              år längre. Det är därför vi vill vända på kuttingen och säga:
              Länsstyrelsen kan tillsammans med kommuner tala om var det är
              rimligt att bygga någonstans, så att man slipper den här oron
              i byggprocessen och planprocessen. Då tror jag att man som kommun
              vågar satsa pengar, tid och kraft på detta.
            </seg>
          </u>
          <u xml:id="i-aa263c9df0d28a42-290" prev="i-aa263c9df0d28a42-286" who="Q21578777">
            <seg xml:id="i-7MCb2VR3DgXZxH2hTTDLy3">
              Sedan tror jag fortfarande att mängden byggbar mark som finns
              är beroende av vilket marknadsvärde det är. Det är klart att det
              är mer viktigt att använda marken på mest effektiva sätt om den
              kostar 3 miljoner i stället för 2 miljoner eller 1 miljon. Jag
              menar att det är så här: Om man lyckas få till mer byggbar mark
              minskar priset på den marken, och då kan vi få till fler småhus,
              vilket jag tror är bra. Det visar egentligen all statistik. Sju
              av tio vill bo i egnahem. Fyra av tio ungdomar vill faktiskt bo
              i villa. Det är behovet som ska styra, inte alltid pengarna. Behovet
              måste styra även för kommunerna, och det är faktiskt ett behov
              av småhus i kommunerna.
            </seg>
          </u>
          <u xml:id="i-aa263c9df0d28a42-291" prev="i-aa263c9df0d28a42-286" who="Q21578777">
            <seg xml:id="i-Y1GdvLH3kjo1rioEQQpW79">
              Låt oss se om det har legat stilla ganska länge! Det tror jag
              också, men jag tror att vi måste öka det. När vi ökar det totala
              bostadsbyggandet måste småhusbyggandet öka i samma omfattning.
            </seg>
          </u>
          <u xml:id="i-aa263c9df0d28a42-292" prev="i-aa263c9df0d28a42-286" who="Q21578777">
            <seg xml:id="i-FCkUePjcSe5YMygasMH7b7">
              Sedan kan bostadsministern och jag slåss om huruvida investeringsstödet
              har givit fler bostäder eller inte, men jag hävdar fortfarande
              att det inte har det. Som byggare ser man givetvis vad som är
              mest ekonomiskt att bygga. Det är hyresrätter i dagsläget, eftersom
              det finns ett investeringsstöd. Hade man inte haft investeringsstödet
              hade man kanske byggt bostadsrätter eller till och med småhus.
              Det hade blivit samma antal bostäder, och staten hade inte behövt
              lägga ut de pengarna över huvud taget.
            </seg>
          </u>
          <u xml:id="i-aa263c9df0d28a42-293" prev="i-aa263c9df0d28a42-286" who="Q21578777">
            <seg xml:id="i-7JbaxqxGHeCDbkzobB5SGh">
              Sedan tror jag fortfarande att vi skulle behöva en bredare diskussion
              om hur vi får upp bostadsbyggandet. Jag tycker nämligen att 40
              000− 45 000 bostäder är alldeles för lite. Vi måste våga sätta
              oss ned och bryta arm lite grann om vad vi vill och inte vill.
              Vi har pratat om kreditrestriktioner och sådant som gör att ungdomar
              inte kommer in på marknaden för ägda bostäder. Jag tror att vi
              skulle kunna komma överens i den frågan om vi sätter oss ned tillsammans.
            </seg>
          </u>
          <u xml:id="i-aa263c9df0d28a42-294" prev="i-aa263c9df0d28a42-286" who="Q21578777">
            <seg xml:id="i-Ux69sb7opGPoVxwkwJGvHA">
              Jag frågade finansministern om sådant var på gång. Hon ville
              inte svara på den frågan. Jag frågar bostadsministern: Finns det
              några bostadspolitiska samtal på gång, och är i så fall alla partier
              inblandade?
            </seg>
          </u>
          <note type="speaker" xml:id="i-TKjgqVzLz12s2V47gY5SQq">
            Anf. 42 Statsrådet PER BOLUND (MP):
          </note>
          <u xml:id="i-aa263c9df0d28a42-295" next="i-aa263c9df0d28a42-305" who="Q5581337">
            <seg xml:id="i-PY1Y3tdAesi53FS5tFn1Qo">
              Fru talman! När det gäller den sista frågan har vi nu intensiva
              samtal i den krets som står bakom januariavtalet. Där ingår en
              aktiv bostadspolitik, och vi håller på att genomföra alla de punkter
              som finns i fråga om bostadssektorn. Det handlar om hyresregelverken.
              Det handlar om investeringsstöden, som vi ska effektivisera. Det
              handlar också till exempel om att ställa krav på hållbarhet i
              byggsektorn. Det finns alltså många olika komponenter som kommer
              att leda fram till en hög aktivitet på bostadsmarknaden framöver.
            </seg>
          </u>
          <u xml:id="i-aa263c9df0d28a42-296" prev="i-aa263c9df0d28a42-295" who="Q5581337">
            <seg xml:id="i-ZRppGX85AEyYjsXRF3daF">
              Sedan välkomnar vi om det finns intresse även från andra partier
              att ha förhandlingar och diskussioner som kan leda fram till resultat.
              Vi bjöd in till sådana förhandlingar redan under den förra mandatperioden.
              De resulterade tyvärr inte i att vi kom överens, utan de borgerliga
              partierna lämnade samtalen. Nu är det framför allt de fyra partier
              som står bakom januariavtalet som fokuserar på att gå framåt.
              Men skulle förutsättningarna finnas är vår dörr öppen för att
              föra samtal kring bostadspolitiken framöver.
            </seg>
          </u>
          <u xml:id="i-aa263c9df0d28a42-297" prev="i-aa263c9df0d28a42-295" who="Q5581337">
            <seg xml:id="i-F2Tt7VjMLsWuxRGFs63q3T">
              Jag blir lite frågande när det gäller Larry Söders syn på vem
              som egentligen bär ansvaret för att ta fram planer. Vi har ju
              ett kommunalt självstyre. Det är en ganska fastslagen struktur
              i det svenska samhället att det är kommunerna som har planmonopolet
              och som också har ansvar för markanvändningen. Det låter lite
              grann som att Larry Söder vill luckra upp den principen. Det skulle
              då vara länsstyrelserna som är aktiva. Larry Söder säger att man
              ska vända på kuttingen. Länsstyrelsen skulle då komma med förslag
              på var man ska bygga.
            </seg>
          </u>
          <u xml:id="i-aa263c9df0d28a42-298" prev="i-aa263c9df0d28a42-295" who="Q5581337">
            <seg xml:id="i-R3Edufwvzjgz1Ur7sSWKCz">
              Det kan vara värt att fråga Larry Söder: Ifrågasätter Larry Söder
              det kommunala självstyret? Tycker han att staten i stället ska
              ta över delar av eller hela ansvaret för bostadsplaneringen och
              för planeringen när det gäller bostadssektorn?
            </seg>
          </u>
          <u xml:id="i-aa263c9df0d28a42-299" prev="i-aa263c9df0d28a42-295" who="Q5581337">
            <seg xml:id="i-9ZYZxSsQmU8LBWnXxVk4C8">
              Det tror jag skulle vara ett väldigt stort steg att ta. Det skulle
              snarare leda till mycket mer av konflikter på detta område än
              till att man hittar lösningar framåt. Jag är inte alls säker på
              att jag tycker att det är ett recept som skulle leda till det
              resultat som Larry Söder säger sig vilja uppnå.
            </seg>
          </u>
          <u xml:id="i-aa263c9df0d28a42-300" prev="i-aa263c9df0d28a42-295" who="Q5581337">
            <seg xml:id="i-KUFPz8j3jTLZ2Y3YCcsD1">
              Sedan räcker det inte med att bara vilja. I en marknadsekonomi,
              som vi ändå lever i, är det inte bara viljan utan också betalningsviljan
              som är avgörande för vad som åstadkoms på marknader. Frågan som
              man bör ställa är inte: Vill man bo i villa? Frågan som man bör
              ställa är: Vill man också betala kostnaden för att bo i en villa?
            </seg>
          </u>
          <u xml:id="i-aa263c9df0d28a42-301" prev="i-aa263c9df0d28a42-295" who="Q5581337">
            <seg xml:id="i-EBQiuMWfQJFkA1eCtqufq5">
              I det här fallet, särskilt i centrala områden, är det en väldigt
              stor betalningsvilja, eftersom det finns förutsättningar för att
              bygga flerfamiljshus, där flera kan dela på kostnaderna. Man får
              ned kostnaden per bostad, så att säga.
            </seg>
          </u>
          <u xml:id="i-aa263c9df0d28a42-302" prev="i-aa263c9df0d28a42-295" who="Q5581337">
            <seg xml:id="i-BGdRzq5eBXLTP7ADi276Mz">
              Kommunerna gör uppenbarligen bedömningen att betalningsviljan
              är större när det gäller bostadsrätter och hyreslägenheter än
              när det gäller småhus. Det finns också en grundläggande princip
              om att man ska ha en likställighet från kommunens sida. Man ska
              alltså inte från kommunens sida subventionera vissa kommunmedlemmar
              på bekostnad av andra, till exempel genom att sälja marken billigare
              till den som vill bygga en villa än till den som vill bygga en
              annan typ av boende.
            </seg>
          </u>
          <u xml:id="i-aa263c9df0d28a42-303" prev="i-aa263c9df0d28a42-295" who="Q5581337">
            <seg xml:id="i-6XEKQZpJssiKfNmcQWZAWm">
              Även där måste jag ställa en fråga till Larry Söder: Tycker Larry
              Söder att kommunerna aktivt ska subventionera genom att erbjuda
              marken till ett lägre pris för att det just ska vara småhus som
              ska byggas, eller står Larry Söder bakom likställighetsprincipen?
            </seg>
          </u>
          <u xml:id="i-aa263c9df0d28a42-304" prev="i-aa263c9df0d28a42-295" who="Q5581337">
            <seg xml:id="i-EaDjUM1j5nXhAnaewioZn3">
              Sedan handlar det om marknadsförutsättningar. Där finns det också
              en utmaning i stora delar av landet. Det finns helt enkelt inte
              marknadsförutsättningar för att bygga. Man får många gånger inte
              heller krediter från bankerna för att bygga eftersom priset på
              fastigheterna, när de är färdigbyggda, inte motsvarar byggkostnaderna.
            </seg>
          </u>
          <u xml:id="i-aa263c9df0d28a42-305" prev="i-aa263c9df0d28a42-295" who="Q5581337">
            <seg xml:id="i-NdRFzBzS7gPmNa5K4rMMoF">
              Vi har begärt och fått en rapport från Boverket om hur man kan
              finansiera egnahem på landsbygden och hur den finansieringen kan
              utvecklas. Där har man också föreslagit statliga topplån. Det
              är ett förslag som vi nu bereder vidare i Regeringskansliet. Detta
              skulle kunna göra att det kommer att finnas förutsättningar för
              att bygga småhus i fler delar av landet än i dag.
            </seg>
          </u>
          <note type="speaker" xml:id="i-HnfpgWAbDakxQbpa2b418D">
            Anf. 43 LARRY SÖDER (KD):
          </note>
          <u xml:id="i-aa263c9df0d28a42-306" next="i-aa263c9df0d28a42-311" who="Q21578777">
            <seg xml:id="i-EQkViU39ryXt3o895DwCRn">
              Fru talman! Givetvis är det kommunala självstyret viktigt, men
              jag tror också att vi i riksdagen måste ha ett helikopterseende.
              Om det byggs 40 000–45 000 nya bostäder i Sverige är det alldeles
              för lite. Då måste vi hitta incitament som gör att vi kan hjälpa
              kommunerna i detta syfte. Då tror jag att länsstyrelsen tillsammans
              med kommunerna faktiskt kan vända på kuttingen. I stället för
              att länsstyrelsen är den som hela tiden stoppar kan länsstyrelsen
              säga: Här kan vi gemensamt komma överens om att det är bra att
              bygga. Då är det kommunerna som fortfarande har planmonopol och
              är drivande.
            </seg>
          </u>
          <u xml:id="i-aa263c9df0d28a42-307" prev="i-aa263c9df0d28a42-306" who="Q21578777">
            <seg xml:id="i-Sb7o6BsXmByTqXKoahDThp">
              Precis som jag sa förut kan vi inte bara säga: Det är inte vårt
              problem. Det är riksdagens problem att det inte bygg s tillräckligt
              med bostäder i Sverige. Det är vårt problem, och vi måste lösa
              det på ett eller annat sätt. Då menar jag att vi måste se till
              att vi ger kommunerna de redskap som behövs.
            </seg>
          </u>
          <u xml:id="i-aa263c9df0d28a42-308" prev="i-aa263c9df0d28a42-306" who="Q21578777">
            <seg xml:id="i-VPJgwQbGYemgFQgpxGz3Gh">
              Sedan talar ministern om betalningsviljan när det gäller bostäderna.
              Det är klart att betalningsviljan finns, men inte hos de ungdomar
              som jag pratar om. Där har vi lagt upp kreditrestriktioner som
              gör att de faktiskt inte kan låna pengar till en bostad. Alldeles
              oavsett hur mycket vi skulle subventionera är bostadskostnaden
              alldeles för hög. Mycket beror på att markkostnaden är så hög
              som den är. Det är därför jag säger: Mer tillgång till mark gör
              att markpriset minskar. Då blir det billigare att bygga. Då blir
              det enklare att låna. Då blir det enklare för ungdomar att komma
              in.
            </seg>
          </u>
          <u xml:id="i-aa263c9df0d28a42-309" prev="i-aa263c9df0d28a42-306" who="Q21578777">
            <seg xml:id="i-JYjeyTZzhfrtG8BE1nFULM">
              Det är en kedjereaktion som vi måste se. Jag tror att man måste
              se att kommuner tillsammans kan göra mycket, men vi måste också
              hjälpa till med detta.
            </seg>
          </u>
          <u xml:id="i-aa263c9df0d28a42-310" prev="i-aa263c9df0d28a42-306" who="Q21578777">
            <seg xml:id="i-T4kphKqqrQ9sRJcHC6yG6E">
              Om sju människor av tio vill bo i eget boende är det vår uppgift
              att se till att det finns en möjlighet att möta det behovet. Vi
              ska inte bara säga: Det är inte vårt bord.
            </seg>
          </u>
          <u xml:id="i-aa263c9df0d28a42-311" prev="i-aa263c9df0d28a42-306" who="Q21578777">
            <seg xml:id="i-5zU8PA1QhwsBy8N7VRR3nT">
              Jag hinner inte med att komplettera med januariavtalet, men det
              är skrämmande att det faktiskt inte står någonting där om det
              ägda boendet som gör att jag ser att vi ökar byggandet.
            </seg>
          </u>
          <note type="speaker" xml:id="i-5TKFvMWMYwttwTspxoyseT">
            Anf. 44 Statsrådet PER BOLUND (MP):
          </note>
          <u xml:id="i-aa263c9df0d28a42-312" next="i-aa263c9df0d28a42-316" who="Q5581337">
            <seg xml:id="i-TQwc87Un3Y9HJoCpGJs3x9">
              Fru talman! Vi har ett byggande som ligger på nivåer som vi inte
              har sett på decennier. Det gäller det hyrda boendet, som har ökat
              väldigt kraftigt. Det gäller även det ägda boendet, som ligger
              på nivåer som är långt utöver det som vi såg byggas även under
              Alliansens åtta år vid regeringsmakten. Det är någonting som vi
              tillsammans borde kunna glädjas över.
            </seg>
          </u>
          <u xml:id="i-aa263c9df0d28a42-313" prev="i-aa263c9df0d28a42-312" who="Q5581337">
            <seg xml:id="i-K2Guf58ghs64rmtngrpY8A">
              Vi vill såklart ha ännu högre byggande, och detta är också något
              som vi arbetar för, även tillsammans med kommunerna i Sverige.
              Därför har vi en mer aktiv bostadspolitik än vi har haft på många
              år. Vi har ett januariavtal med ett stort antal punkter som rör
              just bostadsmarknaden, och vi har pratat om att vi behöver se
              över hyresstrukturen för både nybyggnation och det befintliga
              men också investeringsstöden, som leder till att vi bygger ett
              segment som inte har byggts under lång tid, det vill säga små
              hyreslägenheter med rimliga hyror. Vi har även kommit överens
              om att vi ska göra en skatteöversyn där bostadsmarknaden kommer
              att vara i blickfånget, för att få en bättre fungerande bostadsmarknad
              och också minska riskerna med hushållens skuldsättning.
            </seg>
          </u>
          <u xml:id="i-aa263c9df0d28a42-314" prev="i-aa263c9df0d28a42-312" who="Q5581337">
            <seg xml:id="i-8DRufFQtYENBTmNz6B1N7s">
              Detta är bara ett axplock. Vi arbetar också aktivt med att korta
              handläggningstiderna på Lantmäteriet och samverka med kommunerna
              och även få dem att samverka regionalt, för det gäller ofta en
              regional bostadsmarknad där vi inte kan ha en situation där vissa
              kommuner tar sitt ansvar för bostadsförsörjningen medan andra
              inte gör det.
            </seg>
          </u>
          <u xml:id="i-aa263c9df0d28a42-315" prev="i-aa263c9df0d28a42-312" who="Q5581337">
            <seg xml:id="i-KCbKWsTLJB1uDi3EpA15fc">
              Vi har även en pågående inventering av statlig mark där vi ser
              hur staten som markägare kan bidra till att det byggs fler hus.
              Till exempel har Akademiska Hus inventerat sina marker och kommit
              med förslag på 28 000 bostäder som kan bidra till att minska bostadsbristen,
              särskilt bland unga och studenter. Vi tittar också på annan statlig
              mark, och en utredning arbetar nu med att titta på om staten kan
              bidra med sina markinnehav för att ytterligare minska bostadsbristen
              och bidra till ökat byggande.
            </seg>
          </u>
          <u xml:id="i-aa263c9df0d28a42-316" prev="i-aa263c9df0d28a42-312" who="Q5581337">
            <seg xml:id="i-DebrbXmhkhHT3UZdBkuJoG">
              Vi har alltså en aktiv bostadspolitik, och jag är övertygad om
              att den kommer att leda till att vi får en fortsatt dynamisk bostadsmarknad
              där vi ser en hög nivå på byggandet. Detta är något som vi välkomnar,
              och jag hoppas att vi kan arbeta tillsammans för att få en ännu
              högre nivå framöver.
            </seg>
          </u>
          <note xml:id="i-VrbpCNLtBKM8kP4XvcTXbf">
            Interpellationsdebatten var härmed avslutad.
          </note>
          <note xml:id="i-TqEEWyomUy1AdsFJ6BDguD">
            § 9 Svar på interpellationerna 2018/19:242, 243 och 245 om förflyttningen
            av generaldirektör Ann-Marie Begler
          </note>
          <note type="speaker" xml:id="i-LYwH5yQRr2CTQDJDnLTLjP">
            Anf. 45 Statsrådet ANNIKA STRANDHÄLL (S):
          </note>
          <u xml:id="i-aa263c9df0d28a42-317" next="i-aa263c9df0d28a42-324" who="Q4980750">
            <seg xml:id="i-E3HRs93LZJj6gBjyPMB5nM">
              Fru talman! Elisabeth Björnsdotter Rahm har frågat mig vilka
              brister i samverkan som har förekommit och när dessa brister diskuterades
              med generaldirektören eller Försäkringskassans styrelse.
            </seg>
          </u>
          <u xml:id="i-aa263c9df0d28a42-318" prev="i-aa263c9df0d28a42-317" who="Q4980750">
            <seg xml:id="i-AZt8BeP47E7mZ5cLD4VK7C">
              Lars Beckman har frågat mig om jag är nöjd med Ann-Marie Beglers
              arbete eller inte, eftersom båda dessa saker ju inte kan gälla
              samtidigt.
            </seg>
          </u>
          <u xml:id="i-aa263c9df0d28a42-319" prev="i-aa263c9df0d28a42-317" who="Q4980750">
            <seg xml:id="i-DtWBprhzjfL1zsNY8rTNDN">
              Jan Ericson har frågat mig hur det kan komma sig att jag och
              den förflyttade Ann-Marie Begler har så olika syn på om förflyttningen
              var frivillig eller inte.
            </seg>
          </u>
          <u xml:id="i-aa263c9df0d28a42-320" prev="i-aa263c9df0d28a42-317" who="Q4980750">
            <seg xml:id="i-GYjvRCwHFgCXS7m5deGk5C">
              Försäkringskassan är en av Sveriges viktigaste myndigheter därför
              att den är så central i olika skeden av människors liv. Det är
              när livet vänder eller förändras som socialförsäkringarna och
              Försäkringskassan finns där för att ge trygghet. Sjukförsäkringen
              är en del av socialförsäkringen som Försäkringskassan har ansvar
              för att administrera. Fokus för sjukförsäkringen har under de
              senaste åren varit att kombinera en rättssäker handläggning och
              tillämpning med ett bra stöd för individen att kunna komma tillbaka
              till hälsa och arbete.
            </seg>
          </u>
          <u xml:id="i-aa263c9df0d28a42-321" prev="i-aa263c9df0d28a42-317" who="Q4980750">
            <seg xml:id="i-6cDL4giZp7AubLtajiRbtU">
              Det var också för detta uppdrag som regeringen hösten 2015 utsåg
              Ann-Marie Begler till generaldirektör för Försäkringskassan. Hon
              är en erfaren statstjänsteman, och under hennes ledning har Försäkringskassan
              bland annat stärkt sjukförsäkringshandläggningen och fokuserat
              på rättssäkerheten. Detta bidrog till att sjukfrånvaron minskade
              och började stabiliseras, men regeringen såg också andra konsekvenser
              av Försäkringskassans arbete. Från många olika håll – hälso- och
              sjukvården, andra myndigheter, arbetsmarknadens parter och enskilda
              individer – fick vi alltmer tydliga signaler om att Försäkringskassans
              lagstadgade samordningsansvar inte prioriterades av myndigheten
              i tillräcklig omfattning. Samarbeten med aktörer avslutades och
              försämrades kraftigt.
            </seg>
          </u>
          <u xml:id="i-U6Trm1pEe92RJoZxbtCnQ9" prev="i-aa263c9df0d28a42-317" who="Q4980750">
            <seg xml:id="i-4yRUZ3gp9erjN2oPzSUXaT">
              Som en reaktion på detta genomförde Socialdepartementet många
              myndighetsdialoger, både med Försäkringskassan enskilt och med
              andra berörda myndigheter. Mellan den 25 januari 2017 och den
              9 april 2018 genomfördes 16 myndighetsdialoger med Försäkringskassans
              ledning. Tre av dessa dialoger var extraordinära möten mellan
              generaldirektörerna för Försäkringskassan respektive Arbetsförmedlingen
              som enkom handlade om behovet av att förbättra samverkan. Två
              av dessa dialoger var mellan Försäkringskassan och Inspektionen
              för vård och omsorg. Temat för dessa möten var också behovet av
              förbättrad samverkan.
            </seg>
          </u>
          <u xml:id="i-aa263c9df0d28a42-322" prev="i-aa263c9df0d28a42-317" who="Q4980750">
            <seg xml:id="i-BSWFEUaAGNnqtGfmeZ2zfs">
              Under den tid som Ann-Marie Begler var generaldirektör för Försäkringskassan
              gav regeringen dessutom åtta olika regeringsuppdrag för att förstärka
              samverkan och samordningen mellan Försäkringskassan och andra
              aktörer.
            </seg>
          </u>
          <u xml:id="i-aa263c9df0d28a42-323" prev="i-aa263c9df0d28a42-317" who="Q4980750">
            <seg xml:id="i-94dRs6spcSFe8CZKRKACfX">
              Under våren 2018 kunde vi dock konstatera att trots dialoger
              och uppdrag mottogs det inte på myndigheten på önskvärt sätt.
              Vi fick inte önskvärd kvittens på de uppdrag som lämnats. Vi kunde
              också konstatera att vi fortsatte att få tydliga signaler från
              andra aktörer om att samverkan inte förbättrades. Det framkom
              inte minst vid den gemensamma myndighetsdialogen mellan Försäkringskassan
              och Arbetsförmedlingen. Detta ledde fram till att regeringen till
              sist landade i att förtroendet för generaldirektörens förmåga
              att leda Försäkringskassan i en riktning där vi ville se ett ökat
              fokus på samordning och samverkan helt enkelt inte fanns.
            </seg>
          </u>
          <u xml:id="i-aa263c9df0d28a42-324" prev="i-aa263c9df0d28a42-317" who="Q4980750">
            <seg xml:id="i-MjQGkHXdwSfM5hD8JXWc9s">
              Vid flera tillfällen hade generaldirektören själv uttryckt att
              hon inte kunde vara kvar som myndighetschef för Försäkringskassan
              om regeringen inte hade förtroende för hennes sätt att leda myndigheten.
              När jag slutligen, den 25 april 2018, förklarade för henne att
              detta förtroende inte längre fanns blev slutsatsen att hon därmed
              inte kunde vara kvar som generaldirektör för Försäkringskassan
              och att hon i stället skulle anställas i Regeringskansliet. Detta
              innebär inte att hon delade regeringens uppfattning om bristerna
              i ledningen av myndigheten, men det fanns en samsyn om att hon
              inte kunde vara kvar om det inte fanns förtroende för hennes sätt
              att leda myndigheten.
            </seg>
          </u>
          <note type="speaker" xml:id="i-Sh5wVCY9a6F7JvAaBEivZD">
            Anf. 46 ELISABETH BJÖRNSDOTTER RAHM (M):
          </note>
          <u xml:id="i-aa263c9df0d28a42-325" next="i-aa263c9df0d28a42-330" who="Q4939382">
            <seg xml:id="i-ETnZybooAEsFMh5jTfqRQb">
              Fru talman! Jag tackar statsrådet för en tydlig beskrivning av
              Försäkringskassans verksamhet och av myndighetens komplexitet.
              Jag är enig med statsrådet om att Försäkringskassan är en av Sveriges
              viktigaste myndigheter, och därför är det av yttersta vikt att
              styrning och ledning fungerar bra och att det finns en tydlighet
              från regeringen i det regleringsbrev som skrivs.
            </seg>
          </u>
          <u xml:id="i-aa263c9df0d28a42-326" prev="i-aa263c9df0d28a42-325" who="Q4939382">
            <seg xml:id="i-NLL4w4tVG9w3o5MdoKUGiT">
              Riksrevisionen har i sin granskning av Försäkringskassans beslutsstöd
              varit tydlig med att det finns stora brister, och det ligger på
              statsrådets ansvar att i sitt regleringsbrev se till att det fungerar
              rättssäkert och att myndighetsutövningen ger trygghet till dem
              som behöver stöttning och hjälp.
            </seg>
          </u>
          <u xml:id="i-aa263c9df0d28a42-327" prev="i-aa263c9df0d28a42-325" who="Q4939382">
            <seg xml:id="i-BiZeREoSb1D91wx9zLJwAs">
              Jag har ställt två frågor till statsrådet om när de påtalade
              brister som fanns i samverkan mellan statsrådets departement och
              den dåvarande generaldirektören Ann-Marie Begler diskuterades.
              I svaret beskriver statsrådet en rad dialoger som förts, alla
              med temat att förbättra samverkan.
            </seg>
          </u>
          <u xml:id="i-aa263c9df0d28a42-328" prev="i-aa263c9df0d28a42-325" who="Q4939382">
            <seg xml:id="i-A8HsDKMatCbzAuq9MTn6nr">
              Samtidigt skriver Försäkringskassans dåvarande styrelseordförande
              att hon inte kan påminna sig att brister i myndighetens samverkan
              med andra myndigheter har varit uppe till diskussio n med departementets
              ledning. I ett citat säger den dåvarande styrelseordföranden att
              hennes uppfattning är att om departementet varit så missnöjt med
              den dåvarande generaldirektören att man hade gett henne upprepade
              varningar och övervägde att flytta henne skulle man definitivt
              ha tagit upp frågan med styrelsens ordförande, men detta skedde
              inte.
            </seg>
          </u>
          <u xml:id="i-aa263c9df0d28a42-329" prev="i-aa263c9df0d28a42-325" who="Q4939382">
            <seg xml:id="i-44SYvtT6FPjx6FHaoV6YY2">
              Statsrådet har i medierna utryckt att den dåvarande generaldirektören
              Ann-Marie Begler har utfört sitt uppdrag väl och har hanterat
              de utmaningar hon mött. I ett brev till konstitutionsutskottets
              ledamöter skriver två tidigare medarbetare vid Försäkringskassan
              att departementets hantering av den dåvarande generaldirektören
              och myndigheten är upprörande. Detta är starka ord när vi pratar
              om en av Sveriges viktigaste myndigheter.
            </seg>
          </u>
          <u xml:id="i-aa263c9df0d28a42-330" prev="i-aa263c9df0d28a42-325" who="Q4939382">
            <seg xml:id="i-3aBCS9HNQRA6grH8jBEE5g">
              Jag måste säga att jag inte riktigt får ihop när, var och hur
              bristerna i samverkan framkommit och förekommit.
            </seg>
          </u>
          <note type="speaker" xml:id="i-7XFsisEoh4QK6a4gGXPiCV">
            Anf. 47 LARS BECKMAN (M):
          </note>
          <u xml:id="i-aa263c9df0d28a42-331" next="i-aa263c9df0d28a42-343" who="Q5596130">
            <seg xml:id="i-FqBUubJfKbMuMu2oBymhvj">
              Fru talman! Jag tackar statsrådet för svaret.
            </seg>
          </u>
          <u xml:id="i-aa263c9df0d28a42-332" prev="i-aa263c9df0d28a42-331" who="Q5596130">
            <seg xml:id="i-LpWvSh4Qfrnoej4NE8nfSc">
              Jag skulle tro att vi är väldigt många som är förvånade över
              till exempel hur barn förlorade sin LSS under den förra mandatperioden.
              Vi kunde läsa i medierna om hur förtvivlade föräldrar helt enkelt
              inte fick den hjälp som de behövde.
            </seg>
          </u>
          <u xml:id="i-aa263c9df0d28a42-333" prev="i-aa263c9df0d28a42-331" who="Q5596130">
            <seg xml:id="i-Rig8DdtWHZakEBLaZVgxkp">
              Jag tror att det är många som är förvånade över att i en välfärdsstat
              som Sverige kunde en kvinna dö på en toalett i Malmö på grund
              av att hon hade fått sin personliga assistans indragen. Jag tror
              att det är många som är chockade över det.
            </seg>
          </u>
          <u xml:id="i-aa263c9df0d28a42-334" prev="i-aa263c9df0d28a42-331" who="Q5596130">
            <seg xml:id="i-Ka2EydY9XbbRP9diaB6MYC">
              Det är nog så man ska se bakgrunden till att statsrådet helt
              enkelt gav Försäkringskassans före detta generaldirektör sparken.
              Generaldirektören fullföljde det uppdrag som hon hade fått av
              regeringen. Det är därför naturligtvis regeringen som ska bära
              skulden.
            </seg>
          </u>
          <u xml:id="i-aa263c9df0d28a42-335" prev="i-aa263c9df0d28a42-331" who="Q5596130">
            <seg xml:id="i-6rSWbVix1PnPQhkLTZH1GM">
              Men jag tänker på följande sätt. Om vi hade haft en generaldirektör
              som inte hade haft ett fantastiskt civilkurage och berättat hur
              det egentligen var hade vi kunnat tro på det som statsrådet sa
              på pressträffen. Hon sa då: Det uppdrag som Ann-Marie fick för
              tre år sedan har hon utfört väl, och hon har hanterat de utmaningar
              som har mött henne. Ann-Marie har målmedvetet arbetat för en rättssäkerhet
              i verksamheten med ordning och reda.
            </seg>
          </u>
          <u xml:id="i-aa263c9df0d28a42-336" prev="i-aa263c9df0d28a42-331" who="Q5596130">
            <seg xml:id="i-9W5SZWUEfS6ABonphzTYXH">
              Det är alltså detta som hade kunnat vara beskedet till svenska
              folket om inte Ann-Marie Begler själv hade gått ut och berättat
              hur det egentligen var. Det hade till och med kunnat vara så att
              regeringen, om vi ska förstå konstitutionsutskottets betänkande,
              hade gett ett annat viktigt generaldirektörsuppdrag till den person
              som man då uppenbarligen inte hade förtroende för.
            </seg>
          </u>
          <u xml:id="i-aa263c9df0d28a42-337" prev="i-aa263c9df0d28a42-331" who="Q5596130">
            <seg xml:id="i-4sG9QA37HMq3ywNnTkMtEH">
              Fru talman! Jag anser att det är direkt vilseledande när ett
              statsråd håller en presskonferens och berättar att man har fullt
              förtroende för det uppdrag som den före detta generaldirektören
              har utfört när man egentligen uppenbarligen inte hade detta förtroende.
            </seg>
          </u>
          <u xml:id="i-aa263c9df0d28a42-338" prev="i-aa263c9df0d28a42-331" who="Q5596130">
            <seg xml:id="i-F9jYyiMJ1YmL3rT6GyTb5R">
              Fru talman! Man skulle faktiskt kunna säga att någon har blåljugit
              svenska folket rakt i ansiktet.
            </seg>
          </u>
          <u xml:id="i-aa263c9df0d28a42-339" prev="i-aa263c9df0d28a42-331" who="Q5596130">
            <seg xml:id="i-TMtNaY47SfdzRHgkKd8Syo">
              Jag beundrar den före detta generaldirektörens civilkurage när
              hon har varit så tydlig med att berätta hur det egentligen är.
              Jag tycker också att det är mycket starkt gjort av de före detta
              och nuvarande medarbetarna på Försäkringskassan att berätta hur
              det egentligen är.
            </seg>
          </u>
          <u xml:id="i-aa263c9df0d28a42-340" prev="i-aa263c9df0d28a42-331" who="Q5596130">
            <seg xml:id="i-WM4WWPYY2mN2S7LRXysS2N">
              Denna historia hade faktiskt kunnat sluta med att statsrådet
              hade haft en presskonferens där hon redogjorde för detta på det
              sätt som jag har sagt. En annan myndighet hade kunnat få en ny
              generaldirektör. Och svenska folket hade inte haft en aning om
              vad som egentligen hade hänt bakom kulisserna.
            </seg>
          </u>
          <u xml:id="i-aa263c9df0d28a42-341" prev="i-aa263c9df0d28a42-331" who="Q5596130">
            <seg xml:id="i-Dw1S6CoHW17ujaLcHvNMAH">
              Fru talman! Sverige är en rättsstat. Även ett statsråd och en
              regering ska följa de lagar och regler som finns. Jag tycker också
              att en regering och ett statsråd ska vara ärliga. Det är någonting
              som ska vara självklart i Sverige 2019. Man ska vara öppen och
              transparent och redogöra för vilka beslut man fattar och hur man
              har fattat dem. Uppenbarligen går inte denna mening ihop.
            </seg>
          </u>
          <u xml:id="i-aa263c9df0d28a42-342" prev="i-aa263c9df0d28a42-331" who="Q5596130">
            <seg xml:id="i-2m6jzX43TbCNzYiMif4h5M">
              Det uppdrag som Ann-Marie fick för tre år sedan har hon utfört
              väl. Hon har hanterat de utmaningar som har mött henne. Ann-Marie
              har målmedvetet arbetat för en rättssäkerhet i verksamheten med
              ordning och reda.
            </seg>
          </u>
          <u xml:id="i-aa263c9df0d28a42-343" prev="i-aa263c9df0d28a42-331" who="Q5596130">
            <seg xml:id="i-ArNqatxkVXkPSCToegQKxe">
              Detta uttalande går faktiskt inte ihop med regeringens agerande.
              I svaret som vi fick från statsrådet Strandhäll tycker jag inte
              att hon fick dessa två saker att gå ihop. Men statsrådet får utveckla
              detta i sitt nästa anförande.
            </seg>
          </u>
          <note type="speaker" xml:id="i-5y71PaN2hnJVh1niTvnS5T">
            Anf. 48 JAN ERICSON (M):
          </note>
          <u xml:id="i-aa263c9df0d28a42-344" next="i-aa263c9df0d28a42-356" who="Q1681740">
            <seg xml:id="i-Tnz5f2XTastH9rQM6qqSNN">
              Fru talman! De interpellationer som vi nu diskuterar har en sak
              gemensamt, och det är hur regeringen och ansvarigt statsråd har
              hanterat en av sina generaldirektörer.
            </seg>
          </u>
          <u xml:id="i-aa263c9df0d28a42-345" prev="i-aa263c9df0d28a42-344" who="Q1681740">
            <seg xml:id="i-Fo6t54sqsNUFP5FiMgaQyz">
              Att en regering kan tillsätta och avsätta generaldirektörer är
              en del av regeringsmakten. Men frågan är hur man utövar denna
              makt. Att inte förlänga ett förordnande som generaldirektör eller
              enas om att ett förordnande ska upphöra i förtid är inget konstigt.
              Det kan behöva ske i samband med en omorganisation, förändrade
              verksamheter eller helt enkelt för att man inte tycker att en
              generaldirektör gör ett bra jobb. Det kan också vara ett sätt
              att befordra en generaldirektör till en ny tyngre befattning.
            </seg>
          </u>
          <u xml:id="i-aa263c9df0d28a42-346" prev="i-aa263c9df0d28a42-344" who="Q1681740">
            <seg xml:id="i-TKsJkeL2VQ2qVLZ8G2NtDA">
              Men i fallet Ann-Marie Begler är inget av detta tillämpligt.
              Hon fick lämna sitt uppdrag med bara några dagars varsel och enligt
              egen uppgift utan någon som helst motivering.
            </seg>
          </u>
          <u xml:id="i-aa263c9df0d28a42-347" prev="i-aa263c9df0d28a42-344" who="Q1681740">
            <seg xml:id="i-JshzRbvHyFkEKNLbSR2gEW">
              Det märkliga är att detta sammanföll med inledningen på en valrörelse
              och att det rörde en myndighet som fått hård medial kritik för
              att man tuffat till sin hantering av bland annat assistans och
              sjukförsäkringsärenden – det sistnämnda på direkt uppdrag av sittande
              regering och statsrådet Strandhäll.
            </seg>
          </u>
          <u xml:id="i-aa263c9df0d28a42-348" prev="i-aa263c9df0d28a42-344" who="Q1681740">
            <seg xml:id="i-CPKed44UEscvPktobzhUgS">
              Fru talman! Statsrådet Strandhäll har för bland annat konstitutionsutskottet
              angett att generaldirektör Begler fick lämna sin tjänst på grund
              av bristande samverkan. Samtidigt har, som vi har hört här tidigare,
              Försäkringskassans dåvarande styrelseordförande Birgitta Böhlin
              framfört i medierna att hon inte kan påminna sig att brister i
              myndighetens samverkan varit uppe till diskussion med departementets
              ledning. Detta har som sagt styrkts även av flera andra tyngre
              medarbetare på Försäkringskassan, och det går rakt emot vad Strandhäll
              skriver i sitt svar på interpellationerna.
            </seg>
          </u>
          <u xml:id="i-aa263c9df0d28a42-349" prev="i-aa263c9df0d28a42-344" who="Q1681740">
            <seg xml:id="i-Qub8HPxC9DM3VcGKGU5kpU">
              Statsrådet skriver även att man har haft ett antal myndighetsdialoger
              – den sista den 9 april 2018. Redan 16 dagar senare konstaterar
              alltså statsrådet enligt interpellationssvaret att förtroendet
              för generaldirektörens förmåga att leda Försäkringskassan helt
              enkelt inte finns.
            </seg>
          </u>
          <u xml:id="i-aa263c9df0d28a42-350" prev="i-aa263c9df0d28a42-344" who="Q1681740">
            <seg xml:id="i-AB7JPtqcfbBPJQJWoAM4DH">
              Att ta ett så drastiskt beslut som att sp arka en generaldirektör
              bara 16 dagar efter ett samrådsmöte och med denna motivering känns
              tyvärr inte särskilt trovärdigt. Det styrker snarare bilden av
              att entledigandet helt och hållet varit en politisk åtgärd.
            </seg>
          </u>
          <u xml:id="i-aa263c9df0d28a42-351" prev="i-aa263c9df0d28a42-344" who="Q1681740">
            <seg xml:id="i-Qcn3CgYujVX4eGnByDDnqN">
              Fru talman! Statsrådet Strandhäll har för bland annat konstitutionsutskottet
              angett att det fanns en samsyn om att Begler skulle lämna sin
              tjänst hos Försäkringskassan. Alla påståenden om samsyn har uttryckligen
              dementerats av Begler, som säger att förflyttningen skedde mot
              hennes vilja.
            </seg>
          </u>
          <u xml:id="i-aa263c9df0d28a42-352" prev="i-aa263c9df0d28a42-344" who="Q1681740">
            <seg xml:id="i-2qAARtVKmvhB8aAomFweD1">
              Detta försöker nu statsrådet prata bort i sitt interpellationssvar
              genom att ge ordet samsyn en helt ny innebörd. Det är faktiskt
              en smula pinsamt att läsa just denna del av statsrådets svar.
              Faktum är att detta tafatta försök att slingra sig ytterligare
              styrker bilden av att entledigandet av generaldirektör Begler
              var en rent politisk åtgärd. Regeringen ville skjuta ifrån sig
              ansvaret för den växande kritiken mot Försäkringskassan inför
              en besvärlig valrörelse.
            </seg>
          </u>
          <u xml:id="i-aa263c9df0d28a42-353" prev="i-aa263c9df0d28a42-344" who="Q1681740">
            <seg xml:id="i-SEDJpykoofux1d6VGZoUCh">
              Fru talman! Statsrådet Strandhäll har en gedigen facklig bakgrund
              och vet rimligen att även generaldirektörer åtnjuter arbetsrättsligt
              skydd. Regeringen kan inte förflytta generaldirektörer utan saklig
              grund. Och om förflyttning ska verkställas omedelbart krävs synnerliga
              skäl. Det finns ingen som helst dokumentation om några sådana
              skäl. Ann-Marie Begler har enligt egen uppgift efterfrågat skälen
              för sin förflyttning men inte fått några sådana. Dessutom borde,
              som sagt, Försäkringskassans styrelse först ha informerats innan
              förflyttningen skedde, vilket inte heller gjordes.
            </seg>
          </u>
          <u xml:id="i-aa263c9df0d28a42-354" prev="i-aa263c9df0d28a42-344" who="Q1681740">
            <seg xml:id="i-LVV48D7CKGr8dRkZhJLWwY">
              Något omfattande missnöje med Begler som person går inte heller
              att utläsa någonstans. Tvärtom uttryckte, som sagt, Strandhäll
              själv vid en pressträff med anledning av beslutet att Ann-Marie
              Begler utfört sin uppgift väl och hanterat de utmaningar som har
              mött henne.
            </seg>
          </u>
          <u xml:id="i-aa263c9df0d28a42-355" prev="i-aa263c9df0d28a42-344" who="Q1681740">
            <seg xml:id="i-6fZcWDw5uE7BLpDAUyjMS7">
              Det går alltså inte att hitta något stöd alls för att det förelegat
              några synnerliga skäl att sparka Ann-Marie Begler som generaldirektör.
              Även detta pekar mot att det skedde av rent partitaktiska skäl.
            </seg>
          </u>
          <u xml:id="i-aa263c9df0d28a42-356" prev="i-aa263c9df0d28a42-344" who="Q1681740">
            <seg xml:id="i-HrfXiMWbTya7PXcKBzvdfX">
              För att lösa ett politiskt problem var alltså en socialdemokratisk
              minister med tung facklig bakgrund beredd att bryta mot grundläggande
              arbetsrättsliga principer.
            </seg>
          </u>
          <note xml:id="i-62qziR88Vr1x8KJtRZqU9f">
            Jag vill fråga statsrådet om arbetsrättsliga regler ska gälla
            för andra men inte för henne själv i hennes egen roll som arbetsgivare.
            Är Regeringskansliet undantaget?
          </note>
          <note type="speaker" xml:id="i-VGG3eSrxXDsGLRVzieyTF4">
            Anf. 49 PATRIK BJÖRCK (S):
          </note>
          <u xml:id="i-aa263c9df0d28a42-358" next="i-aa263c9df0d28a42-363" who="Q5577436">
            <seg xml:id="i-RoDYbf58ZLARUSDpnNJyZi">
              Fru talman! Jag tackar ministern för svaret på interpellationerna.
            </seg>
          </u>
          <u xml:id="i-aa263c9df0d28a42-359" prev="i-aa263c9df0d28a42-358" who="Q5577436">
            <seg xml:id="i-THRmrBB71WmCX4kmtq4cBH">
              Riksdagens kontrollmakt över regeringen är en av riksdagens viktiga
              funktioner. Den utövas genom olika instrument: interpellationer,
              KU-granskning, misstroendeomröstningar. I den ordningen skulle
              man väl i normalfallet kunna tro att det är tänkt att riksdagen
              ska utöva sin kontrollmakt. Genom interpellationer skaffar man
              sig information från statsråden om vad som har hänt i en specifik
              fråga. Om det uppstår saker som behöver granskas noggrant och
              tydligt går man via KU för att göra det ordentligt och så att
              säga göra en rejäl granskning. Sedan finns atombomben, den sista
              möjligheten, alltså att man väcker ett misstroende i riksdagen.
              Då avsätts statsrådet om statsrådet saknar riksdagens förtroende.
            </seg>
          </u>
          <u xml:id="i-aa263c9df0d28a42-360" prev="i-aa263c9df0d28a42-358" who="Q5577436">
            <seg xml:id="i-FPkCo7yqtKrUXY68qnry1z">
              Fru talman! Jag vänder mig nu till interpellanterna, och jag
              vill säga att jag saknar förtroende för dem. Respekten för riksdagen
              borde vara central för riksdagens ledamöter. Jag saknar förtroende
              för den moderata riksdagsgruppen som missbrukar riksdagens kontrollmakt
              genom att på ett alltför lättvindigt sätt ha använt sig av möjligheten
              till en misstroendeomröstning mot ett statsråd. Det var en omröstning
              som man naturligtvis också helt följdriktigt förlorade. Nu missbrukar
              man interpellationsinstrumentet genom att väcka åtta likartade
              interpellationer.
            </seg>
          </u>
          <u xml:id="i-aa263c9df0d28a42-361" prev="i-aa263c9df0d28a42-358" who="Q5577436">
            <seg xml:id="i-Q6Q6dQWrha4eZpdN6adpR7">
              Fru talman! Det är viktigt att påtala den typen av dumheter som
              dessa moderater ägnar sig åt. Konstitutionsutskottets viktiga
              granskning kom bara häromdagen. Den granskningen slår fast att
              regeringen har rätt att förflytta en generaldirektör som inte
              fungerar i rollen. Inget annat framkom i granskningen. Jag vill
              därför erbjuda de moderata interpellanterna ett råd, fru talman,
              och det rådet är: Ta kontakt med era ledamöter i riksdagens konstitutionsutskott!
              Ta kontakt med dem och informera er om granskningen. Försök sedan
              att förstå att det ni nu gör är väldigt bakvänt.
            </seg>
          </u>
          <u xml:id="i-aa263c9df0d28a42-362" prev="i-aa263c9df0d28a42-358" who="Q5577436">
            <seg xml:id="i-PBDr7Qa4jkvPHKJQZu8rRu">
              Ni börjar alltså med en misstroendeomröstning. Ni följer upp
              med en KU-granskning och sedan åtta interpellationer – för att
              få reda på vad? Att ni inte har riksdagens stöd för er kritik
              visste vi redan. KU har granskat frågan; man har genomgående och
              grundligt gått igenom den. Det är redan gjort. Och nu ska ni interpellera
              – om vad då? Jag måste säga att detta är mycket anmärkningsvärt
              och bör påtalas, fru talman.
            </seg>
          </u>
          <u xml:id="i-aa263c9df0d28a42-363" prev="i-aa263c9df0d28a42-358" who="Q5577436">
            <seg xml:id="i-wTKoCxzUHfuP2hArTje6S">
              Jag vill tacka ministern så hemskt mycket för svaret på frågorna
              i sak.
            </seg>
          </u>
          <note xml:id="i-KjddRWGXQm1gtwNBhL7qLU">
            (Applåder)
          </note>
          <note type="speaker" xml:id="i-HXfot3fndEGReRVtN7jbH">
            Anf. 50 HANS EKSTRÖM (S):
          </note>
          <u xml:id="i-aa263c9df0d28a42-364" next="i-aa263c9df0d28a42-369" who="Q5707578">
            <seg xml:id="i-T7DqML2VxGjzdimCod1yoj">
              Fru talman! Vi i riksdagens konstitutionsutskott har haft anledning
              att granska detta ärende, och vi har inhämtat mycket material.
              Vi har haft utfrågningar av många personer för att få reda på
              så mycket som möjligt runt den här processen.
            </seg>
          </u>
          <u xml:id="i-aa263c9df0d28a42-365" prev="i-aa263c9df0d28a42-364" who="Q5707578">
            <seg xml:id="i-HJmuD2NDWT2KLvciuKys2g">
              Man måste börja med själva grunden i den svenska regeringsformen,
              nämligen att regeringen är ansvarig inför riksdagen för rikets
              styrelse. En del i att regeringen ska kunna vara ansvarig inför
              riksdagen för rikets styrelse är utnämningsmakten. Vi har förvisso
              ett sätt att styra Sverige där statliga myndigheter utifrån regleringsbrev
              och kollektiva regeringsbeslut ska sköta olika delar av vår samhällssektor,
              men regeringen – som har ansvar inför riksdagen – måste självklart
              äga utnämningsmakten.
            </seg>
          </u>
          <u xml:id="i-aa263c9df0d28a42-366" prev="i-aa263c9df0d28a42-364" who="Q5707578">
            <seg xml:id="i-SCgTEDUeTs7cyAJyfQduUV">
              Hur ska regeringen kunna vara ansvarig inför oss om den inte
              har full tilltro till sina generaldirektörer? Hur ska vi kunna
              utkräva ansvar av en regering om oppositionen förhindrar den att
              byta ut en generaldirektör den inte tycker är lämplig på sin post?
              Tänk, den här inställningen till utnämningsmakten har borgerliga
              politiker haft tidigare: När Bosse Bylund avsattes 2008 var det
              självklart att han blev inbjuden på ett vanligt möte och under
              sammanträdet fick reda på att han skulle bli sparkad samma dag
              – pressmeddelandet var redan skrivet – och den borgerliga majoriteten
              i konstitutionsutskottet tyckte att det var fullt i sin ordning
              att göra på det sättet.
            </seg>
          </u>
          <u xml:id="i-aa263c9df0d28a42-367" prev="i-aa263c9df0d28a42-364" who="Q5707578">
            <seg xml:id="i-MwUMLcHUwW6hoA3VZy3Gas">
              Utnämningsmakten är alltså oerhört central för att vi ska kunna
              utkräva ansvar av regeringen. Vem ska vi annars ställa till ansvar?
              Hur tycker ni att det parlamentariska styrelseskicket ska fungera?
            </seg>
          </u>
          <u xml:id="i-aa263c9df0d28a42-368" prev="i-aa263c9df0d28a42-364" who="Q5707578">
            <seg xml:id="i-QTLgVvSUhheAiTFUNehWCe">
              Att KU har riktat kritik mot regeringen är alldeles riktigt.
              Kritiken gäller dock inte att man flyttade Ann-Marie Begler och
              inte heller skälen till förflyttningen. De är väl dokumenterade;
              det finns flera regeringsuppdrag gällande att åtgärder ska vidtas,
              vilka man sedan anför som skäl för förflyttning. Nej, det vi riktar
              kritik mot är sättet, nämligen att det skedde i bristande dialog
              med myndighetens styrelse. Det är styrelsen som är ansvarig inför
              regeringen. På de punkterna riktar vi kritik mot regeringen och
              mot Annika Strandhäll. Vi riktar också kritik mot den dokumentation
              av ärendet som finns. Där finns kritik.
            </seg>
          </u>
          <u xml:id="i-aa263c9df0d28a42-369" prev="i-aa263c9df0d28a42-364" who="Q5707578">
            <seg xml:id="i-CZmrrBYZnZeLfSJBMokj2Z">
              Själva rätten att flytta en generaldirektör som regeringen inte
              har förtroende för är dock central i det svenska statsskicket.
              Hur ska ni annars utkräva ansvar av statsråd här i kammaren?
            </seg>
          </u>
          <note type="speaker" xml:id="i-ENmNMoNSEXwYujN4qQz1yU">
            Anf. 51 LOTTA OLSSON (M):
          </note>
          <u xml:id="i-aa263c9df0d28a42-370" next="i-aa263c9df0d28a42-372" who="Q4971184">
            <seg xml:id="i-GebKBwh6iguNUXitK1t7cj">
              Fru talman! Jag hade inte tänkt delta i den här debatten över
              huvud taget, men jag tycker att den har fått en konstig skruv.
              Den verkar handla mer om vad de moderat a riksdagsledamöterna
              har rätt att fråga ett statsråd om och inte. Där måste man ju
              ändå ta hänsyn till grundlagsstödet, som ger rätt att fråga ut
              ett statsråd.
            </seg>
          </u>
          <u xml:id="i-aa263c9df0d28a42-371" prev="i-aa263c9df0d28a42-370" who="Q4971184">
            <seg xml:id="i-JzJ5D5AdzLK6BoxGACGtx6">
              Jag är väldigt förvånad över hur fru talmannen kan låta de socialdemokratiska
              ledamöterna läxa upp den moderata riksdagsgruppen i stället för
              att debattera sakfrågan. Jag är här för att lyssna på en debatt
              om sakfrågan, inte någon uppläxning gällande vad vi som folkvalda
              har rätt att fråga eller inte fråga i kammaren. Jag måste ändå
              fråga fru talmannen om det är riktigt eller inte riktigt att vi
              har rätt att ställa en minister till svars för frågor vi tycker
              är viktiga – för folk och för alla de LSS-barn som inte får det
              de ska, vilket är det som faktiskt blir konsekvensen om man inte
              sköter sitt ämbete.
            </seg>
          </u>
          <u xml:id="i-aa263c9df0d28a42-372" prev="i-aa263c9df0d28a42-370" who="Q4971184">
            <seg xml:id="i-PkbETyuTCV7MniUksTWQUo">
              Därmed kommer jag att lämna debatten, man jag ville säga att
              jag tycker att det är en väldigt konstig debatt.
            </seg>
          </u>
          <note xml:id="i-NC1NecQHKehC7PwQNmrEwF">
            (Applåder)
          </note>
          <note type="speaker" xml:id="i-TptC7g4UvYSUQiS2tDYNbs">
            Anf. 52 Statsrådet ANNIKA STRANDHÄLL (S):
          </note>
          <u xml:id="i-aa263c9df0d28a42-373" next="i-aa263c9df0d28a42-378" who="Q4980750">
            <seg xml:id="i-CnrBZvKJfDyPkkRUFoczpG">
              Fru talman! Jag har vid det här laget, som ansvarigt statsråd,
              gång efter annan redogjort för gången kring förflyttningen av
              Ann-Marie Begler. Det går att ta del av de uppgifter jag lämnade
              i konstitutionsutskottet och som på varje punkt besvarar de frågor
              som interpellanterna nu ställer.
            </seg>
          </u>
          <u xml:id="i-aa263c9df0d28a42-374" prev="i-aa263c9df0d28a42-373" who="Q4980750">
            <seg xml:id="i-SW7QBHCzbsDLxNimohKnjh">
              Jag har naturligtvis inga som helst problem att även i kammaren,
              i denna interpellationsdebatt, ge samma svar en gång till. Jag
              har alldeles nyss gjort det, i det skriftliga svar som jag läste
              upp alldeles nyss. Jag har redogjort för bakgrunden och skälen
              till att förtroendet saknades för Ann-Marie Begler och hennes
              profil när det gällde att leda Försäkringskassan i en annan riktning,
              där fokus sattes på den lagstadgade uppgift som Försäkringskassan
              har att hantera både samordning och samverkan.
            </seg>
          </u>
          <u xml:id="i-aa263c9df0d28a42-375" prev="i-aa263c9df0d28a42-373" who="Q4980750">
            <seg xml:id="i-9M3Wt7wzJaB4agLbbNbV9g">
              När det ta skulle förstärkas måste man naturligtvis som ansvarigt
              statsråd fundera på om det är den aktuella generaldirektören som
              ska leda Försäkringskassan i den riktningen. Mot bakgrund av 16
              myndighetsdialoger och åtta regeringsuppdrag, som vilken människa
              som helst i Sverige kan ta del av, kunde vi konstatera att vi
              inte upplevde att vi hade fått kvittens från Försäkringskassans
              generaldirektör i just de delar vi ville förstärka. Därför behövde
              vi ett annat ledarskap för Försäkringskassan framöver. Det var
              inte mer dramatiskt än så.
            </seg>
          </u>
          <u xml:id="i-aa263c9df0d28a42-376" prev="i-aa263c9df0d28a42-373" who="Q4980750">
            <seg xml:id="i-Av74Yz8BFzp4DUiWS3QEsZ">
              Ann-Marie Begler uttryckte vid upprepade tillfällen, både till
              mig i närvaro av andra och till min före detta statssekreterare,
              att om hon inte hade regeringens förtroende när det gällde hennes
              sätt att leda Försäkringskassans verksamhet kunde hon inte vara
              kvar. Efter beredning och regeringsbeslut var det också där regeringen
              landade, och det var det jag meddelade Ann-Marie Begler.
            </seg>
          </u>
          <u xml:id="i-aa263c9df0d28a42-377" prev="i-aa263c9df0d28a42-373" who="Q4980750">
            <seg xml:id="i-6dxLfpes6928hXfgUCBYZX">
              Detta är inget konstigt – generaldirektörer har tillsatts förr,
              och generaldirektörer har förflyttats och avsatts fö r r. I det
              här fallet handlade det om en nödvändighet just på grundval av
              att vi såg att de människor som den här debatten kanske egentligen
              borde handla om kom i kläm. Det gällde barn och människor som
              hamnade mellan stolarna i sjukförsäkringen. Där upplevde vi just
              att samverkan med såväl externa aktörer som myndigheter inte fungerade
              tillfredsställande. Det är inte som sagt mer komplicerat än så.
            </seg>
          </u>
          <u xml:id="i-aa263c9df0d28a42-378" prev="i-aa263c9df0d28a42-373" who="Q4980750">
            <seg xml:id="i-RBgPLJZEb937bxPwvGehnT">
              Som jag ser det har jag därmed besvarat interpellanternas frågor
              i de här delarna. Det går att ta del av detta, och det går även
              att ta del av den presskonferens som jag höll direkt i samband
              med att jag meddelade att Ann-Marie Begler skulle lämna sitt uppdrag.
              Där framförde jag att det fanns en tillfredsställelse i de delar
              som handlade om att hon stärkte rättssäkerheten. Jag var också
              tydlig med att det fanns kritik mot Ann-Marie Begler när det gällde
              förmågan till samverkan och samordning och att det var den delen
              som regeringen avsåg att förstärka när det gällde styrningen av
              Försäkringskassan. Det var ingen större dramatik än så.
            </seg>
          </u>
          <note xml:id="i-E4EVZ1FdJK8tJ55o5eeVUU">
            (Applåder)
          </note>
          <note type="speaker" xml:id="i-SPk6eH6ESRmW322uHov8E4">
            Anf. 53 ELISABETH BJÖRNSDOTTER RAHM (M):
          </note>
          <u xml:id="i-aa263c9df0d28a42-379" next="i-aa263c9df0d28a42-382" who="Q4939382">
            <seg xml:id="i-5ynJG3EqZyte8d29WfLCCf">
              Fru talman! Det har ju under debatten framkommit ett antal motstridiga
              uppgifter gällande samverkan, och det är detta min frågeställning
              till statsrådet gäller.
            </seg>
          </u>
          <u xml:id="i-aa263c9df0d28a42-380" prev="i-aa263c9df0d28a42-379" who="Q4939382">
            <seg xml:id="i-EqY2cbZWKsiQqvcVnwgHeP">
              Det finns ett flertal tidigare anställda vid myndigheten som
              vittnar om detta på olika sätt. Jag finner det märkligt att den
              dåvarande generaldirektören Ann-Marie Begler blev erbjuden arbetet
              som chef för Pensionsmyndigheten – en annan av Sveriges viktiga
              myndigheter – om samverkan varit så dålig och om hon inte utfört
              sitt arbete på ett fullgott sätt.
            </seg>
          </u>
          <u xml:id="i-aa263c9df0d28a42-381" prev="i-aa263c9df0d28a42-379" who="Q4939382">
            <seg xml:id="i-FHtcvzz91rTzUBYVJMgpmX">
              Jag tycker att det är anmärkningsvärt att flytta en generaldirektör
              från en myndighet till en annan samtidigt som man riktar kritik
              mot samma generaldirektör. Då kan det inte handla om dålig samverkan,
              utan då är det någonting annat som ligger bakom förflyttningen.
              Ann-Marie Begler har själv varit tydlig med att hon inte har lämnat
              sin post som generaldirektör frivilligt, och hon har inte funnit
              några brister i samverkan.
            </seg>
          </u>
          <u xml:id="i-aa263c9df0d28a42-382" prev="i-aa263c9df0d28a42-379" who="Q4939382">
            <seg xml:id="i-DBP3G42xN8ph27bD1Zkbu1">
              Fru talman! Jag ställer fortfarande frågan om var bristen på
              samverkan framkommit.
            </seg>
          </u>
          <note type="speaker" xml:id="i-4LY4NVe2NpnZyNTB9B5z4G">
            Anf. 54 LARS BECKMAN (M):
          </note>
          <u xml:id="i-aa263c9df0d28a42-383" next="i-aa263c9df0d28a42-395" who="Q5596130">
            <seg xml:id="i-6vDdie48BTC34G4NYqUYao">
              Fru talman! Det är, precis som det sas här från talarstolen,
              en riksdagsledamots grundlagsskyddade rättighet att ställa frågor
              till statsråden. Det är en del av den granskande makten. Jag tycker
              att det är anmärkningsvärt att det finns ledamöter som ifrågasätter
              det och att talmannen inte avbröt ledamoten.
            </seg>
          </u>
          <u xml:id="i-aa263c9df0d28a42-384" prev="i-aa263c9df0d28a42-383" who="Q5596130">
            <seg xml:id="i-88KhPTMt1dXUEThcQuVY6x">
              I KU:s betänkande står det klart och tydligt att det är otillfredsställande
              att uppgifterna som har lämnats i granskningen går så pass mycket
              isär. Det står också att ”utskottet ska kunna förvänta sig att
              de uppgifter som lämnas bidrar till att skapa klarhet och ger
              en rättvisande bild av vad som har skett”.
            </seg>
          </u>
          <u xml:id="i-aa263c9df0d28a42-385" prev="i-aa263c9df0d28a42-383" who="Q5596130">
            <seg xml:id="i-5aeTwKfMB1f4rzpimN4Wp4">
              Fru talman! Att uppgifterna som har lämnats i granskningen går
              så pass mycket isär är otillfredsställande – på byråkratspråk
              är det väldigt väl uttryckt. På svenska betyder det väl någonting
              annat. Jag läser mellan raderna att det utgår från att någon inte
              talar sanning.
            </seg>
          </u>
          <u xml:id="i-aa263c9df0d28a42-386" prev="i-aa263c9df0d28a42-383" who="Q5596130">
            <seg xml:id="i-53UDZkgydVvJ2tqHRGBgW1">
              Jag kan konstatera att det finns två socialdemokrater som har
              en version av vad som har hänt: statsrådet och hennes statssekreterare.
              Det finns två personer som har en version av vad som har hänt.
            </seg>
          </u>
          <u xml:id="i-aa263c9df0d28a42-387" prev="i-aa263c9df0d28a42-383" who="Q5596130">
            <seg xml:id="i-53PdH4NZc8R18xkVCydCt9">
              Men, fru talman, tjänsteman efter tjänsteman efter tjänsteman
              efter tjänsteman på Försäkringskassan – opolitiska tjänstemän
              – har haft civilkurage nog att redogöra för vad som är sant ur
              deras perspektiv. Det är civilkurage.
            </seg>
          </u>
          <u xml:id="i-aa263c9df0d28a42-388" prev="i-aa263c9df0d28a42-383" who="Q5596130">
            <seg xml:id="i-BZuhvsBJ9kHFmWjnG9RKsQ">
              Jag beundrar dessa tjänstemän, som naturligtvis har tagit en
              stor personlig risk genom att tala om hur det är. Sverige är ett
              litet land. Precis som socialdemokratiska politiker har sagt här
              i talarstolen har regeringen utnämningsmakten. Det finns förmodligen
              olika sätt att inte straffa, naturligtvis, men att kanske utnämna
              andra personer till ledande befattningshavare eller vad man nu
              gör.
            </seg>
          </u>
          <u xml:id="i-aa263c9df0d28a42-389" prev="i-aa263c9df0d28a42-383" who="Q5596130">
            <seg xml:id="i-E6U6Xy8uKog45DgHTzew7w">
              Hade det inte varit så att detta civilkurage fanns hade det kunnat
              vara så att svenska folkets bild av statsrådets uppfattning om
              den dåvarande generaldirektören var följande, citerat ur konstitutionsutskottets
              betänkande:
            </seg>
          </u>
          <u xml:id="i-aa263c9df0d28a42-390" prev="i-aa263c9df0d28a42-383" who="Q5596130">
            <seg xml:id="i-3Lk4EMr68nAbr691SHGoHt">
              ”Det uppdrag som Ann-Marie fick för tre år sedan, det har hon
              utfört väl, och hon har hanterat de utmaningar som har mött henne.
              Ann-Marie har målmedvetet arbetat för en rättssäkerhet i verksamheten
              med ordning och reda …”
            </seg>
          </u>
          <u xml:id="i-aa263c9df0d28a42-391" prev="i-aa263c9df0d28a42-383" who="Q5596130">
            <seg xml:id="i-XhBi5GGLxYPVhFDpcVzPAP">
              Då hade Begler kunnat vara generaldirektör för en annan myndighet.
              Det är så den officiella historien hade kunnat se ut om inte detta
              fantastiska civilkurage fanns hos den som utsattes för det här,
              som faktiskt satte ned foten och sa sin sanning.
            </seg>
          </u>
          <u xml:id="i-aa263c9df0d28a42-392" prev="i-aa263c9df0d28a42-383" who="Q5596130">
            <seg xml:id="i-9cZU43b7XPKsGbSM3R7bCa">
              Tjänsteman efter tjänsteman efter tjänsteman på Försäkringskassan
              har slutit upp och sagt att det var så här det gick till. Det
              har inte uttryckts någon kritik – tvärtom har man gett beröm för
              det sätt som Försäkringskassan har hanterat uppgifterna på.
            </seg>
          </u>
          <u xml:id="i-aa263c9df0d28a42-393" prev="i-aa263c9df0d28a42-383" who="Q5596130">
            <seg xml:id="i-CFDxnMWUb5dptfQWnYMSjB">
              Jag förstår att konstitutionsutskottet enhälligt har sagt att
              det är otillfredsställande att uppgifterna som har lämnats i granskningen
              går så pass mycket isär och att utskottet ska kunna förvänta sig
              att de uppgifter som lämnas bidrar till att skapa klarhet och
              ger en rättvisande bild av vad som har skett. Ett enigt konstitutionsutskott
              har skrivit detta.
            </seg>
          </u>
          <u xml:id="i-aa263c9df0d28a42-394" prev="i-aa263c9df0d28a42-383" who="Q5596130">
            <seg xml:id="i-HVcc6HbHWZTRpfRbvmJJWP">
              Men, fru talman, jag tycker också att svenska folket har rätt
              att förvänta sig sanningen. Jag tycker faktiskt att när ett statsråd
              kallar till presskonferens ska medier, svenska folket och vi riksdagsledamöter
              kunna lita på att det som sägs är sant. Det är därför jag har
              ställt denna interpellation.
            </seg>
          </u>
          <u xml:id="i-aa263c9df0d28a42-395" prev="i-aa263c9df0d28a42-383" who="Q5596130">
            <seg xml:id="i-4b2aifd2RCSxXAL2g4Nejb">
              Meningen i KU:s betänkande och uppfattningen som statsrådet gav
              uttryck för under presskonferensen vid det första tillfället står
              i skarp kontrast till vad som har uttryckts tidigare. Dessa två
              saker är inte kompatibla med varandra. Jag tycker, fru talman,
              att vi saknar svar på den frågan.
            </seg>
          </u>
          <note type="speaker" xml:id="i-Coc1Zb4Qq1oExFeZrFtTN7">
            Anf. 55 JAN ERICSON (M):
          </note>
          <u xml:id="i-aa263c9df0d28a42-396" next="i-aa263c9df0d28a42-404" who="Q1681740">
            <seg xml:id="i-A8V5yEyNtHEX7Mw5CWg1Z2">
              Fru talman! Det räcker inte med att man har redogjort för en
              sak ett antal gånger om den redogörelsen sedan går helt stick
              i stäv med vad ett antal andra personer säger i samma fråga. Det
              är ju då det finns utrymme att ställa fler frågor och följdfrågor,
              och det är detta vi gör nu.
            </seg>
          </u>
          <u xml:id="i-aa263c9df0d28a42-397" prev="i-aa263c9df0d28a42-396" who="Q1681740">
            <seg xml:id="i-32j66mNP3mgbkxs7gnrzE4">
              Man kan självklart ha kraftfulla synpunkter på hur generaldirektör
              Begler som person behandlades av regeringen, men ännu värre är
              det att konstatera att dagens regering inte skyr några medel för
              att behålla regeringsmakten. Det har gått så långt att man är
              beredd att bryta mot grundläggande arbetsrättsliga regler för
              att försöka skydda sitt eget skinn.
            </seg>
          </u>
          <u xml:id="i-aa263c9df0d28a42-398" prev="i-aa263c9df0d28a42-396" who="Q1681740">
            <seg xml:id="i-BPFsA4GsUfKrfmx6Hao4J">
              Att med kort varsel och utan saklig grund sparka en generaldirektör
              var ett billigt offer för en socialdemokratisk regering. Man ville
              utse en syndabock för att de egna besluten om en stramare sjukförsäkring
              och skärpta regler för assistansen fått konsekvenser för människor
              som drabbats av sjukdom.
            </seg>
          </u>
          <u xml:id="i-aa263c9df0d28a42-399" prev="i-aa263c9df0d28a42-396" who="Q1681740">
            <seg xml:id="i-4taci9vKuyR6m2RSbFKMZJ">
              Att en regering med kort varsel sparkar en generaldirektör av
              uppenbarligen rent politiska skäl är något väldigt anmärkningsvärt
              i svensk statsförvaltning. Om detta skedde i en diktatur eller
              i en mindre utvecklad demokrati än vår skulle man knappast höja
              på ögonbrynen, men det är något vi inte trodde att vi skulle behöva
              uppleva i Sverige.
            </seg>
          </u>
          <u xml:id="i-aa263c9df0d28a42-400" prev="i-aa263c9df0d28a42-396" who="Q1681740">
            <seg xml:id="i-8Eg1uEXXsNjdpBVwQFtxRP">
              Hanteringen har med rätta medfört allvarlig kritik från konstitutionsutskottet
              och medfört en misstroendeförklaring som samlade nästan halva
              riksdagen. Mindre än en tredjedel av riksdagen uttalade sitt stöd
              för statsrådet, och det visar att riksdagen ser mycket allvarligt
              på det som hänt.
            </seg>
          </u>
          <u xml:id="i-aa263c9df0d28a42-401" prev="i-aa263c9df0d28a42-396" who="Q1681740">
            <seg xml:id="i-GCUXAWkDM6GtKuo5KETMEp">
              Jag kan lägga till att vi skrev våra interpellationer innan konstitutionsutskottet
              kom med sitt betänkande och innan frågan om misstroende prövades
              i riksdagen. Att det sedan tog tid innan statsrådet hade tid att
              svara är en helt annan del i detta.
            </seg>
          </u>
          <u xml:id="i-aa263c9df0d28a42-402" prev="i-aa263c9df0d28a42-396" who="Q1681740">
            <seg xml:id="i-7Z5Xbg4DbGHbZf8QiyhD6Z">
              Fru talman! Jag fick aldrig något svar på min fråga om statsrådets
              syn på svensk arbetsrätt. Jag tycker att det är en befogad fråga
              till statsrådet med tanke på hennes egen bakgrund som ordförande
              i en facklig organisation.
            </seg>
          </u>
          <u xml:id="i-aa263c9df0d28a42-403" prev="i-aa263c9df0d28a42-396" who="Q1681740">
            <seg xml:id="i-SNCsZSsbEsie8PHMis8SUY">
              Anser statsrådet Strandhäll att arbetsrättsliga regler ska gälla
              för andra men inte för henne själv i hennes egen roll som arbetsgivare?
              Och är Regeringskansliet undantaget från att omfattas av den svenska
              modellen?
            </seg>
          </u>
          <u xml:id="i-aa263c9df0d28a42-404" prev="i-aa263c9df0d28a42-396" who="Q1681740">
            <seg xml:id="i-3kka3z3siVsmwzsyWXAzwq">
              I övrigt har jag ytterligare en fråga till statsrådet. Jag är
              så fundersam kring detta: Är statsrådet verkligen stolt över alla
              undanflykter och efterhandskonstruktioner som syftar till att
              försvara ett allvarligt missgrepp från hennes och regeringens
              sida? Eller finns det ändå, så här i efterhand, en känsla av att
              hon själv och regeringen kanske borde ha agerat annorlunda, när
              man nu har tagit del av allt som har hänt sedan dess? Den sista
              frågan är jag väldigt nyfiken på.
            </seg>
          </u>
          <note type="speaker" xml:id="i-KpZbL4ktLpZf4qZUq6AdTL">
            Anf. 56 PATRIK BJÖRCK (S):
          </note>
          <u xml:id="i-aa263c9df0d28a42-405" next="i-aa263c9df0d28a42-408" who="Q5577436">
            <seg xml:id="i-RKZqPqxnpNGCVjoNwqdL6f">
              Fru talman! Tack alldeles särskilt för att fru talmannen låter
              mig tala som riksdagsledamot. Jan Ericson, den moderata ledamoten,
              sa att statsrådets agerande låter som en diktatur. Då skulle jag
              säga att Lars Beckmans uppfattning om att talmannen borde tysta
              riksdagsledamöter i riksdagens talarstol är diktatur. Som tur
              är har vi en demokratisk talman som låter riksdagsledamöter tala.
            </seg>
          </u>
          <u xml:id="i-aa263c9df0d28a42-406" prev="i-aa263c9df0d28a42-405" who="Q5577436">
            <seg xml:id="i-Lg6fwTLBFqCrAfF7ufuYJM">
              Lotta Olsson ! Naturligtvis får man fråga vad man vill, och naturligtvis
              får man ställa även dumma frågor. Det är självklart ens rättighet.
              Man har rätt att göra allt bakvänt om man vill. Men att man har
              rätt att göra någonting innebär inte att det är bra att göra det.
              Man ska inte missbruka riksdagens kontrollmakt bara för att man
              har rätt att göra det. Det var det jag ville påpeka, ingenting
              annat.
            </seg>
          </u>
          <u xml:id="i-aa263c9df0d28a42-407" prev="i-aa263c9df0d28a42-405" who="Q5577436">
            <seg xml:id="i-DcfYKMKAxJ5XsBmXLhLuWQ">
              Självklart har ni rätt att fortsätta göra dumma saker och göra
              saker bakvänt. Men ni har fått fullödiga svar på era interpellationer.
              Statsrådet har därmed fullgjort sin uppgift.
            </seg>
          </u>
          <u xml:id="i-aa263c9df0d28a42-408" prev="i-aa263c9df0d28a42-405" who="Q5577436">
            <seg xml:id="i-KdSdcakZHFSMjAczx46d9v">
              Ni skulle kunna börja göra saker i rätt ordning och ställa frågor
              so m är rimliga, så skulle det bli roligare att lyssna på debatterna
              i Sveriges riksdag.
            </seg>
          </u>
          <note type="speaker" xml:id="i-7Ta9Vg1ZN4nXXdtbQY9PJi">
            Anf. 57 HANS EKSTRÖM (S):
          </note>
          <u xml:id="i-aa263c9df0d28a42-409" next="i-aa263c9df0d28a42-413" who="Q5707578">
            <seg xml:id="i-YFzeqPfa1bLPrzoBP8p2uw">
              Fru talman! Man har rätt att tro. Men konstitutionsutskottet
              tycker att det är ganska bra att vi grundar oss på det vi får
              fram i vårt utredningsmaterial i form av skriftliga underlag utifrån
              de frågor vi ställer eller det vi får fram i utfrågningar.
            </seg>
          </u>
          <u xml:id="i-aa263c9df0d28a42-410" prev="i-aa263c9df0d28a42-409" who="Q5707578">
            <seg xml:id="i-49pqfMMN5H4oT53AAKrw6H">
              Om vi då tittar på KU:s material i detta ärende kan vi konstatera
              att det börjar med att det finns synpunkter från sådana där socialdemokratiska
              särintressen som Svenskt Näringsliv och Sveriges läkarförbund
              på hur samordningsuppdraget sköts av Försäkringskassan. Men det
              är väl sossar som har sett till att Svenskt Näringsliv klagar
              på Försäkringskassan, eller hur? Det måste det vara, självklart.
            </seg>
          </u>
          <u xml:id="i-aa263c9df0d28a42-411" prev="i-aa263c9df0d28a42-409" who="Q5707578">
            <seg xml:id="i-5vq6xR9TyBxyqA6cFRvdFy">
              Redan sommaren 2017 kom klagomål från dessa intresseorganisationer.
              Och när förflyttningen av Ann-Marie Begler var gjord skrev man
              tillbaka och sa att det började fungera bättre. Det var inte sossar,
              utan det var de här intresseorganisationerna. Det är också en
              del av sanningen, och sanningen som finns i dokument och inte
              i tro.
            </seg>
          </u>
          <u xml:id="i-aa263c9df0d28a42-412" prev="i-aa263c9df0d28a42-409" who="Q5707578">
            <seg xml:id="i-4DoV3x4apAmcAhHbbYMoQB">
              Efter de här påstötningarna gav regeringen massor av uppdrag
              och hade myndighetsdialoger, men det blev inte bättre. Vad återstod
              då om vi skulle kunna ställa statsrådet till ansvar inför riksdagen?
              Jo, att förflytta generaldirektören.
            </seg>
          </u>
          <u xml:id="i-aa263c9df0d28a42-413" prev="i-aa263c9df0d28a42-409" who="Q5707578">
            <seg xml:id="i-HZmEappETSrsJxZWteBCYd">
              Kritiken från KU mot regeringen i det här ärendet handlar om
              dokumentation och kommunikation, och den är vi eniga om. Men man
              försöker använda en formulering som har gjort det svårt att utreda
              ärendet, och det är påståendet att det finns en lögn i det här.
              Då använder man argumenten fel.
            </seg>
          </u>
          <note type="speaker" xml:id="i-LmcefkLy1qpfvX4K4zkfe">
            Anf. 58 Statsrådet ANNIKA STRANDHÄLL (S):
          </note>
          <u xml:id="i-aa263c9df0d28a42-414" next="i-aa263c9df0d28a42-421" who="Q4980750">
            <seg xml:id="i-UXjkTL3suKYGKZZRnu4xjL">
              Fru talman! Återigen har jag svarat på de synpunkter och frågor
              som har tagits upp av interpellanterna.
            </seg>
          </u>
          <u xml:id="i-aa263c9df0d28a42-415" prev="i-aa263c9df0d28a42-414" who="Q4980750">
            <seg xml:id="i-HdGE4B7vSofaYZ6sjssbXk">
              Elisabeth Björnsdotter Rahm vill i riksdagens talarstol återigen
              veta var samverkan brast, och jag har redogjort för detta i konstitutionsutskottet
              och i mitt interpellationssvar. Det är väldokumenterat. Det går
              att ta del av de åtta olika regeringsuppdrag som beslutades under
              den här tidsperioden. Det går att ta del av att 5 av de 16 myndighetsdialogerna
              specifikt handlade om samverkan, både med Inspektionen för vård
              och omsorg och med Arbetsförmedlingen. Det är helt otvetydigt
              så, och det går att ta del av.
            </seg>
          </u>
          <u xml:id="i-aa263c9df0d28a42-416" prev="i-aa263c9df0d28a42-414" who="Q4980750">
            <seg xml:id="i-QKCBcWnsUBbCPbbrYSqpZ9">
              Det som var vårt problem var att vi inte fick den kvittens på
              de verktyg som man som regering har för att styra sin myndighet
              som vi ansåg att vi behövde. Till syvende och sist återstod inte
              så mycket annat än just utnämningsmakten om man fortsatt ville
              att myndigheten skulle ledas i en riktning som stärkte just de
              delar som man ansåg hade fallerat under den sittande generaldirektörens
              ledarskap.
            </seg>
          </u>
          <u xml:id="i-aa263c9df0d28a42-417" prev="i-aa263c9df0d28a42-414" who="Q4980750">
            <seg xml:id="i-15GjUuuzpdoZ51YWtPpyP6">
              Man får inte som statsråd heller vara feg. När man kunde konstatera
              att generaldirektören, med de verktyg som hon hade till sitt förfogande,
              inte hade uppnått det önskade resultatet måste man faktiskt våga
              använda hela arsenalen.
            </seg>
          </u>
          <u xml:id="i-aa263c9df0d28a42-418" prev="i-aa263c9df0d28a42-414" who="Q4980750">
            <seg xml:id="i-HTT9PmKdL7cy4rQsWPS9o3">
              Det är också väldokumenterat att det fanns kritik från organisationer
              och andra aktörer, till exempel i en lång skrivelse, som också
              tillställdes Ann-Marie Begler och Socialdepartementet, från Sveriges
              Kommuner och Landsting och Svenskt Näringsliv gemensamt. Det är
              väl ungefär 3,5 miljoner svenska arbetstagare som de företräder.
            </seg>
          </u>
          <u xml:id="i-aa263c9df0d28a42-419" prev="i-aa263c9df0d28a42-414" who="Q4980750">
            <seg xml:id="i-DdSKLUpBNsKqnUhbz8Dxw3">
              Jag hade löpande dialog med arbetsmarknadens parter. Jag satt
              i möten med bland annat Läkarförbundet och fick precis de här
              frågorna.
            </seg>
          </u>
          <u xml:id="i-aa263c9df0d28a42-420" prev="i-aa263c9df0d28a42-414" who="Q4980750">
            <seg xml:id="i-E7kRUNTghkhRr84NkF34jJ">
              Jag har använt de verktyg som jag som statsråd har till förfogande
              och försökt att göra det på ett korrekt sätt. Jag är också glad
              åt att KU har gjort en grundlig granskning av detta. Man konstaterar
              att det definitivt finns brister i dokumentationen, som borde
              ha varit tydligare, och i kommunikationen, som kanske kunde ha
              varit ännu tydligare. Det är ju uppenbart så här i efterhand.
              Men man vidimerar också att det är en regerings rätt att tillsätta
              och avsätta generaldirektörer, att man har en möjlighet att nyttja
              utnämningsmakten och måste våga göra det om det behövs.
            </seg>
          </u>
          <u xml:id="i-aa263c9df0d28a42-421" prev="i-aa263c9df0d28a42-414" who="Q4980750">
            <seg xml:id="i-4rE7JAhD53mvUSnd4s6ffB">
              Avslutningsvis vill jag verkligen markera mot att det finns ett
              antal moderata riksdagsledamöter som väljer att använda uttryck
              som ”blåljuga” och säger att jag far med osanning och att det
              är direkt vilseledande. Jag tycker att det är anmärkningsvärt
              att man uttrycker sig på det sättet och att man trots att konstitutionsutskottet
              inte har kommit fram till att det finns någon grund för det fortsätter
              att försöka sprida den bilden. Jag kan bara sia om avsikten med
              att göra det.
            </seg>
          </u>
          <note xml:id="i-79hQBErqob9HhdgFNwPaoj">
            (Applåder)
          </note>
          <note xml:id="i-PRYecuWXB9eDuPsYKMXwQq">
            (forts.)
          </note>
          <note xml:id="i-QPHW4BsmrrqCQMPVXkAbdb">
            Ajournering
          </note>
          <note xml:id="i-q16J26LhtcJFb5PZCLuj1">
            Kammaren beslutade kl. 15.56 på förslag av förste vice talmannen
            att ajournera sammanträdet till kl. 18.00.
          </note>
          <note xml:id="i-7KWFNiQQ59WQKZiZ665UnW">
            Återupptaget sammanträde
          </note>
          <note xml:id="i-99qWSoBzSWNTuHyCRBiJEZ">
            Sammanträdet återupptogs kl. 18.00.
          </note>
          <note xml:id="i-W2kN5XLQrS154F63LAHXjJ">
            § 9 (forts.) Svar på interpellationerna 2018/19:242, 243 och
            245 om förflyttningen av generaldirektör Ann-Marie Begler
          </note>
          <note type="speaker" xml:id="i-CesYPHH9RW1umHpHfF2hAA">
            Anf. 59 ELISABETH BJÖRNSDOTTER RAHM (M):
          </note>
          <u xml:id="i-aa263c9df0d28a42-422" next="i-aa263c9df0d28a42-425" who="Q4939382">
            <seg xml:id="i-NSRUGrXkr9bGioJfwMEReU">
              Fru talman! Så här efter ajourneringen ska jag påminna statsrådet
              om att min fråga rörde den brist på samverkan som var en av anledningarna
              till att den dåvarande generaldirektören Ann-Marie Begler inte
              fick vara kvar på sin post.
            </seg>
          </u>
          <u xml:id="i-aa263c9df0d28a42-423" prev="i-aa263c9df0d28a42-422" who="Q4939382">
            <seg xml:id="i-VmNvPB6XZGtqKKsAPyA64j">
              Jag ska också påminna om att Försäkringskassans dåvarande styrelseordförande
              inte kan erinra sig att brister i myndighetens samverkan med andra
              myndigheter har varit uppe till diskussion med departementets
              ledning och att detta aldrig har varit med på någon dagordning.
            </seg>
          </u>
          <u xml:id="i-aa263c9df0d28a42-424" prev="i-aa263c9df0d28a42-422" who="Q4939382">
            <seg xml:id="i-Wz3YHYSvSngsytC4hnfUrT">
              Den dåvarande styrelseordföranden i Försäkringskassan säger att
              hennes uppfattning är att om departementet var så missnöjt med
              Ann-Marie Begler hade man gett henne upprepade varningar och att
              om man hade övervägt att flytta henne borde departementsledningen
              rimligen ha tagit upp frågan med styrelsens ordförande, vilket
              inte skedde.
            </seg>
          </u>
          <u xml:id="i-aa263c9df0d28a42-425" prev="i-aa263c9df0d28a42-422" who="Q4939382">
            <seg xml:id="i-Lv5tRCG4JpK3hR6Fwkvoxb">
              Min fråga kvarstår. Detta med brist på samverkan är otydligt.
              Var, när och hur har detta förekommit och påtalats?
            </seg>
          </u>
          <note type="speaker" xml:id="i-QNxpcq5EprLmuo6PG9GiK2">
            Anf. 60 LARS BECKMAN (M):
          </note>
          <u xml:id="i-aa263c9df0d28a42-426" next="i-aa263c9df0d28a42-430" who="Q5596130">
            <seg xml:id="i-A7abjaEixbSN1AturqXF9L">
              Fru talman! Statsrådet har anfört att bristande samverkan var
              anledningen till att Begler petades. Varför sa man inte det till
              Begler när hon efterfrågade de synnerliga skälen? Ett enigt KU
              konstaterar att några sådana aldrig gavs trots Beglers önskan.
            </seg>
          </u>
          <u xml:id="i-aa263c9df0d28a42-427" prev="i-aa263c9df0d28a42-426" who="Q5596130">
            <seg xml:id="i-2cUCMBL7L9Ke5qyiCXWcXv">
              I en intervju i Aftonbladet säger Försäkringskassans styrelseordförande
              Birgitta Böhlin att hon inte kan påminna sig att myndighetens
              bristande samverkan med andra myndigheter någonsin var uppe till
              diskussion. Aldrig. Noll gånger.
            </seg>
          </u>
          <u xml:id="i-aa263c9df0d28a42-428" prev="i-aa263c9df0d28a42-426" who="Q5596130">
            <seg xml:id="i-Ef6ZwoL2XEBFBY5x1G2wHE">
              Fru talman! Detta innebär att två socialdemokratiska politiker
              har en version av vad som hänt medan ett antal oberoende statliga
              tjänstemän har en annan version av vad som har hänt – och till
              dem ska läggas styrelsens ordförande Birgitta Böhlin.
            </seg>
          </u>
          <u xml:id="i-aa263c9df0d28a42-429" prev="i-aa263c9df0d28a42-426" who="Q5596130">
            <seg xml:id="i-Bx9kVBWKVs9qX4EKXHENU1">
              Det är mot denna bakgrund vi ska se det som ett enigt KU skriver
              i sitt betänkande om att det är otillfredsställande att man inte
              har fått fram sådana uppgifter som bidrar till att skapa klarhet
              och ge en rättvisande bild av vad som skett.
            </seg>
          </u>
          <u xml:id="i-aa263c9df0d28a42-430" prev="i-aa263c9df0d28a42-426" who="Q5596130">
            <seg xml:id="i-RAN55qNi9a2oYx1XsBwMX9">
              KU kommer givetvis att ha en debatt i kammaren om sitt yttrande.
              Jag noterar dock att de svar som statsrådet har lämnat i dag står
              i skarp kontrast till de uttalanden som har gjorts av oberoende,
              opolitiska tjänstemän på Försäkringskassan och före detta anställda
              på Försäkringskassan. Dessa har visat en stor personlig integritet
              och bidragit till att sanningen i denna fråga kom fram.
            </seg>
          </u>
          <note type="speaker" xml:id="i-AZbhtawxp2Lb9ee8cTsjKE">
            Anf. 61 JAN ERICSON (M):
          </note>
          <u xml:id="i-aa263c9df0d28a42-431" next="i-aa263c9df0d28a42-437" who="Q1681740">
            <seg xml:id="i-VdCs8ccJLo9aR5pwneTpK">
              Fru talman! Låt mig först konstatera att ingen har ifrågasatt
              regeringens rätt att flytta generaldirektörer. Detta måste dock
              ske i enlighet med arbetsrättsliga regler. I och med att förflyttningen
              skedde i strid med Beglers vilja blir lagen om offentlig anställning
              tillämplig, och då gäller reglerna om synnerliga skäl vid omedelbar
              omplacering.
            </seg>
          </u>
          <u xml:id="i-aa263c9df0d28a42-432" prev="i-aa263c9df0d28a42-431" who="Q1681740">
            <seg xml:id="i-WV7FMvRpyRT492HBvdZ8Lx">
              Regeringskansliet hävdade först att LOA inte var tillämplig eftersom
              det rådde samsyn. KU konstaterar dock att denna samsyn inte finns,
              och därmed är LOA tillämplig. Detta vet rimligen statsrådet Strandhäll
              efter sin långa fackliga karriär.
            </seg>
          </u>
          <u xml:id="i-aa263c9df0d28a42-433" prev="i-aa263c9df0d28a42-431" who="Q1681740">
            <seg xml:id="i-8LPyjrnzBXPxEoVDqDjjyH">
              Några synnerliga skäl har alltså inte angivits, och jag kan bara
              konstatera att Strandhäll därmed har brutit mot svensk arbetsrättslagstiftning.
              Det kan inte kännas bra för henne som före detta facklig förbundsordförande.
            </seg>
          </u>
          <u xml:id="i-aa263c9df0d28a42-434" prev="i-aa263c9df0d28a42-431" who="Q1681740">
            <seg xml:id="i-7rRU3emrwxbRm3vvFXafMY">
              Jag kan också konstatera att den vanligen så stridbare försvararen
              av svensk arbetsrätt Patrik Björck, som tyvärr har gått, försvarar
              Strandhälls agerande, vilket är helt obegripligt om han vill bli
              tagen på allvar i arbetsrättsliga frågor framöver.
            </seg>
          </u>
          <u xml:id="i-aa263c9df0d28a42-435" prev="i-aa263c9df0d28a42-431" who="Q1681740">
            <seg xml:id="i-KAnNZ7EsDi6wb79zQ9hskD">
              Låt mig avrunda denna första debatt genom att konstatera att
              det inte hjälper hur mycket statsrådet Strandhäll hävdar att hon
              har svarat på alla frågor, för även ett enigt KU säger att uppgifterna
              som lämnats går isär och att det är mycket otillfredsställande.
            </seg>
          </u>
          <u xml:id="i-aa263c9df0d28a42-436" prev="i-aa263c9df0d28a42-431" who="Q1681740">
            <seg xml:id="i-Q3HXVYArEu9Eez5UE6dJmv">
              Jag har aldrig sagt och skulle aldrig påstå att en minister ljuger.
              Vi som lyssnar får själva bedöma om vi ska lita på det statsrådet
              säger eller om vi ska tro på alla de tunga tjänstemän i Försäkringskassan
              som har gett en helt motsatt version.
            </seg>
          </u>
          <u xml:id="i-aa263c9df0d28a42-437" prev="i-aa263c9df0d28a42-431" who="Q1681740">
            <seg xml:id="i-NKHPrwcM9v227eroF7ngyF">
              Fru talman! Det är uppenbart att regeringen sparkade en generaldirektör
              av rent politiska skäl och att man samtidigt bröt mot svensk arbetsrättslagstiftning.
              Det är inte vackert agerat av en svensk regering.
            </seg>
          </u>
          <note type="speaker" xml:id="i-Y13PgHA7uuSv37bLrrHjQJ">
            Anf. 62 Statsrådet ANNIKA STRANDHÄLL (S):
          </note>
          <u xml:id="i-aa263c9df0d28a42-438" next="i-aa263c9df0d28a42-443" who="Q4980750">
            <seg xml:id="i-Ky9CGY6gkmj2je9NWHHGPT">
              Fru talman! Låt mig ta upp tre korta punkter.
            </seg>
          </u>
          <note xml:id="i-R1rDajYfxbzXATTvqk1Q2o">
            För det första, Elisabeth Björnsdotter Rahm: Den 25 januari ‑
            17, den 13 mars ‑ 17, den 25 april ‑ 17, den 8 maj ‑ 17, den 13
            juni ‑ 17, den 30 augusti ‑ 17, den 25 oktober ‑ 17, den 22 november
            ‑ 17, den 15 december ‑ 17, den 24 januari ‑ 18, den 21 februari
            ‑ 18, den 21 juni ‑ 17, den 19 september ‑ 17, den 9 april ‑ 18,
            den 18 april ‑ 17 och den 27 oktober ‑ 17 hade vi myndighetsdialoger
            med kassans ledning.
          </note>
          <u xml:id="i-aa263c9df0d28a42-439" prev="i-aa263c9df0d28a42-438" who="Q4980750">
            <seg xml:id="i-QT9CVCB63GHQLdUwzFTmxB">
              Fem av dessa möten handlade bara om samverkan. Jag kan också
              uppge datum och namn på de åtta regeringsuppdrag som lades fram
              under denna period. Har man då som erfaren generaldirektör inte
              förstått signalerna får regeringen kanske ta till sitt skarpaste
              verktyg och byta ledning för kassan.
            </seg>
          </u>
          <u xml:id="i-aa263c9df0d28a42-440" prev="i-aa263c9df0d28a42-438" who="Q4980750">
            <seg xml:id="i-KZHrEHjJ6hZwTBRLTkjYRT">
              Dessa uppgifter finns tillgängliga även för Moderaternas riksdagsledamöter
              att ta del av.
            </seg>
          </u>
          <u xml:id="i-aa263c9df0d28a42-441" prev="i-aa263c9df0d28a42-438" who="Q4980750">
            <seg xml:id="i-WZbS41hYqC3PjbzEAz1HbY">
              För det andra: Birgitta Böhlin kontaktades dagen efter den 9
              april 2018 när vi hade haft ett möte med generaldirektören för
              Försäkringskassan och Arbetsförmedlingen – det tredje av tre stycken
              – och konstaterat att det inte längre gick. Jag hade flera djupa
              samtal med henne innan jag meddelade Ann-Marie Begler att hon
              inte längre hade regeringens förtroende.
            </seg>
          </u>
          <u xml:id="i-aa263c9df0d28a42-442" prev="i-aa263c9df0d28a42-438" who="Q4980750">
            <seg xml:id="i-GT8JoRUsXXhU6BHbHcyoLd">
              För det tredje, om synnerliga skäl: Vi hävdar att samsyn rådde
              eftersom Ann-Marie Begler själv sa att hon inte kunde vara kvar
              om hon inte hade regeringens förtroende, vilket var det som meddelats
              henne.
            </seg>
          </u>
          <u xml:id="i-aa263c9df0d28a42-443" prev="i-aa263c9df0d28a42-438" who="Q4980750">
            <seg xml:id="i-WqErMRaz1sXW9uTf9nhfHj">
              I annat fall gäller synnerliga skäl enligt LOA. Hade LOA varit
              tillämplig hade detta varit ett synnerligt skäl. Man kan inte
              ens för en dag ha en generaldirektör för Försäkringskassan som
              inte har regeringens förtroende. Därmed hade det funnits ett synnerligt
              skäl att förflytta generaldirektören.
            </seg>
          </u>
          <note xml:id="i-F7uphdcsd3Bawze4zpAa26">
            (Applåder)
          </note>
          <note xml:id="i-HZn4K2MrMPgYJd1gninnJU">
            Interpellationsdebatten var härmed avslutad.
          </note>
          <note xml:id="i-GYsJyzU6GgBLj5phEhPVzd">
            § 10 Svar på interpellationerna 2018/19:244, 246, 247, 248, 249
            och 251 om påtryckningar mot Försäkringskassan
          </note>
          <note type="speaker" xml:id="i-chLXpB1y2wZTCAwPv9WTN">
            Anf. 63 Statsrådet ANNIKA STRANDHÄLL (S):
          </note>
          <u xml:id="i-aa263c9df0d28a42-444" next="i-aa263c9df0d28a42-453" who="Q4980750">
            <seg xml:id="i-2XJuGEVpsarFDA54xTM6GQ">
              Fru talman! Arin Karapet har frågat mig hur jag kan vara säker
              på att det inte har förekommit några påtryckningar samtidigt som
              jag inte har kännedom om några kontakter förekommit över huvud
              taget i frågan.
            </seg>
          </u>
          <u xml:id="i-aa263c9df0d28a42-445" prev="i-aa263c9df0d28a42-444" who="Q4980750">
            <seg xml:id="i-482EnXBpg76se6TPw3eWRp">
              Maria Malmer Stenergard har frågat mig hur jag avser att säkerställa
              att Regeringskansliet efterlever grundlagens regler om offentlighetsprincip
              och utlämnande av handlingar.
            </seg>
          </u>
          <u xml:id="i-aa263c9df0d28a42-446" prev="i-aa263c9df0d28a42-444" who="Q4980750">
            <seg xml:id="i-Aku22qvhibA6S6Unn4TWy1">
              Åsa Coenraads har frågat mig om jag tänker omvärdera mitt tidigare
              ställningstagande om att medier inte får tillgång till vissa offentliga
              handlingar.
            </seg>
          </u>
          <u xml:id="i-aa263c9df0d28a42-447" prev="i-aa263c9df0d28a42-444" who="Q4980750">
            <seg xml:id="i-QVQBDdqLqT6FfvUgK2R3iR">
              Mattias Karlsson i Luleå har frågat mig hur jag avser att garantera
              meddelarfriheten och yttrandefriheten för Försäkringskassans medarbetare.
            </seg>
          </u>
          <u xml:id="i-aa263c9df0d28a42-448" prev="i-aa263c9df0d28a42-444" who="Q4980750">
            <seg xml:id="i-DtMpFaskEw9cQgbBrV7Ljo">
              Ann-Sofie Alm har frågat mig vilken bedömning jag gör av konsekvenserna
              för framtida relationer mellan Försäkringskassan och Regeringskansliet
              vad gäller Försäkringskassans utlämnande av handlingar och mötesanteckningar
              och vilken tolkning jag gör av uttrycket ”allvarliga konsekvenser”.
              Ann-Sofie Alm har också frågat mig hur jag avser att säkerställa
              att Försäkringskassan lämnar ut allmänna handlingar i enlighet
              med offentlighetsprincipen.
            </seg>
          </u>
          <u xml:id="i-aa263c9df0d28a42-449" prev="i-aa263c9df0d28a42-444" who="Q4980750">
            <seg xml:id="i-SYG5M1Z9DBR1WzD1GkmjqG">
              Lars Püss har frågat mig hur jag avser att säkerställa att Socialdepartementet
              och Försäkringskassan lämnar ut allmänna handlingar i enlighet
              med offentlighetsprincipen.
            </seg>
          </u>
          <u xml:id="i-aa263c9df0d28a42-450" prev="i-aa263c9df0d28a42-444" who="Q4980750">
            <seg xml:id="i-CsH9QkZJW9S1rXWyX3Sm69">
              Offentlighetsprincipen är en grundläggande princip för vårt statsskick.
              Den ger allmänheten och massmedierna rätt till insyn i statens,
              kommunernas och landstingens verksamhet. Försäkringskassan ska,
              precis som alla andra myndigheter, följa offentlighetsprincipen.
            </seg>
          </u>
          <u xml:id="i-aa263c9df0d28a42-451" prev="i-aa263c9df0d28a42-444" who="Q4980750">
            <seg xml:id="i-DHMGkdpuxx6DNnxu5bVpoU">
              Jag har självklart inga synpunkter på vilka uppgifter som Försäkringskassan
              lämnar ut till medierna. Jag har självklart inte heller några
              synpunkter på att enskilda tjänstemän använder sin grundlagsskyddade
              meddelarfrihet.
            </seg>
          </u>
          <u xml:id="i-aa263c9df0d28a42-452" prev="i-aa263c9df0d28a42-444" who="Q4980750">
            <seg xml:id="i-w47gXdoQUTbP9Jh6wuEyK">
              Socialdepartementet har självfallet inte utövat påtryckningar
              för att försöka påverka vilka handlingar som Försäkringskassan
              beslutar om att lämna ut. Den händelse som nu hänvisas till har
              sin utgångspunkt i att en tjänsteman på Socialdepartementet kontaktade
              Försäkringskassans tillförordnade generaldirektör för att fråga
              vad det var för minnesanteckningar som myndigheten lämnat ut.
              Frågan ställdes mot bakgrund av att Socialdepartementet inte hade
              några sådana minnesanteckningar från möten mellan Socialdepartementet
              och Försäkringskassan. I detta samtal var tjänstemannen tydlig
              med att departementet inte hade några synpunkter på vilka handlingar
              som Försäkringskassan lämnar ut.
            </seg>
          </u>
          <u xml:id="i-aa263c9df0d28a42-453" prev="i-aa263c9df0d28a42-444" who="Q4980750">
            <seg xml:id="i-3EWCx5q6vjyE4VZBuR2MbX">
              Anställda i Regeringskansliet är väl medvetna om grundlagens
              regler om offentlighetsprincipen och utlämnande av handlingar.
              Det är grundläggande för alla som arbetar i Regeringskansliet
              att offentlighetsprincipen efterlevs. På motsvarande sätt är jag
              övertygad om att Försäkringskassan säkerställer att offentlighetsprincipen
              värnas och efterlevs av alla anställda i Försäkringskassan.
            </seg>
          </u>
          <note xml:id="i-MypZqLB1ehavrKXg4ypRLq">
            Tredje vice talmannen meddelade att interpellation 2018/19:249
            av Ann-Sofie Alm om påtryckningar mot Försäkringskassan hade återtagits
            i ett sent skede .
          </note>
          <note xml:id="i-Wxih76aBTJaWFc88cpkoeS">
            Då Arin Karapet, som framställt en av interpellationerna, anmält
            att han var förhindrad att närvara vid sammanträdet medgav tredje
            vice talmannen att David Josefsson i stället fick delta i debatten.
          </note>
          <note type="speaker" xml:id="i-MYVu9WsJkJwfxvZrAuvY9q">
            Anf. 64 DAVID JOSEFSSON (M):
          </note>
          <u xml:id="i-aa263c9df0d28a42-454" next="i-aa263c9df0d28a42-462" who="Q70574439">
            <seg xml:id="i-3RJbVQsSYWtwRteBsxXNhQ">
              Fru talman! Tack för svaret från statsrådet! Jag är alltså här
              i stället för Arin Karapet, som tyvärr har fått förhinder i kväll.
            </seg>
          </u>
          <u xml:id="i-aa263c9df0d28a42-455" prev="i-aa263c9df0d28a42-454" who="Q70574439">
            <seg xml:id="i-6VxNUiezEaZkWfWBd6Gh41">
              Den här interpellationsdebatten handlar i huvudsak inte om det
              som hände innan Ann-Marie Begler fick lämna som generaldirektör
              för Försäkringskassan utan om vad som hände efteråt. Man brukar
              säga att en kris sällan uppstår i själva händelsen utan minst
              lika mycket i hanteringen efteråt, och det här är kanske ett skolboksexempel
              på detta.
            </seg>
          </u>
          <u xml:id="i-aa263c9df0d28a42-456" prev="i-aa263c9df0d28a42-454" who="Q70574439">
            <seg xml:id="i-MGC6MgDs2o4bRH4wbfMPax">
              KU:s granskning som kom för någon vecka sedan konstaterade att
              regeringen måste kunna omplacera myndighetschefer om man anser
              att chefskapet inte utövas på ett tillräckligt bra sätt men också
              att regeringen måste förhålla sig till lagen om offentlig anställning
              – det som diskuterades i den tidigare debatten i dag.
            </seg>
          </u>
          <u xml:id="i-aa263c9df0d28a42-457" prev="i-aa263c9df0d28a42-454" who="Q70574439">
            <seg xml:id="i-VwtduUwcw1WTZMKz9M2tjc">
              Och det är det sistnämnda som flera medier har försökt att granska
              och som också blivit ämnet för denna interpellationsdebatt, fru
              talman. Medierna begärde bland annat ut ett antal handlingar från
              Försäkringskassan för att kunna se vilken dialog som har förts
              mellan departementet och generaldirektören kring chefskapet i
              den process som slutligen landade i att Ann-Marie Begler fick
              sluta som generaldirektör.
            </seg>
          </u>
          <u xml:id="i-aa263c9df0d28a42-458" prev="i-aa263c9df0d28a42-454" who="Q70574439">
            <seg xml:id="i-FrTaquLTKXWzvxEzn8CrU6">
              Efter att handlingar från möten mellan Annika Strandhälls statssekreterare
              och Ann-Marie Begler lämnats ut till TV4 skickades den 21 maj
              2018 ett mejl från den tillförordnade generaldirektören Maria
              Hemström Hemmingsson. Mejlet gick till fem högt uppsatta chefer
              på Försäkringskassan. Där beskrev Hemström att hon ”haft upprörda
              samtal från departementet”, där man varnat för allvarliga konsekvenser
              om mötesanteckningar lämnades ut till journalister och/eller allmänhet.
            </seg>
          </u>
          <u xml:id="i-aa263c9df0d28a42-459" prev="i-aa263c9df0d28a42-454" who="Q70574439">
            <seg xml:id="i-3acVACNyHyNkvcqn6zGFNL">
              Detta rapporterades av Dagens Nyheter den 15 april i år. Då intervjuade
              DN också Annika Strandhäll, som först uppgav att hon inte hade
              någon kännedom om detta för att sedan säga att några sådana signaler
              inte har förekommit.
            </seg>
          </u>
          <u xml:id="i-aa263c9df0d28a42-460" prev="i-aa263c9df0d28a42-454" who="Q70574439">
            <seg xml:id="i-DfrFYTw62RpqKYEZASNnJk">
              Frågan blir då, fru talman, hur statsrådet kan vara säker på
              att det inte har skett några påtryckningar, samtidigt som hon
              inte har någon kännedom om vilka kontakter som har förekommit.
            </seg>
          </u>
          <u xml:id="i-aa263c9df0d28a42-461" prev="i-aa263c9df0d28a42-454" who="Q70574439">
            <seg xml:id="i-YDgu6uiASaWx3j8QV8ejr6">
              I sitt svar säger nu statsrådet att Socialdepartementet endast
              frågade Försäkringskassan vilka handlingar som har lämnats ut,
              att man själv inte har några minnesanteckningar men att man var
              tydlig med att man inte hade några synpunkter på vilka handlingar
              som Försäkringskassan har lämnat ut.
            </seg>
          </u>
          <u xml:id="i-aa263c9df0d28a42-462" prev="i-aa263c9df0d28a42-454" who="Q70574439">
            <seg xml:id="i-8vUJgQD466hXFL7YYDM1nd">
              Jag vet tyvärr inte om jag blir klokare av det svaret, fru talman.
              Följdfrågan blir: Hur kan ett samtal där man är tydlig med att
              man inte har några synpunkter vidareförmedlas av en generaldirektör
              till fem högre tjänstemän så som att departementet varnar för
              allvarliga konsekvenser om handlingarna lämnas ut i framtiden?
            </seg>
          </u>
          <note type="speaker" xml:id="i-9L2EkjmNc2HUcsqtvYabtk">
            Anf. 65 MARIA MALMER STENERGARD (M):
          </note>
          <u xml:id="i-H9pQVVtTjEfAuY3q3kwJom" next="i-aa263c9df0d28a42-471" who="Q18202362">
            <seg xml:id="i-HYLXuTZKwWKCreMy8v1Vu9">
              Fru talman! Tack, statsrådet, för svaret! I dag behandlas en
              rad interpellationer gällande socialförsäkringsminister Annika
              Strandhälls hantering av Försäkringskassan och dess tidigare generaldirektör
              Ann-Marie Begler.
            </seg>
          </u>
          <u xml:id="i-aa263c9df0d28a42-463" who="Q18202362" prev="i-H9pQVVtTjEfAuY3q3kwJom">
            <seg xml:id="i-R6wc5jDUBeH7RRigeNAEpY">
              Interpellationerna handlar om vad som egentligen hände när Ann-Marie
              Begler plötsligt förflyttades och om processen kring den förflyttningen,
              där en rad frågetecken har uppkommit. Många av de frågetecknen
              kvarstår att räta ut.
            </seg>
          </u>
          <u xml:id="i-aa263c9df0d28a42-464" prev="i-H9pQVVtTjEfAuY3q3kwJom" who="Q18202362">
            <seg xml:id="i-KFRtXAwQwMQEfBjpd3SqZL">
              Ett sådant frågetecken rör det mejl som skickades från den tillförordnade
              generaldirektören för Försäkringskassan till fem högt uppsatta
              tjänstemän på myndigheten på kvällen den 21 maj. Anledningen var
              att handlingar som gällde möten mellan Annika Strandhälls statssekreterare
              och den tidigare generaldirektören Ann-Marie Begler lämnats ut
              till TV4 efter sedvanlig sekretessprövning av rättschefen på Försäkringskassan.
            </seg>
          </u>
          <u xml:id="i-aa263c9df0d28a42-465" prev="i-H9pQVVtTjEfAuY3q3kwJom" who="Q18202362">
            <seg xml:id="i-PwfD9cvToCn5bHR9mDwnCE">
              Detta föll, enligt den tillförordnade generaldirektörens mejl
              till tjänstemännen, inte i god jord hos regeringen. ”Jag har haft
              upprörda samtal från departementet med anledning av att vi lämnat
              ut det här”, skrev hon i mejlet. ”De påpekar visserligen att vi
              ’naturligtvis får göra som vi vill’ men att ’det kommer att få
              allvarliga konsekvenser för våra dialoger/samtal och den information
              de är beredda att dela med oss’.”
            </seg>
          </u>
          <u xml:id="i-aa263c9df0d28a42-466" prev="i-H9pQVVtTjEfAuY3q3kwJom" who="Q18202362">
            <seg xml:id="i-WFxe6WFTuGGutV6AzT7WbW">
              I mejlet meddelade den tillförordnade generaldirektören att hon
              därmed ändrade rutinerna och själv skulle avgöra om handlingar
              skulle lämnas ut i framtiden.
            </seg>
          </u>
          <u xml:id="i-aa263c9df0d28a42-467" prev="i-H9pQVVtTjEfAuY3q3kwJom" who="Q18202362">
            <seg xml:id="i-QwXhRAKAGvubNc7Dw9q6bH">
              Det här, fru talman, är bakgrunden till min interpellation. Jag
              har frågat hur Annika Strandhäll avser att säkerställa att Regeringskansliet
              efterlever grundlagens regler om offentlighetsprincip och om utlämnande
              av allmänna handlingar. Döm då om min förvåning, fru talman, när
              det verkar som om socialförsäkringsministern inte tycker att det
              finns några problem över huvud taget!
            </seg>
          </u>
          <u xml:id="i-aa263c9df0d28a42-468" prev="i-H9pQVVtTjEfAuY3q3kwJom" who="Q18202362">
            <seg xml:id="i-EWVDVNmExo2KXwnmcxQ9Yk">
              Annika Strandhälls fokus i svaret till mig är nämligen ett helt
              annat. Hon menar att Socialdepartementet kontaktade Försäkringskassans
              tillförordnade generaldirektör för att fråga vilka minnesanteckningar
              som lämnats ut eftersom Socialdepartementet inte har några sådana
              minnesanteckningar.
            </seg>
          </u>
          <u xml:id="i-aa263c9df0d28a42-469" prev="i-H9pQVVtTjEfAuY3q3kwJom" who="Q18202362">
            <seg xml:id="i-DrgwQZkoV7o4mv15pBi2Ee">
              Låt mig bara bena ut det här eftersom det inte är helt enkelt
              att följa resonemanget. Om jag förstår det rätt har vi alltså
              en tillförordnad generaldirektör som är så orolig att hon mejlar
              sina högst uppsatta tjänstemän sent på kvällen och anmäler att
              hon omedelbart ändrar rutin gällande utlämnande av allmänna handlingar.
              Anledningen till detta är att hon, som hon själv uttrycker det,
              fått ”upprörda samtal” från Socialdepartementet gällande handlingar
              som hennes myndighet lämnat ut med stöd av våra grundlagar.
            </seg>
          </u>
          <u xml:id="i-aa263c9df0d28a42-470" prev="i-H9pQVVtTjEfAuY3q3kwJom" who="Q18202362">
            <seg xml:id="i-3sQj7LSjG4SR4Hxf2SeVqv">
              Vilken är då reaktionen från socialförsäkringsministern? Jo,
              hon säger att Socialdepartementet ”självfallet inte utövat påtryckningar”.
            </seg>
          </u>
          <u xml:id="i-aa263c9df0d28a42-471" prev="i-H9pQVVtTjEfAuY3q3kwJom" who="Q18202362">
            <seg xml:id="i-X5ty9691ixN99q3tP8uY25">
              Jag tycker inte alls att det känns särskilt självfallet, fru
              talman. Jag ställer därför dessa frågor: Vad föranledde den tillförordnade
              generaldirektörens mejl och ändrade rutiner sent på kvällen? Vad
              betyder egentligen orden ”allvarliga konsekvenser”?
            </seg>
          </u>
          <note type="speaker" xml:id="i-5N9zFb3aUZ4itXpoXC2r7F">
            Anf. 66 ÅSA COENRAADS (M):
          </note>
          <u xml:id="i-YaWSv2do9LxFZG1LP838hn" next="i-aa263c9df0d28a42-480" who="Q4943175">
            <seg xml:id="i-4UrbAAS7XX4TxwAPnA6nzP">
              Fru talman! Tack, ministern, för svaret! Jag har precis som många
              av mina kollegor här skrivit en interpellation till Annika Strandhäll
              med anledning av den senaste tidens mediala granskning och uttalanden
              som har kommit med anledning av den tidigare generaldirektören
              Ann-Marie Beglers förflyttning från Försäkringskassan.
            </seg>
          </u>
          <u xml:id="i-aa263c9df0d28a42-472" who="Q4943175" prev="i-YaWSv2do9LxFZG1LP838hn">
            <seg xml:id="i-WrhWcDzVgRiD4ryffzx2y7">
              Det är en granskning som avslöjar en del brister eftersom alla
              fakta inte ligger på bordet och åsikterna går isär om vad som
              egentligen har hänt och vilka dokument som finns att tillgå.
            </seg>
          </u>
          <u xml:id="i-aa263c9df0d28a42-473" prev="i-YaWSv2do9LxFZG1LP838hn" who="Q4943175">
            <seg xml:id="i-BuYJDqhPsf3WJDYsf4U9Wy">
              Min interpellation handlar om offentlighetsprincipen och demokratin.
              Det är två frågor som ligger mig mycket varmt om hjärtat och som
              dessutom är ytterst viktiga för en fri och transparent demokrati.
            </seg>
          </u>
          <u xml:id="i-aa263c9df0d28a42-474" prev="i-YaWSv2do9LxFZG1LP838hn" who="Q4943175">
            <seg xml:id="i-HrAz28WwjkVzYJLun3ywQD">
              En erkänt duktig och kompetent chef som har löst de arbetsuppgifter
              hon har fått med bra resultat har fått lämna sin tjänst mot sin
              vilja. Anledningen påstås vara samarbetssvårigheter. Det är något
              som statsrådet hävdar har påtalats för generaldirektören vid upprepade
              tillfällen, men dokumentationen saknas på sina håll.
            </seg>
          </u>
          <u xml:id="i-aa263c9df0d28a42-475" prev="i-YaWSv2do9LxFZG1LP838hn" who="Q4943175">
            <seg xml:id="i-E8JLZn3CaYFHU7UaUPKNmC">
              Ministern har uttalat att hon har ett stort förtroende för Begler
              och att hon därför erbjöd henne möjligheten att vara generaldirektör,
              men nu inom Regeringskansliet. Jag tycker att det är lite konstigt
              att det förtroendet inte fanns när det gäller just Försäkringskassan.
              Utan den saknade dokumentationen om de påstådda samarbetssvårigheterna
              blir Strandhälls argumentation minst sagt ologisk och lite inkonsekvent.
            </seg>
          </u>
          <u xml:id="i-aa263c9df0d28a42-476" prev="i-YaWSv2do9LxFZG1LP838hn" who="Q4943175">
            <seg xml:id="i-2T5rRrH9W7KW9z1v941cxx">
              Fru talman! Oavsett misstroendeomröstning eller KU-granskning
              är statsrådet fortfarande statsråd. Eftersom det fortfarande finns
              en del frågetecken runt hanteringen av den tidigare generaldirektörens
              förflyttning från Försäkringskassan fortsätter debatten här och
              nu. Det är inte vare sig konstigt eller anmärkningsvärt, som vi
              har hört av tidigare talare här, att vi gör detta. Det är demokrati
              och en rättighet som vi folkvalda riksdagsledamöter har. Om en
              opposition inte hade gjort detta hade det varit både anmärkningsvärt
              och odemokratiskt. Så vill vi faktiskt inte ha det.
            </seg>
          </u>
          <u xml:id="i-aa263c9df0d28a42-477" prev="i-YaWSv2do9LxFZG1LP838hn" who="Q4943175">
            <seg xml:id="i-L6xPf9LEMd7tE5yFbtceJk">
              Åsikterna och diskussionerna om samarbetsklimatet mellan regering
              och generaldirektör, eller generaldirektörer, borde ha funnits
              nedskrivna i minnesanteckningar. Men dessa lyser med sin frånvaro.
              Jag ställde en fråga till statsrådet om just granskningen och
              den dokumentation som är gjord av medierna. Det har nämligen framkommit
              att ministern har utövat påtryckningar på nuvarande generaldirektör
              och tjänstemän på Försäkringskassan om att inte lämna ut minnesanteckningar.
            </seg>
          </u>
          <u xml:id="i-aa263c9df0d28a42-478" prev="i-YaWSv2do9LxFZG1LP838hn" who="Q4943175">
            <seg xml:id="i-EqvqA45ViRUaBe7YE6XWMQ">
              Den svenska offentlighetsprincipen är en viktig hörnsten för
              demokratin. Det är en princip som har tjänat Sverige väl under
              lång tid och som förhoppningsvis ska tjäna demokratin väl många
              år framöver. Det är därför allvarligt när det framkommer att den
              sittande ministern försöker undanhålla inte bara folkvalda politiker
              utan även journalistkåren möjlighet att granska ministerns tjänsteutövning.
            </seg>
          </u>
          <u xml:id="i-aa263c9df0d28a42-479" prev="i-YaWSv2do9LxFZG1LP838hn" who="Q4943175">
            <seg xml:id="i-TuLQsHc1JDuW74G539CFps">
              Av både denna debatt och den tidigare debatten i kammaren är
              det tydligt att ministern väger sina ord på guldvåg och att hon
              inte bemöter den kritik eller svarar på de frågor som finns om
              avyttringen av den tidigare generaldirektören på Försäkringskassan.
            </seg>
          </u>
          <u xml:id="i-aa263c9df0d28a42-480" prev="i-YaWSv2do9LxFZG1LP838hn" who="Q4943175">
            <seg xml:id="i-4F9DDJHkn88uuGsTKfTcMj">
              Fru talman! Frågan återstår: Kan statsrådet garantera att journalister
              har fri tillgång till offentligt material från Försäkringskassan
              i ärendet om Ann-Marie Beglers samarbetsproblem?
            </seg>
          </u>
          <note xml:id="i-VUN8D2JzaV9gEqd4haJyLS" type="speaker">
            Anf. 67 MATTIAS KARLSSON i Luleå (M):
          </note>
          <u xml:id="i-aa263c9df0d28a42-481" who="Q70588456" next="i-aa263c9df0d28a42-487">
            <seg xml:id="i-2YJfNPVVgcqU9mWueTyv1P">
              Fru talman! Min interpellation handlar om hur statsrådet avser
              att arbeta för att garantera meddelarfriheten och yttrandefriheten
              för Försäkringskassans medarbetare efter den mediebild som har
              beskrivit att de skulle känna sig tystade. I efterdyningarna av
              att medierna uppmärksammade turerna runt förflyttningen av Försäkringskassans
              tidigare generaldirektör Ann-Marie Begler har det också framkommit
              uppgifter om att tillförordnad generaldirektör i Försäkringskassan
              därefter skulle ha blivit varnad för allvarliga konsekvenser om
              Försäkringskassan i framtiden lämnar ut handlingar och mötesanteckningar
              som journalister begär ut.
            </seg>
          </u>
          <u xml:id="i-aa263c9df0d28a42-482" who="Q70588456" prev="i-aa263c9df0d28a42-481">
            <seg xml:id="i-7dZ8mxKYpNYY5aa1ZFPdbb">
              När handlingarna på begäran av TV4 och andra medier lämnades
              ut valde någon vid Socialdepartementet att ringa upp tillförordnade
              generaldirektören i Försäkringskassan. Vad som verkligen sas vid
              det samtalet har det inte gått att få riktig klarhet i. Vad vi
              däremot vet är att samtalet till viss del finns beskrivet i det
              mejl som den tillförordnade generaldirektören den 21 maj 2018
              på kvällen skickade och som interpellanter här har beskrivit.
              Där skriver hon att upprörda samtal hade kommit från Socialdepartementet
              med anledning av det material som hade offentliggjorts. Hot hade
              framförts om allvarliga konsekvenser för att dialogen mellan Regeringskansliet
              och Försäkringskassan lämnats ut. Tillförordnade generaldirektören
              tänkte hädanefter själv bestämma vad som lämnades ut och inte.
              I Dagens Nyheter försökte hon dock spela ned betydelsen av departementets
              synpunkter. De var inte, som hon uttryckte det, myndighetsstyrning
              på något negativt sätt. Men enligt Expressen fick hennes kommunikationsdirektör,
              som hanterade TV4:s begäran, sluta några månader senare.
            </seg>
          </u>
          <u xml:id="i-aa263c9df0d28a42-483" who="Q70588456" prev="i-aa263c9df0d28a42-481">
            <seg xml:id="i-XyemcbNDxzaKoVCDpDmbSP">
              När statsrådet Strandhäll får frågan om departementets försök
              att tysta Försäkringskassan säger hon att hon i det här fallet
              inte har någon kännedom om de påtryckningar som Regeringskansliet
              ska ha utövat. Samtidigt kan hon dock mena sig veta att några
              sådana signaler inte har kommit från departementet.
            </seg>
          </u>
          <u xml:id="i-aa263c9df0d28a42-484" who="Q70588456" prev="i-aa263c9df0d28a42-481">
            <seg xml:id="i-DSycUr7hbgbXT2xsi7Md3S">
              Statsrådet vet alltså ingenting om försöken att mörka uppgifterna
              om skälen till sparkandet av Begler, men hon vet dock att de inte
              har inträffat. För mig tyder de två påståendena på att de inte
              är samspelta. De kan inte stämma. Var statsrådet någonsin i kontakt
              med den tillförordnade generaldirektören för att efterhöra hur
              hon hade upplevt samtalet med tjänstemannen från departementet?
            </seg>
          </u>
          <u xml:id="i-aa263c9df0d28a42-485" who="Q70588456" prev="i-aa263c9df0d28a42-481">
            <seg xml:id="i-AMnRXqNW6LPEQUpC5fqyxh">
              Fru talman! Oavsett vad som är sagt eller gjort, eller vad som
              är sant eller inte sant, har det nu spridits en bild i medierna
              av att departementet har försökt att påverka myndigheten att inte
              lämna ut material. Det är enligt min mening så att statsrådet
              måste vara tydlig med att det står myndigheten fritt att lämna
              ut icke sekretessbelagt material – om så begärs. Det är inte någon
              som kräver något slags godkännandestämpel från vare sig statsråd
              eller tjänsteman på ett departement för att kunna lämna ut material.
            </seg>
          </u>
          <u xml:id="i-aa263c9df0d28a42-486" who="Q70588456" prev="i-aa263c9df0d28a42-481">
            <seg xml:id="i-KYeiVieA4KPXsaRTpkG2PM">
              I Sverige gäller ju offentlighetsprincipen, och myndighetsanställda
              har dessutom rätt att anonymt ge material till journalister, exempelvis
              visselblåsare. Det ska inte råda några tvivel om att offentlighetsprincipen
              alltfort gäller i Sverige.
            </seg>
          </u>
          <u xml:id="i-aa263c9df0d28a42-487" who="Q70588456" prev="i-aa263c9df0d28a42-481">
            <seg xml:id="i-Nw7CgqnH63w8xMqjk6HEee">
              Med anledning av att det har spridits en mediebild av att departementet
              har försökt tysta myndigheten, finns det inte anledning för statsrådet
              att tydliggöra denna fråga gentemot de myndigheter hon ansvarar
              för?
            </seg>
          </u>
          <note type="speaker" xml:id="i-Jjap4zaLRxSJxfsTBiSsQf">
            Anf. 68 LARS PÜSS (M):
          </note>
          <u xml:id="i-aa263c9df0d28a42-488" next="i-aa263c9df0d28a42-493" who="Q30035679">
            <seg xml:id="i-PdBPo3hFD5TSEsNp2mzHag">
              Fru talman! Vi står här i dag precis en vecka efter att KU har
              prickat statsrådet Strandhäll. KU:s granskning pekar bland annat
              på den uppenbara bristen på dokumentation av vad som har skett
              på Socialdepartementet. I det här sammanhanget tycker jag inte
              att det är så konstigt att det råder tvivel angående statsrådets
              syn på vad som är rätt och fel. När det gäller frågan om eventuella
              påtryckningar från Socialdepartementet om att inte lämna ut handlingar
              till medierna finns det onekligen skäl till skepticism.
            </seg>
          </u>
          <u xml:id="i-aa263c9df0d28a42-489" prev="i-aa263c9df0d28a42-488" who="Q30035679">
            <seg xml:id="i-VGh6vetKMCoyjmwF8rE5Wi">
              I DN i april refererades en konversation mellan tidningen och
              statsrådet. Hon ansåg sig där vara helt oinvigd i historien. Hon
              hade tydligen inte en aning om att det skulle ha skett några påtryckningar
              om att inte lämna ut några handlingar. På samma gång ville hon
              vara tydlig med att några sådana signaler inte skulle ha kommit
              från Socialdepartementet.
            </seg>
          </u>
          <u xml:id="i-aa263c9df0d28a42-490" prev="i-aa263c9df0d28a42-488" who="Q30035679">
            <seg xml:id="i-CCNrUmJJ6TFpeP3G4E3KEc">
              Det är just här jag ser ett av problemen med statsrådets sätt
              att förhålla sig till vad som är rätt och fel. Hur kan man vara
              helt ovetande om vad som har skett och på samma gång vara helt
              övertygad om att några felaktigheter inte har begåtts? När jag
              så hör svaret på min fråga i dag är det tydligt att statsrådet
              Strandhäll inte avser att vidta några som helst åtgärder för att
              säkerställa att detta inte upprepas, trots uppenbara brister i
              trovärdighet.
            </seg>
          </u>
          <u xml:id="i-aa263c9df0d28a42-491" prev="i-aa263c9df0d28a42-488" who="Q30035679">
            <seg xml:id="i-VMiaghZ6HgETYrnz3LxkBs">
              Inga-Britt Ahlenius, tidigare bland annat i Riksrevisionsverket,
              konstaterade så sent som i fredags att det mest anmärkningsvärda
              är att det, i alla fall för oss utomstående, helt saknas dokumentation
              från departementets sida. Jag undrar hur man kan välja att flytta
              en generaldirektör från en myndighet till en annan utan att ens
              föra minnesanteckningar för att kunna styrka vad som faktiskt
              har hänt – framför allt när man i ena stunden hävdar att man har
              förtroende för Begler för att i nästa stund hävda att man saknar
              förtroende för henne . P å samma gång är man b eredd att utnämna
              henne till ny generald irektör för Pensionsmyndigheten . Vad är
              det för signal man vill skicka till medborgarna med den utnämningen?
            </seg>
          </u>
          <u xml:id="i-aa263c9df0d28a42-492" prev="i-aa263c9df0d28a42-488" who="Q30035679">
            <seg xml:id="i-FXyGV792to7YPegW4YorZQ">
              För att summera det hela: Min första fråga kvarstår. Hur avser
              statsrådet att säkerställa att Socialdepartementet och Försäkringskassan
              lämnar ut handlingar enligt offentlighetsprincipen?
            </seg>
          </u>
          <u xml:id="i-aa263c9df0d28a42-493" prev="i-aa263c9df0d28a42-488" who="Q30035679">
            <seg xml:id="i-TPghkndvwhBNSPvEW78WKi">
              Vidare undrar jag hur statsrådet avser att säkerställa att det
              över huvud taget finns dokumentation som beskriver de bevekelsegrunder
              som finns när beslut fattas.
            </seg>
          </u>
          <note type="speaker" xml:id="i-H1yT1KgraHarAfsfHwzU8t">
            Anf. 69 IDA KARKIAINEN (S):
          </note>
          <u xml:id="i-aa263c9df0d28a42-494" next="i-aa263c9df0d28a42-498" who="Q18451082">
            <seg xml:id="i-B5wtMjBKgQWvt7QkUH9d2S">
              Fru talman! Vi i denna kammare är nog alla ense om att offentlighetsprincipen
              är en av de finaste principer vi har här i Sverige och att vi
              behöver vårda den.
            </seg>
          </u>
          <u xml:id="i-aa263c9df0d28a42-495" prev="i-aa263c9df0d28a42-494" who="Q18451082">
            <seg xml:id="i-Vr8rurWUGNQfwfSr6x267U">
              Den innebär dock inte att vem som helst har rätt att ta del av
              internt arbetsmaterial som är upprättat hos myndigheter. Detta
              regleras av tryckfrihetsordningen och offentlighetsprincipen.
              Arbetsmaterial utgör inte handlingar som medborgare enligt vår
              offentlighetsprincip har rätt att ta del av automatiskt.
            </seg>
          </u>
          <u xml:id="i-aa263c9df0d28a42-496" prev="i-aa263c9df0d28a42-494" who="Q18451082">
            <seg xml:id="i-CeKKg3SjPHRJoeNhHHVtgr">
              Vi behöver värna offentlighetsprincipen, men då gäller det också
              att vi talar sanning om vad den faktiskt innebär. Här försöker
              Moderaterna tänja på gränserna för vad vår offentlighetsprincip
              innebär.
            </seg>
          </u>
          <u xml:id="i-aa263c9df0d28a42-497" prev="i-aa263c9df0d28a42-494" who="Q18451082">
            <seg xml:id="i-YYnLooRZr6BkshdksjdhKz">
              Även denna fråga kommer konstitutionsutskottet att pröva i rimlig
              ordning för att bringa klarhet i frågan.
            </seg>
          </u>
          <u xml:id="i-aa263c9df0d28a42-498" prev="i-aa263c9df0d28a42-494" who="Q18451082">
            <seg xml:id="i-FBm6RZ3823ohcKjYM5uzjT">
              Från vår sida tycker vi att detta inte tyder på någonting annat
              än ren desperation och ren och skär populism från Moderaternas
              sida. Moderaternas regeringsduglighet verkar vara ett minne blott.
              Ni tog ett förhastat beslut när ni väckte misstroende mot statsrådet
              Strandhäll, och nu försöker ni rädda ansiktet. Det duger inte.
            </seg>
          </u>
          <note type="speaker" xml:id="i-Cx45yWiMbzwGCdkecs2gMC">
            Anf. 70 Statsrådet ANNIKA STRANDHÄLL (S):
          </note>
          <u xml:id="i-aa263c9df0d28a42-499" next="i-aa263c9df0d28a42-505" who="Q4980750">
            <seg xml:id="i-H5NPHoxxvGNTZBFmatJDsj">
              Fru talman! Självklart är det så som jag säger i mitt svar att
              offentlighetsprincipen är en grundläggande del av Sveriges statsskick.
              Just därför ska vi också ha lite ordning och reda och värna den.
            </seg>
          </u>
          <u xml:id="i-aa263c9df0d28a42-500" prev="i-aa263c9df0d28a42-499" who="Q4980750">
            <seg xml:id="i-JVEtPJ3Ju7FoUhibzAadZv">
              För mig som ansvarigt statsråd på Socialdepartementet är det
              fullständigt självklart att de tjänstemän som arbetar där, liksom
              de myndigheter jag ansvarar för, följer gällande svensk lagstiftning.
              Något annat är fullständigt otänkbart. Därmed är det ganska självklara
              svaret från min sida att det självfallet inte hade förekommit
              några påtryckningar.
            </seg>
          </u>
          <u xml:id="i-aa263c9df0d28a42-501" prev="i-aa263c9df0d28a42-499" who="Q4980750">
            <seg xml:id="i-74PJVKMkH8aN2RNU93ZtLU">
              När jag går djupare i frågan kan jag dessutom konstatera att
              det handlar om samtal mellan myndigheten och departementet. Det
              är ett ganska vanligt samtal mellan i detta fall den aktuella
              tjänstemannen och generaldirektören. Det är en kontakt som sker
              kontinuerligt. Det handlar om vad det är för typ av minnesanteckningar
              som har lämnats ut med Socialdepartementets logotyp på i och med
              att vi själva inte har upprättat några sådana.
            </seg>
          </u>
          <u xml:id="i-aa263c9df0d28a42-502" prev="i-aa263c9df0d28a42-499" who="Q4980750">
            <seg xml:id="i-EELa5zGCKwM1uMJvK5HSKB">
              Det visar sig att det handlar om en enskild tjänsteman på Försäkringskassan
              som på Socialdepartementets dagordning har gjort egna noteringar.
              Det skapade naturligtvis stor förvirring när detta lämnades ut,
              både på Socialdepartementet och bland de journalister som begärde
              ut handlingarna.
            </seg>
          </u>
          <u xml:id="i-aa263c9df0d28a42-503" prev="i-aa263c9df0d28a42-499" who="Q4980750">
            <seg xml:id="i-8LZ1Y1SUVoePu1zqXs1Tri">
              I grund och botten är det självklart att det måste råda transparens.
              Det var heller inga konstigheter från vår ansvariga tjänsteman
              i detta fall när vi gick djupare i frågan. Hon var också tydlig
              med att hon inte hade någon som helst minnesbild av att detta
              var ett upprört samtal. Tvärtom var det ett samtal som inte var
              annorlunda än andra. Hon var också, precis som återges, tydlig
              med att det är självklart att man inte har några synpunkter på
              vilka handlingar som lämnas ut från Försäkringskassans sida. Det
              måste den pröva.
            </seg>
          </u>
          <u xml:id="i-aa263c9df0d28a42-504" prev="i-aa263c9df0d28a42-499" who="Q4980750">
            <seg xml:id="i-3zJhdtp5JcN7jeRC1dikTk">
              Vad sedan den tillförordnade generaldirektören formulerar i sitt
              mejl kan jag naturligtvis inte överpröva eller ha tankar om, utan
              det måste den ansvariga tillförordnade generaldirektören i detta
              fall själv svara på – vilket hon också har gjort. Det återgavs
              här alldeles nyss.
            </seg>
          </u>
          <u xml:id="i-aa263c9df0d28a42-505" prev="i-aa263c9df0d28a42-499" who="Q4980750">
            <seg xml:id="i-4PamsxLdPAxFhqdKjKu5Pn">
              Jag stannar där och välkomnar verkligen en KU-granskning av denna
              fråga.
            </seg>
          </u>
          <note xml:id="i-SPKfj6B9WA957DXNKoPKDq">
            (Applåder)
          </note>
          <note type="speaker" xml:id="i-UcbMEX8JpKzURgFoC7Pp8g">
            Anf. 71 DAVID JOSEFSSON (M):
          </note>
          <u xml:id="i-aa263c9df0d28a42-506" next="i-aa263c9df0d28a42-509" who="Q70574439">
            <seg xml:id="i-9bc9g29g4khTb6dytAjFE5">
              Fru talman! I tidigare nämnda intervju med DN uppgav statsrådet
              först att hon inte haft kännedom om kontakter och sedan att inga
              signaler har skickats.
            </seg>
          </u>
          <u xml:id="i-aa263c9df0d28a42-507" prev="i-aa263c9df0d28a42-506" who="Q70574439">
            <seg xml:id="i-FQU7bVEw9wBZRTE7yiUMG8">
              Jag blir fortfarande inte riktigt klok på detta. Man kan säga
              att det får generaldirektören själv redogöra för, men hur kan
              en generaldirektör misstolka ett sådant budskap så att det i stället
              får betydelsen att det kan få allvarliga konsekvenser om handlingarna
              lämnas ut?
            </seg>
          </u>
          <u xml:id="i-aa263c9df0d28a42-508" prev="i-aa263c9df0d28a42-506" who="Q70574439">
            <seg xml:id="i-SKLikifgJPhj3Q8v8reurc">
              I DN-artikeln står det att samma dag som mejlet skickades hade
              Försäkringskassan ett ledningsgruppsmöte, där man diskuterade
              behovet av förtroendefullt informationsutbyte med Socialdepartementet.
              Efter samtalet med departementet ändrades rutinerna för Försäkringskassan,
              och den tillförordnade generaldirektören skulle själv avgöra vilka
              handlingar som skulle lämnas ut.
            </seg>
          </u>
          <u xml:id="i-aa263c9df0d28a42-509" prev="i-aa263c9df0d28a42-506" who="Q70574439">
            <seg xml:id="i-Fwpv8MQYUMwRW6kB4mfVBc">
              Därför undrar jag, fru talman: Kan det vara så att departementet
              påpekat att man formellt inte kan ha några synpunkter på vilka
              dokument som lämnas ut men att man har önskat att handlingar som
              har lämnats ut i stället ska benämnas som arbetsmaterial, som
              då inte skulle ha lämnats ut? Det vill säga har man i praktiken
              haft åsikter men formulerat dem på ett annat sätt som gör att
              det blir kosmetiskt snyggare men i praktiken är lika allvarligt?
            </seg>
          </u>
          <note type="speaker" xml:id="i-LAxGDS82ryALp6mf9HNNdL">
            Anf. 72 MARIA MALMER STENERGARD (M):
          </note>
          <u xml:id="i-aa263c9df0d28a42-510" next="i-aa263c9df0d28a42-520" who="Q18202362">
            <seg xml:id="i-SLDcHZLnnyPkFhhxdyAVbp">
              Fru talman! Tack, statsrådet, för svaret – igen! Jag förstår
              att det blir en lång eftermiddag och kväll här för statsrådet.
            </seg>
          </u>
          <u xml:id="i-aa263c9df0d28a42-511" prev="i-aa263c9df0d28a42-510" who="Q18202362">
            <seg xml:id="i-DbZPi3j1isbv3dPziDsev3">
              Först vill jag vända mig mot det som Ida Karkiainen sa i sitt
              inlägg.
            </seg>
          </u>
          <u xml:id="i-aa263c9df0d28a42-512" prev="i-aa263c9df0d28a42-510" who="Q18202362">
            <seg xml:id="i-JCKUjYcnJCq3whXvV6xk5i">
              Hon beskyllde oss moderater för desperation och populism. M e
              n vad det egentligen handlar om är ju ett oppositionsarbete, och
              som mina kollegor tidigare sagt är det vår skyldighet att bedriva
              det. Även vi ser fram emot en KU-granskning, men det gör inte
              att den granskning som vi som enskilda ledamöter har möjlighet
              att genomföra inte ska göras.
            </seg>
          </u>
          <u xml:id="i-aa263c9df0d28a42-513" prev="i-aa263c9df0d28a42-510" who="Q18202362">
            <seg xml:id="i-6JrjjrBfm2WJ2FfVKJj8ji">
              Vidare sa Ida Karkiainen att man härav kan ifrågasätta Moderaternas
              regeringsduglighet. Men det är faktiskt inte den det handlar om
              här, utan det här handlar om Socialdemokraternas regeringsduglighet.
              Vi bör väl ändå hålla oss till ämnet.
            </seg>
          </u>
          <u xml:id="i-aa263c9df0d28a42-514" prev="i-aa263c9df0d28a42-510" who="Q18202362">
            <seg xml:id="i-5H3VuQnRpCeWF4xTV47wvt">
              Jag tackar för förtydligandet från ministern om varför vissa
              av de sex dokument som tidigare lämnats ut till DN och TV4 är
              skrivna på Regeringskansliets brevpapper, för det kan man verkligen
              ställa sig frågande till. Det har alltså statsrådet svarat på
              här. Men det faktum att det inte finns några handlingar om Socialdepartementet
              är anmärkningsvärt i sig.
            </seg>
          </u>
          <u xml:id="i-BNRksRNsYv8f9mvQb5ZpGd" prev="i-aa263c9df0d28a42-510" who="Q18202362">
            <seg xml:id="i-5FSsFRozYJzRrJzVRvt5Ga">
              Sedan dessa interpellationer lämnades in har konstitutionsutskottet
              , som tidigare nämnts , riktat allvarlig kritik mot Annika Strandhäll
              på flera punkter med anledning av entledigandet av Ann-Marie Begler.
            </seg>
          </u>
          <u xml:id="i-aa263c9df0d28a42-515" prev="i-aa263c9df0d28a42-510" who="Q18202362">
            <seg xml:id="i-C1vweGVTLS9ngAyuxyxaCu">
              En av punkterna rör just bristande dokumentation. Konstitutionsutskottet
              skriver: ”Vidare kan utskottet konstatera att någon dokumentation
              kring förflyttningen inte har gått att uppbringa. I samband med
              övervägandena om det finns tillräckligt starka skäl för att skilja
              en myndighetschef från dennes anställning bör enligt utskottet
              även beaktas vilken dokumentation som kan behövas av dialogen
              med myndighetschefen.” Statsrådet bär ansvaret för de bristerna,
              konstaterar KU.
            </seg>
          </u>
          <u xml:id="i-aa263c9df0d28a42-516" prev="i-aa263c9df0d28a42-510" who="Q18202362">
            <seg xml:id="i-8wqVihPn8n3ebzmnUrTkH3">
              Fru talman! Att den tillförordnade generaldirektören hastigt
              ändrat rutinerna för utlämnande av handlingar hos Försäkringskassan
              har fått konsekvenser för vilka rättsliga bedömningar man har
              gjort på myndigheterna när det gäller just utlämnande av allmänna
              handlingar.
            </seg>
          </u>
          <u xml:id="i-aa263c9df0d28a42-517" prev="i-aa263c9df0d28a42-510" who="Q18202362">
            <seg xml:id="i-SUt5kqKWZNeRbrVk9a7vEM">
              DN har efter det begärt ut mötesanteckningar och protokoll från
              Försäkringskassan för alla möten mellan den tillförordnade generaldirektören
              och Regeringskansliet men fått nej.
            </seg>
          </u>
          <u xml:id="i-aa263c9df0d28a42-518" prev="i-aa263c9df0d28a42-510" who="Q18202362">
            <seg xml:id="i-SsasvKhfAbuDVg9K3Zk7Go">
              Försäkringskassan har nu valt att lämna ut kallelser men inga
              protokoll. När liknande begäran gjordes innan det berömda mejlet
              kom var den rättsliga bedömningen en annan.
            </seg>
          </u>
          <u xml:id="i-aa263c9df0d28a42-519" prev="i-aa263c9df0d28a42-510" who="Q18202362">
            <seg xml:id="i-Ntha1WUxk5kXP1uDvsYYZD">
              Av detta har jag svårt att dra någon annan slutsats än att det
              samtal Socialdepartementet haft med den tillförordnade generaldirektören
              faktiskt har inneburit påtryckningar.
            </seg>
          </u>
          <u xml:id="i-aa263c9df0d28a42-520" prev="i-aa263c9df0d28a42-510" who="Q18202362">
            <seg xml:id="i-CUExjWsnHKcKiKaNk4inRE">
              Jag menar detsamma som Mattias Karlsson sa här tidigare: Detta
              borde rimligtvis föranleda någon form av självkritik från statsrådets
              sida.
            </seg>
          </u>
          <note xml:id="i-5SW9cGCzRhHmm2WiVnicyq" type="speaker">
            Anf. 73 MATTIAS KARLSSON i Luleå (M):
          </note>
          <u xml:id="i-aa263c9df0d28a42-521" who="Q70588456" next="i-aa263c9df0d28a42-522">
            <seg xml:id="i-MyEnE44SZT2dN5PAjXBd75">
              Fru talman! Fanns det inte, när statsrådet hörde och såg vad
              den tillförordnade generaldirektören för Försäkringskassan skrev
              i sitt mejl till sina medarbetare, någon anledning att ta kontakt
              med henne och fråga vad som gjort att hon uppfattat samtalet på
              det sättet och var tvungen att skriva till sina närmaste medarbetare
              att det framförts hot om allvarliga konsekvenser eller att det
              skulle få konsekvenser för relationen med departementet? Har antingen
              du som socialminister eller din efterträdare varit i kontakt med
              den tillförordnade myndighetschefen och frågat om hon uppfattat
              det på det sättet eller om hon vridit på sanningen för att tydliggöra
              något gentemot sina medarbetare?
            </seg>
          </u>
          <u xml:id="i-aa263c9df0d28a42-522" who="Q70588456" prev="i-aa263c9df0d28a42-521">
            <seg xml:id="i-TXrE1YnZAMrsWYBLhCokHm">
              Och vad får det för konsekvenser för den tillförordnade myndighetschefens
              anställning på myndigheten om detta drivs så här långt? Något
              ansvar har väl ändå departementet och departementschefen för att
              myndighetscheferna uttrycker sig på ett bra sätt och för att det
              kan få konsekvenser om man inte följer de lagar och föreskrifter
              som finns?
            </seg>
          </u>
          <note type="speaker" xml:id="i-Y1wuRvHprT2seGktH3ts6z">
            Anf. 74 LARS PÜSS (M):
          </note>
          <u xml:id="i-aa263c9df0d28a42-523" next="i-aa263c9df0d28a42-526" who="Q30035679">
            <seg xml:id="i-XfgEj1L6BRzCgmmR9fScxN">
              Fru talman! Efter att ha lyssnat på debatten här i kväll är jag
              lite bekymrad. Av riksdagens 349 ledamöter saknar 172 förtroende
              för statsrådet Strandhäll. Det är rafflande nära hälften av riksdagens
              ledamöter. Då vore i alla fall jag intresserad av att försöka
              återskapa någon form av förtroende bland dessa 172.
            </seg>
          </u>
          <u xml:id="i-aa263c9df0d28a42-524" prev="i-aa263c9df0d28a42-523" who="Q30035679">
            <seg xml:id="i-JUnJzD41pWue7GHFtLGqR">
              Det är uppenbart att vi inte delar synen på vilken politik vi
              ska ha, och det är inte heller därför vi står här i dag. Det handlar
              i stället om hur statsrådet har utövat sitt ämbete i förhållande
              till svensk lagstiftning. Det svar jag hör från statsrådet beskriver
              bara hur det ser ut just i dag. Tyvärr är det detta som är problemet
              – vi känner oss inte trygga med hur det ser ut i dag. Vi tycker
              inte att den rådande hanteringen skapar det förtroende som vi
              anser att Socialdepartementet bör kunna inge.
            </seg>
          </u>
          <u xml:id="i-aa263c9df0d28a42-525" prev="i-aa263c9df0d28a42-523" who="Q30035679">
            <seg xml:id="i-6fSmWHKgmkfc51e2a279mA">
              Att det finns tvivel hos allmänheten när det gäller hur mediernas
              frågor om Begler har skötts är inte så konstigt med tanke på den
              senaste tidens rubriker. Vore det inte i det sammanhanget angeläget
              att för allmänheten och riksdagen visa att man tar kritiken på
              allvar och att samma historia inte kommer att upprepas i framtiden?
            </seg>
          </u>
          <u xml:id="i-aa263c9df0d28a42-526" prev="i-aa263c9df0d28a42-523" who="Q30035679">
            <seg xml:id="i-NpEHKkFJeKqyciTEgaF9Hp">
              Min fråga, fru talman, är därför: Ser inte statsrådet ett problem
              i att allmänheten saknar förtroende för Socialdepartementet, och
              borde det inte vara angeläget att återupprätta det förtroendet?
            </seg>
          </u>
          <note type="speaker" xml:id="i-GmVKUxiiVW86uynCzxVRrm">
            Anf. 75 IDA KARKIAINEN (S):
          </note>
          <u xml:id="i-aa263c9df0d28a42-527" next="i-aa263c9df0d28a42-529" who="Q18451082">
            <seg xml:id="i-AKp8MuofDEXW2d8qJtPamN">
              Fru talman! Maria Malmer Stenergard hänvisar till KU:s granskning
              och vårt ställningstagande, och jag vill bara erinra ledamöterna
              här i kammaren om att kraven på dokumentation kring ett sådant
              här förfarande inte kunde upprätthållas heller när det gäller
              alliansregeringens förflyttning av Bosse Bylund, exempelvis.
            </seg>
          </u>
          <u xml:id="i-aa263c9df0d28a42-528" prev="i-aa263c9df0d28a42-527" who="Q18451082">
            <seg xml:id="i-8mC8C3EKxNmCzUaHenxGbq">
              Det är viktigt att vi är överens om hur vi hanterar förflyttningsinstrumentet.
              Det är inte detta som den här interpellationsdebatten handlar
              om, men eftersom kraven på dokumentation kom upp vill jag erinra
              om att det inte finns några krav på att man ska dokumentera hur
              en förflyttning sker. Om man kan misstänka att det kan vara till
              hjälp vid en eventuell granskning eller att det kommer att uppstå
              diskussion eller meningsskiljaktigheter kan det vara bra att dokumentera,
              men det finns inget sådant krav. Detta är det viktigt att vi känner
              till.
            </seg>
          </u>
          <u xml:id="i-aa263c9df0d28a42-529" prev="i-aa263c9df0d28a42-527" who="Q18451082">
            <seg xml:id="i-B4Ts2HBRWzLr3Qh46V4SNT">
              Vi vet inte heller om vi vill ställa sådana krav på en regering
              – att vid varje förflyttning av en generaldirektör teckna ned
              varför och på vilka grunder. Detta ingår inte i förflyttningsinstrumentet.
              Jag hoppas att vi, oavsett vilken regering som styr, kan vara
              överens om förflyttningsinstrumentets grundläggande principer.
              Detta är nämligen viktigt för vår demokrati.
            </seg>
          </u>
          <note type="speaker" xml:id="i-PbECSpEdDtCysSyidnazxC">
            Anf. 76 Statsrådet ANNIKA STRANDHÄLL (S):
          </note>
          <u xml:id="i-aa263c9df0d28a42-530" next="i-aa263c9df0d28a42-536" who="Q4980750">
            <seg xml:id="i-3pwdf74oXSTULUeGqVz7HT">
              Fru talman! Jag har å min sida försökt vara väldigt tydlig gällande
              den situation som interpellanterna lyfter upp genom att tydligt
              och klart ge en bakgrund till det samtal som uppenbarligen fördes,
              i vilken kontext det fördes och varför frågan restes.
            </seg>
          </u>
          <u xml:id="i-aa263c9df0d28a42-531" prev="i-aa263c9df0d28a42-530" who="Q4980750">
            <seg xml:id="i-Lz3yuKkkobU2BiCpnrNHUE">
              Min utgångspunkt är fortfarande, precis som jag också framförde
              direkt efteråt när jag fick frågor om detta, att vi i Regeringskansliet
              självklart värnar offentlighetsprincipen och följer gällande svensk
              lagstiftning. Det finns ingenting i de uppgifter som finns på
              bordet i dag som pekar i någon annan riktning. Därför välkomnar
              jag, som jag också har sagt, en KU-granskning av denna fråga.
            </seg>
          </u>
          <u xml:id="i-aa263c9df0d28a42-532" prev="i-aa263c9df0d28a42-530" who="Q4980750">
            <seg xml:id="i-WGdqmXDdTrXX9SKsBFMFGA">
              Det är också otroligt viktigt att understryka det som Ida Karkiainen
              säger. När det gäller dokumentationen om de förändrade arbetsuppgifterna
              för Ann-Marie Begler har vi hanterat den ungefär som man tidigare
              har hanterat dokumentation vid förflyttningar av generaldirektörer.
            </seg>
          </u>
          <u xml:id="i-aa263c9df0d28a42-533" prev="i-aa263c9df0d28a42-530" who="Q4980750">
            <seg xml:id="i-AQeNkKh9T2DqzYNBRAAHUp">
              Om det däremot är så att vi, mot bakgrund av den granskning som
              KU nu har gjort, inför framtiden bör göra andra ställningstaganden
              från Regeringskansliets sida ska vi naturligtvis göra de övervägandena.
              Jag har också varit tydlig med att vi naturligtvis tar till oss
              av den kritik som KU riktar i denna fråga.
            </seg>
          </u>
          <u xml:id="i-aa263c9df0d28a42-534" prev="i-aa263c9df0d28a42-530" who="Q4980750">
            <seg xml:id="i-K9fvFpTCVnCqFPbBF3dkdS">
              Jag tror också att det i grund och botten är viktigt att konstatera
              detta. I debatten fördes det nämligen fram diskussioner om allmänhetens
              förtroende för Socialdepartementet. Vi har sedan en vecka tillbaka
              en klar KU ‑ granskning, som bland annat Moderaterna inte hade
              för avsikt att invänta. I stället väckte man ett misstroende i
              riksdagen innan man hade de korten på bordet.
            </seg>
          </u>
          <u xml:id="i-aa263c9df0d28a42-535" prev="i-aa263c9df0d28a42-530" who="Q4980750">
            <seg xml:id="i-V66u6q7eKKbxizoHT1BxD7">
              Granskningen pekar klart och tydligt på att det finns vissa brister,
              bland annat dem som jag precis nämnde gällande dokumentation och
              kommunikation. Det finns ingenting i den KU-granskning som nu
              är gjord som till exempel pekar på att det skulle ha förts fram
              osanna uppgifter till KU. Detta klargjordes i den tidigare interpellationen.
              Jag tycker därför också att det är viktigt, när vi nu ändå befinner
              oss där vi befinner oss, att vi är varsamma med debatten och orden
              och hur vi uttrycker oss.
            </seg>
          </u>
          <u xml:id="i-aa263c9df0d28a42-536" prev="i-aa263c9df0d28a42-530" who="Q4980750">
            <seg xml:id="i-Mct7MkaPk4nF31vGkaYGR8">
              Varken Socialdepartementet eller jag som ansvarigt statsråd har
              naturligtvis några andra ambitioner än att vara fullständigt transparenta
              och följa gällande svensk lagstiftning. Detta är fullständigt
              självklart. Därför har jag också uttryckt detta väldigt tydligt
              i de kontakter jag har haft med massmedierna.
            </seg>
          </u>
          <note xml:id="i-HpT9ZMhxnFhF19XxZu6fA3">
            (Applåder)
          </note>
          <note type="speaker" xml:id="i-D62s5z3UphZRXU43n21SP7">
            Anf. 77 DAVID JOSEFSSON (M):
          </note>
          <u xml:id="i-aa263c9df0d28a42-537" next="i-aa263c9df0d28a42-540" who="Q70574439">
            <seg xml:id="i-GmDnDzPy1LiWCFeRQxuXaA">
              Fru talman! Tack, statsrådet, för svaret!
            </seg>
          </u>
          <u xml:id="i-aa263c9df0d28a42-538" prev="i-aa263c9df0d28a42-537" who="Q70574439">
            <seg xml:id="i-CR5jzQ2VeBB4SiXrU4W2UH">
              Att tjänstemän på ett departement förhör sig hos en myndighetschef
              om vilka dokument som lämnats ut till medierna är väl i sig att
              bege sig ut på ett sluttande plan. Offentlighetsprincipen är stark
              i Sverige, som bland annat ledamoten Ida Karkiainen lyfte, och
              kommer till uttryck på en rad olika sätt i den svenska myndighetsförvaltningen.
              Det handlar exempelvis om rätten att ta del av allmänna handlingar,
              men också om yttrandefriheten och meddelarfriheten och därmed
              också efterforskandeförbudet.
            </seg>
          </u>
          <u xml:id="i-aa263c9df0d28a42-539" prev="i-aa263c9df0d28a42-537" who="Q70574439">
            <seg xml:id="i-MRDunYrf4kktSJQxdLr5r7">
              Men när tjänstemän från regeringen hör av sig till en myndighetschef
              för att försäkra vederbörande om att man inte har några som helst
              synpunkter på vilka handlingar som lämnas ut och generaldirektören
              uppfattar detta som att det kan leda till allvarliga konsekvenser
              att lämna ut handlingarna – då är det något som inte stämmer.
              Jag vet inte, fru talman, men det illustrerar kanske ännu bättre
              riskerna med att regeringstjänstemän kontaktar myndigheter med
              frågor kring hur offentlighetsprincipen har utövats.
            </seg>
          </u>
          <u xml:id="i-aa263c9df0d28a42-540" prev="i-aa263c9df0d28a42-537" who="Q70574439">
            <seg xml:id="i-X42jpAb5hULMbAQq9x1NPf">
              Jag hade hoppats på ett klargörande från ministern kring vad
              man visste eller inte visste om kontakterna mellan departementet
              och myndigheten i maj förra året. Jag måste säga att jag tyvärr
              inte har fått jättemånga av de frågetecknen uträtade. Snarare
              tycker jag att det finns fler frågetecken kring vad som egentligen
              sas i samtalet mellan tjänstemannen på Socialdepartementet och
              generaldirektören. Men vi kommer inte längre i denna debatt, och
              jag tackar därför för de svar vi har fått och för en bra debatt.
            </seg>
          </u>
          <note type="speaker" xml:id="i-Fg2gYJc1soMUuGa5AuYqdC">
            Anf. 78 MARIA MALMER STENERGARD (M):
          </note>
          <u xml:id="i-aa263c9df0d28a42-541" next="i-aa263c9df0d28a42-546" who="Q18202362">
            <seg xml:id="i-TyZfxGPN4HB4XA2DgncVU7">
              Fru talman! Tack, statsrådet, för svaret!
            </seg>
          </u>
          <u xml:id="i-aa263c9df0d28a42-542" prev="i-aa263c9df0d28a42-541" who="Q18202362">
            <seg xml:id="i-3DXKfkz3mheJCrWmP9FguJ">
              Jag konstaterar inledningsvis att det var ett enigt KU som menade
              att det brast i dokumentationen. Om detta har varit fallet även
              hos andra, tidigare regeringar av andra färger spelar egentligen
              ingen roll. Vi måste ändå ha en högre ambitionsnivå än att bara
              peka finger åt varandra.
            </seg>
          </u>
          <u xml:id="i-aa263c9df0d28a42-543" prev="i-aa263c9df0d28a42-541" who="Q18202362">
            <seg xml:id="i-M5ofrj1vprCBE2wwMiuwhf">
              Det här handlar om fundamentala delar av vårt demokratiska system.
              Offentlighetsprincipen, som skyddas av grundlagen, syftar ytterst
              till att ge medborgarna möjlighet att granska makten.
            </seg>
          </u>
          <u xml:id="i-aa263c9df0d28a42-544" prev="i-aa263c9df0d28a42-541" who="Q18202362">
            <seg xml:id="i-XbyFDigCVx9sa9GDBUPJFa">
              Utlämnandet kan få allvarliga konsekvenser, ska ha sagts i upprörda
              samtal. Omedelbart därefter har generaldirektören ändrat rutiner
              för utlämnande av allmänna handlingar från myndigheten. Detta
              är uppgifter som har framkommit i medierna hittills. Vi har i
              denna debatt inte blivit mycket klokare om vad som i övrigt har
              försiggått, men det återstår väl att se.
            </seg>
          </u>
          <u xml:id="i-aa263c9df0d28a42-545" prev="i-aa263c9df0d28a42-541" who="Q18202362">
            <seg xml:id="i-9LxoeBnL522ecFATaiRC8a">
              De uppgifter som har framkommit är i varje fall synnerligen allvarliga,
              fru talman. När makten försöker begränsa insynen, som grundlagen
              är satt att garantera, är vi inne på en mycket farlig väg. När
              sådant framkommer förväntar man sig att ansvarig politiker – i
              detta fall socialförsäkringsministern – ska ta uppgifterna på
              allra största allvar och göra allt i sin makt för att säkerställa
              att det inte händer igen och för att säkerställa att respekten
              för grundlagarna är total hos medarbetarna på departementet.
            </seg>
          </u>
          <u xml:id="i-aa263c9df0d28a42-546" prev="i-aa263c9df0d28a42-541" who="Q18202362">
            <seg xml:id="i-3woB6YTCWXq3WaxCGvn6dW">
              När så inte sker och när uppgifterna inte tas på allvar av ansvarigt
              statsråd, utan snarare tonas ned och förklaras bort, kan det få
              allvarliga konsekvenser.
            </seg>
          </u>
          <note xml:id="i-9WqwtHsnQWfyWj6zef1AH6" type="speaker">
            Anf. 79 MATTIAS KARLSSON i Luleå (M):
          </note>
          <u xml:id="i-aa263c9df0d28a42-547" who="Q70588456" next="i-aa263c9df0d28a42-549">
            <seg xml:id="i-2JNXFVVg8NUzbRUhsXB5EH">
              Fru talman! Jag har ingen anledning att misstro att statsrådet
              är övertygad om att ingen påverkan har skett från departementet.
              Det vill jag tydliggöra. Samtidigt tänker jag att om man är socialminister
              och om bilden i medierna sätts utifrån ett mejl som tillförordnad
              generaldirektör har skrivit till sina medarbetare, där hon beskriver
              hur departementet försöker påverka myndigheten, måste man som
              statsråd bli upprörd. Varför skriver hon ett sådant mejl? Vilken
              bild sätts i medierna utifrån detta mejl? Det här gör kanske att
              många myndighetsanställda känner att de inte har möjlighet att
              lämna ut offentliga handlingar i framtiden.
            </seg>
          </u>
          <u xml:id="i-aa263c9df0d28a42-548" who="Q70588456" prev="i-aa263c9df0d28a42-547">
            <seg xml:id="i-2VaRantcx9NHmzbyw3q5ED">
              Jag har nu ställt samma fråga två tre gånger. Fanns det någon
              kontakt med tillförordnad generaldirektör om varför hon hade uttryckt
              sig på detta sätt? Det här har ju gjort att hela mediebilden har
              blivit att departementet har försökt att påverka myndigheten.
              Det i sig är oerhört allvarligt för hela offentlighetsprincipen
              i Sverige, även gentemot andra departement.
            </seg>
          </u>
          <u xml:id="i-aa263c9df0d28a42-549" who="Q70588456" prev="i-aa263c9df0d28a42-547">
            <seg xml:id="i-6tUS2JEq8b5jLaQgGwWMYU">
              Frågan kvarstår. Har statsrådet eller departementet tagit kontakt
              med tillförordnad generaldirektör och ställt frågan om varför
              hon har uttryckt sig på detta sätt?
            </seg>
          </u>
          <note type="speaker" xml:id="i-GEqCEEdzQ9SsvMcbSw3rXY">
            Anf. 80 Statsrådet ANNIKA STRANDHÄLL (S):
          </note>
          <u xml:id="i-aa263c9df0d28a42-550" next="i-aa263c9df0d28a42-555" who="Q4980750">
            <seg xml:id="i-9pH5g6cWSpBT2foXPjGb8z">
              Fru talman! Jag vill börja med att besvara Maria Malmer Stenergards
              inlägg, som handlade om att frågan inte tas på allvar.
            </seg>
          </u>
          <u xml:id="i-aa263c9df0d28a42-551" prev="i-aa263c9df0d28a42-550" who="Q4980750">
            <seg xml:id="i-B9j5rBKq8WZPRDUp17313t">
              Detta är inte med sanningen överensstämmande. Jag har varit enormt
              tydlig med att offentlighetsprincipen är helt grundläggande i
              Sverige. När dessa uppgifter nådde mig satte jag mig naturligtvis
              exakt in i vad som kunde ligga bakom dem och vad som har gjort
              att denna situation har uppstått.
            </seg>
          </u>
          <u xml:id="i-aa263c9df0d28a42-552" prev="i-aa263c9df0d28a42-550" who="Q4980750">
            <seg xml:id="i-Dj5cHKRN7dU6Y61hzoXbqo">
              Jag redogjorde alldeles nyss – här i denna interpellationsdebatt
              – för det. Jag beskrev att det handlar om en tjänsteman på Socialdepartementet
              som har regelbunden kontakt med generaldirektören på Försäkringskassan.
              I detta fall handlade det om att det i medierna förekom minnesanteckningar
              med Socialdepartementets logga. Men vi på Socialdepartementet
              kände inte igen dessa anteckningar. Då är det naturligt att departementet
              tar kontakt med generaldirektören för att klargöra vad som har
              lämnats ut. Det såg ju ut som att det var gemensamma anteckningar,
              medan vi kunde konstatera att det inte var det.
            </seg>
          </u>
          <u xml:id="i-aa263c9df0d28a42-553" prev="i-aa263c9df0d28a42-550" who="Q4980750">
            <seg xml:id="i-FitafGvUtnUde5KuJu3Bdy">
              Jag tycker att detta är att ta frågan på stort allvar. Jag har
              från min sida försökt att säkerställa att situationen i detta
              fall har hanterats på ett sätt som är enligt boken och att samtalet
              har förts i en ton som åtminstone från vår sida inte har uppfattats
              på något märkligt sätt.
            </seg>
          </u>
          <u xml:id="i-aa263c9df0d28a42-554" prev="i-aa263c9df0d28a42-550" who="Q4980750">
            <seg xml:id="i-4K6KTeZ3tk4BJTSAqedhta">
              Självfallet har frågan också rests med den dåvarande tillförordnade
              generaldirektören i samband med att uppgifterna kom fram. Vi diskuterade
              detta. Hon har också i redogjort i medierna för hur hon uppfattade
              situationen och det mejl som hon skrev. Jag har inga andra uppgifter
              än detta.
            </seg>
          </u>
          <u xml:id="i-aa263c9df0d28a42-555" prev="i-aa263c9df0d28a42-550" who="Q4980750">
            <seg xml:id="i-WUj636ciFtciNwffCc2cPS">
              Jag välkomnar som sagt KU:s granskning.
            </seg>
          </u>
          <note xml:id="i-274iBTiViko6LofQ4oqL3G">
            (Applåder)
          </note>
          <note xml:id="i-2vMDR5KVNgTKxVNDgkJ8Cu">
            Interpellationsdebatten var härmed avslutad.
          </note>
          <note xml:id="i-N5Cxq6MJswGP5jaj5ixFmi">
            § 11 Svar på interpellationerna 2018/19:205 och 206 om kompensation
            till flygplatser i Norrland vid återinförd flygskatt
          </note>
          <note type="speaker" xml:id="i-SPxWNadF5nEkYSp5XFTkpw">
            Anf. 81 Infrastrukturminister TOMAS ENEROTH (S):
          </note>
          <u xml:id="i-ztYiA893pfu4ACcuZzULH" next="i-aa263c9df0d28a42-557" who="Q5711551">
            <seg xml:id="i-BHtRA626dzgFMhujydWWD8">
              Fru talman! Edward Riedl har ställt ett antal frågor till mig
              om den ekonomiska kompensationen till icke-statliga flygplatser
              i Norrland till följd av den införda flygskatten.
            </seg>
          </u>
          <u xml:id="i-aa263c9df0d28a42-556" who="Q5711551" prev="i-ztYiA893pfu4ACcuZzULH">
            <seg xml:id="i-7rDoGDVecjindSqTy3ruTu">
              En skatt på flygresor infördes den 1 april 2018 för att bidra
              till att Sverige ska bli världens första fossilfria välfärdsland.
              Enligt regeringens budgetproposition för 2018 avsattes 84,8 miljoner
              kronor 2018 för att säkerställa att flygskatten inte innebär ökade
              driftsunderskott vid icke-statliga flygplatser i Norrland. I övergångsregeringens
              budgetproposition föreslogs 84,8 miljoner kronor för 2019 för
              samma ändamål. Riksdagens beslut om statens budget för 2019, enligt
              en reservation från Moderaterna och Kristdemokraterna, innebär
              att medlen för att kompensera för ökade driftsunderskott vid flygplatser
              i Norrland halverades för 2019. Inga medel har ännu betalats ut
              till flygplatserna.
            </seg>
          </u>
          <u xml:id="i-TtuPrwNcKqbuhk5AS6nPSH" prev="i-ztYiA893pfu4ACcuZzULH" who="Q5711551">
            <seg xml:id="i-BVumtvmtaJefZzdR44CBxs">
              I vårändringsbudgeten för 2019 föreslå r regeringen att ytterligare
              57 miljoner kronor ska avsättas för ersättning till icke-statliga
              flygplatser i Norrland. Stödet uppgår då till totalt 99 miljoner
              kronor för 2019.
            </seg>
          </u>
          <u xml:id="i-aa263c9df0d28a42-557" prev="i-ztYiA893pfu4ACcuZzULH" who="Q5711551">
            <seg xml:id="i-WGXrFMnzLEFdyyWH2zL4Tu">
              Om underlag visar att de 61 kronorna extra per biljett gör att
              en flygplats får ett ökat driftsunderskott ska den få kompensation.
              Det pågår ett arbete om hur stödet ska hanteras.
            </seg>
          </u>
          <note type="speaker" xml:id="i-DGAjGhLwy6WjG1Bhy972xB">
            Anf. 82 EDWARD RIEDL (M):
          </note>
          <u xml:id="i-aa263c9df0d28a42-558" next="i-aa263c9df0d28a42-564" who="Q6071900">
            <seg xml:id="i-DC7e4Z5rHDMcaGgEMYBqti">
              Fru talman! Tack, ministern, för svaret!
            </seg>
          </u>
          <u xml:id="i-aa263c9df0d28a42-559" prev="i-aa263c9df0d28a42-558" who="Q6071900">
            <seg xml:id="i-UE2kaS9Vz7c3cPZwE5FShE">
              Skälet till att jag har ställt dessa interpellationer till infrastrukturministern
              är att när regeringen med Socialdemokraterna och Miljöpartiet
              införde flygskatten, trots att de visste att den skulle få stora
              negativa konsekvenser för flygtrafiken i Sverige och slå allra
              mest och hårdast mot oss i Norrland, utlovade man till slut en
              kompensation till Norrland. Av denna kompensation har exakt noll
              kronor betalats ut. Man har avsatt 85 miljoner kronor två gånger,
              men noll kronor har betalats ut.
            </seg>
          </u>
          <u xml:id="i-aa263c9df0d28a42-560" prev="i-aa263c9df0d28a42-558" who="Q6071900">
            <seg xml:id="i-PaJXrQBDuFDntckMDV8dnk">
              Regeringens kritik som framkommer här är att Moderaterna och
              Kristdemokraterna i sin budget avskaffade kompensationen. Men
              det har helt enkelt att göra med att vi också tog bort flygskatten.
              Då behövde vi ju inte kompensera för detta. Det är bakgrunden
              till det hela.
            </seg>
          </u>
          <u xml:id="i-aa263c9df0d28a42-561" prev="i-aa263c9df0d28a42-558" who="Q6071900">
            <seg xml:id="i-TXGnvHwQ7xaMgWZFLQPw5r">
              Fru talman! Norrland betalar 100 procent av sin del när det gäller
              flygskatten. Norrland betalar 100 procent av sin del när det gäller
              de bensinskattehöjningar och dieselskattehöjningar som den här
              regeringen har gjort. Norrland betalar 100 procent av sin del
              när det gäller alla de straffskatter denna regering har infört
              på avstånd och som slår allra mest mot oss som bor i Norrland.
              Men regeringen har betalat ut exakt noll kronor av det som skulle
              kompensera för de stora negativa effekter som flygskatten skulle
              få. Det tycker jag, fru talman, är väldigt dåligt av denna regering.
            </seg>
          </u>
          <u xml:id="i-aa263c9df0d28a42-562" prev="i-aa263c9df0d28a42-558" who="Q6071900">
            <seg xml:id="i-764b1HjbXMf6JavWcCgUVg">
              Man inför skatter. Man inför straffskatter. Man riktar spetsen
              mot dem som har allra mest avstånd att hantera, och man lovar
              sedan en kompensation som man inte ens betalar ut. Det tycker
              jag är svagt, fru talman.
            </seg>
          </u>
          <u xml:id="i-aa263c9df0d28a42-563" prev="i-aa263c9df0d28a42-558" who="Q6071900">
            <seg xml:id="i-GN6ss7NyfU69vNH54LsFW7">
              Jag förstår ministerns svar. Han kan inte svara något annat än
              han har gjort, för man har inte betalat ut pengarna. Men jag skulle
              önska att regeringen sa: Nej, vi har insett att den politik vi
              bedriver slår hårt mot er i Norrland. Den kompensation vi har
              lovat er för att åtminstone täcka en del av det negativa tänker
              vi faktiskt betala ut. Men, fru talman, det säger inte ministern
              i sitt svar.
            </seg>
          </u>
          <u xml:id="i-aa263c9df0d28a42-564" prev="i-aa263c9df0d28a42-558" who="Q6071900">
            <seg xml:id="i-9MNXaup8PPQy33gBK7qtDm">
              Jag kan lova alla som lyssnar på denna debatt att jag i kammaren
              tänker jaga infrastrukturministern och regeringen, så att man
              betalar ut en liten, liten skärva av ersättning för de stora negativa
              konsekvenser som regeringens politik medför för Norrland.
            </seg>
          </u>
          <note type="speaker" xml:id="i-JEQitM7my6iPqr63iG26SP">
            Anf. 83 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-565" next="i-aa263c9df0d28a42-573" who="Q5711551">
            <seg xml:id="i-UzJiGRQrRUYoZU9m5BVMWd">
              Fru talman! Lycka till med jakten, Edward Riedl! Jag har inga
              bekymmer med att svara på frågor om detta. Jag är mer bekymrad
              över Moderaternas ointresse av att se flygets stora utmaningar
              när det gäller att möta klimatförändringarna eller, för den delen,
              det starka samhällsengagemang vi har för att flyget ska kunna
              fylla sin funktion.
            </seg>
          </u>
          <u xml:id="i-aa263c9df0d28a42-566" prev="i-aa263c9df0d28a42-565" who="Q5711551">
            <seg xml:id="i-2hr9xJt95ELnbbAezoYnhU">
              Jag kommer ihåg hur det var när vi drabbades av Nextjetkonkursen,
              då fem flygplatser i Norrland – både Västerbotten och Norrbotten
              – stod utan flyg för att ett privat flygbolag gick i konkurs.
              Inom 48 timmar var jag och Trafikverkets generaldirektör på plats
              och hade presskonferens för att så snart som möjligt se till att
              flygen skulle komma upp i luften igen.
            </seg>
          </u>
          <u xml:id="i-aa263c9df0d28a42-567" prev="i-aa263c9df0d28a42-565" who="Q5711551">
            <seg xml:id="i-VXDMPCvt9ACwVLwgJcP4PK">
              Det var marknadsregler i EU som gjorde att vi på två ställen
              inte hade möjlighet att omedelbart få upp trafiken i luften. Det
              tog ett halvår på grund av att man ville ge möjlighet för andra
              flygbolag i hela Europa att ge bud på de flygsträckorna enligt
              trafikplikten.
            </seg>
          </u>
          <u xml:id="i-aa263c9df0d28a42-568" prev="i-aa263c9df0d28a42-565" who="Q5711551">
            <seg xml:id="i-D2tdEMJPgHAQSsRMLm9ynp">
              Jag tycker inte att det är hållbart. Jag tycker att staten har
              ett ansvar för att vi ska ha bra infrastruktur och för att vi
              ska ha bra flygförbindelser. Därför betalar vi till trafikplikten.
              Därför är det 183 miljoner kronor, närmare bestämt 183 313 000
              kronor, som betalas ut i stöd till regionala flygplatser. Och
              då har jag inte räknat med de 40 miljoner kronor som finns i de
              så kallade länsplanemedlen. Det går alltså ut ganska stora stöd
              till regionala flygplatser, icke statliga flygplatser. Det är
              viktigt, för det är en viktig del av Sveriges infrastruktur. Detta
              är fakta som Edward Riedl glömmer att nämna.
            </seg>
          </u>
          <u xml:id="i-aa263c9df0d28a42-569" prev="i-aa263c9df0d28a42-565" who="Q5711551">
            <seg xml:id="i-CFGPwqeGFdMziqSViRxi6M">
              När det gäller flygskatten tog ni bort stödet. Ni halverade det
              i budgeten. Men flygskatten var kvar. Den var inte avskaffad.
              Det bör man komma ihåg. Ikraftträdandet var inte förrän senare.
              Det hann vi förhindra. Vi tillförde medel och ska naturligtvis
              se till att man kompenseras i den stund det visar sig att flygskatten
              har negativa effekter.
            </seg>
          </u>
          <u xml:id="i-aa263c9df0d28a42-570" prev="i-aa263c9df0d28a42-565" who="Q5711551">
            <seg xml:id="i-WGE3aPBK5MWEUFCKnfGAGH">
              Flygskatten infördes den 1 april 2018. I min värld, när man vill
              räkna ut effekter av en flygskatt, vill man redovisa bokslutet.
              Man vill se ettårseffekten och se vilka effekter en flygskatt
              har haft.
            </seg>
          </u>
          <u xml:id="i-aa263c9df0d28a42-571" prev="i-aa263c9df0d28a42-565" who="Q5711551">
            <seg xml:id="i-T54LKAZTuMdbCj7s1oDMb4">
              För mig är det självklart. Skulle det visa sig att 61 kronor
              per inrikesbiljett har haft de negativa effekterna ska man ha
              kompensation. Vi har tillfört medel för det. Det gjorde inte Moderaterna
              eller Kristdemokraterna eller, för den delen, Sverigedemokraterna
              när de i sin budget valde att i stället dra bort stödet till de
              regionala flygplatserna.
            </seg>
          </u>
          <u xml:id="i-aa263c9df0d28a42-572" prev="i-aa263c9df0d28a42-565" who="Q5711551">
            <seg xml:id="i-L4sLwzipzuYNc3fyPQ4GCP">
              Jag tror att det är viktigt att man tittar på vilket ansvar man
              har för att ge både ekonomiskt stöd och långsiktiga förutsättningar.
              Det är ett av skälen till att vi inom Regeringskansliet arbetar
              med en översyn av de regionala flygplatserna. De har nämligen
              en stor betydelse, inte minst för många mindre kommuner. Det handlar
              om möjligheter till kontakter med omvärlden. Det handlar om företagen
              och deras möjligheter till kontakter med viktiga exportmarknader.
              Därför är trafikplikten viktig, och den fortsätter vi naturligtvis
              att värna.
            </seg>
          </u>
          <u xml:id="i-aa263c9df0d28a42-573" prev="i-aa263c9df0d28a42-565" who="Q5711551">
            <seg xml:id="i-4wbykc6yRMktmZDo5AVPQz">
              I sakfrågan kan jag säga: Vi har fått in underlag. Vi bereder
              detta i Regeringskansliet och kommer att redovisa det när vi är
              klara med arbetet.
            </seg>
          </u>
          <note type="speaker" xml:id="i-WyQUHpA1k1yyhgEuTdqHuv">
            Anf. 84 EDWARD RIEDL (M):
          </note>
          <u xml:id="i-aa263c9df0d28a42-574" next="i-aa263c9df0d28a42-581" who="Q6071900">
            <seg xml:id="i-eCRLTmDokMnPKzCa3gYJ1">
              Fru talman! Låt mig börja med att säga, om det inte var tydligt:
              Allt den här regeringen gör är inte dåligt. Väldigt mycket ni
              gör är väldigt dåligt men inte allt. När det gäller Nextjets konkurs
              kunde ni ha jobbat lite snabbare, men det ni gjorde var rätt och
              riktigt. Det var bra. Väldigt mycket av det ni gör är dock dåligt,
              och det är det som vi är här för att debattera, inte regeringens
              få lyckträffar. Dem kan vi ta vid annat tillfälle.
            </seg>
          </u>
          <u xml:id="i-aa263c9df0d28a42-575" prev="i-aa263c9df0d28a42-574" who="Q6071900">
            <seg xml:id="i-BzFZdAAAVnQ8avYopL9ftb">
              Ministern säger att vi i M-KD-budgeten tog bort pengar. Det vi
              gjorde var att vi tog bort flygskatten halvårsvis, och vi tog
              bort stödet halvårsvis. Men det ministern glömmer att berätta
              är att man inför en skatt på 1 000 miljoner kronor. Sedan skickar
              man tillbaka 85 miljoner kronor och tycker att man gör något gott.
              Det är det jag menar är en liten skärva av kompensation till dem
              ute i landet som får betala priset för den politik ni bedriver.
              Och inte ens detta lyckas ni med. Ni avsätter pengarna, men ni
              betalar inte ut dem. Det är det som är problemet, fru talman.
            </seg>
          </u>
          <u xml:id="i-aa263c9df0d28a42-576" prev="i-aa263c9df0d28a42-574" who="Q6071900">
            <seg xml:id="i-F5YCxjJG59R9f15hwzGAmN">
              Det är bra att ministern kan tänka sig att komma och svara. Det
              är väl inskrivet i grundlagen att ministern ska göra det, så det
              är jättebra att han vill göra det. Men jag vill att ministern
              och regeringen ska betala ut pengarna. Det är det jag vill. Ministern
              och regeringen ska betala ut kompensationen till dem som har drabbats.
            </seg>
          </u>
          <u xml:id="i-aa263c9df0d28a42-577" prev="i-aa263c9df0d28a42-574" who="Q6071900">
            <seg xml:id="i-GmxPqZLktjm9v9K3vBesD6">
              Låt mig berätta hur detta har drabbat Norrland, som jag representerar.
              Skellefteå flygplats hade i begynnelsen, före flygskatten, ett
              flygbolag. Det var SAS. Flygplatsen har nu tagit reda på vad flygskatten
              har haft för effekter. En SAS Go-biljett kostade 694 kronor innan
              man konkurrensutsatte och fick in Norwegian. Man pratar om 61
              kronor, fru talman, per enkelresa. Men jag ska förklara hur verkligheten
              ser ut för människor som ska köpa biljetterna.
            </seg>
          </u>
          <u xml:id="i-aa263c9df0d28a42-578" prev="i-aa263c9df0d28a42-574" who="Q6071900">
            <seg xml:id="i-9VxrpTDsw1qwhgdzRETAFV">
              När man fick konkurrens och Norwegian kom in kostade en SAS Go-biljett
              449 kronor. Det var en kraftig prissänkning, eftersom det var
              mer än ett bolag som trafikerade. Sedan införde regeringen en
              flygskatt som deras egen utredning konstaterade skulle få stora
              negativa konsekvenser, vilket den också fick. Det gjorde att Norwegian
              drog sig tillbaka. Flygbranschen har nämligen små marginaler.
              Nu har man ett flygbolag, och jag kan tala om för ministern vad
              flygplatsen har kommit fram till vad priset per enkelbiljett är
              i dag. Det är 949 kronor, en fördubbling av flygpriset.
            </seg>
          </u>
          <u xml:id="i-aa263c9df0d28a42-579" prev="i-aa263c9df0d28a42-574" who="Q6071900">
            <seg xml:id="i-2ggdpqu4UDmQk2sJSY3ZbR">
              Regeringen pratar om 61 kronor. Man blickar lite hånfullt upp
              mot norr och säger: Det är väl inte så farligt för er. Verkligheten
              när Skellefteborna ska ta flyget ned till Stockholm är en fördubbling
              av biljettpriset, 450 kronor och ingenting annat.
            </seg>
          </u>
          <u xml:id="i-aa263c9df0d28a42-580" prev="i-aa263c9df0d28a42-574" who="Q6071900">
            <seg xml:id="i-LLQaxx2KZxHu2fVqRxRQkx">
              Fru talman! Jag frågar återigen ministern: När tänker ni betala
              ut pengarna, som är kompensation för de stora problem ni orsakar
              för människor ute i landet? Det är ju det som detta handlar om.
              Det är den fråga som jag har ställt. När kommer pengarna till
              Norrland som ska kompensera för den politik som har udden riktad
              mot avstånd? Avstånd är det enda vi har gott om i det här landet.
              Där sätter ni in den hårdaste stöt ni kan tänka er, så att människor
              som har dessa avstånd inte kommer att kunna hantera dem.
            </seg>
          </u>
          <u xml:id="i-aa263c9df0d28a42-581" prev="i-aa263c9df0d28a42-574" who="Q6071900">
            <seg xml:id="i-7r6VZMRdNM7qn8qtRshH9G">
              Fru talman! När kommer pengarna – den lilla, lilla kompensationen
              för den skadliga politik som regeringen bedriver?
            </seg>
          </u>
          <note type="speaker" xml:id="i-Xv9VgCa4iDFhh2q1yF3Qec">
            Anf. 85 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-582" next="i-aa263c9df0d28a42-592" who="Q5711551">
            <seg xml:id="i-BSm8Tt3n8KtPvmeaCDAJqP">
              Fru talman! Edward Riedl! Jag noterar att inledningen var att
              allt vi gör inte är dåligt. Det tackar jag för. Det är ett gott
              erkännande från en moderat och en mycket engagerad riksdagsledamot.
            </seg>
          </u>
          <u xml:id="i-aa263c9df0d28a42-583" prev="i-aa263c9df0d28a42-582" who="Q5711551">
            <seg xml:id="i-92nhqfYQX1Rbnr15V4pCad">
              Sedan höjs ambitionsnivån och aggressionsnivån. Det kan jag beklaga.
              Vi kan titta på den första delen. Det är sant att Norwegian på
              vissa platser har valt att lägga ned. De har också startat nya
              linjer. Ska vi göra motsatt beräkning för de linjer som blir konkurrensutsatta
              när priserna sjunker? Är det också en flygskatteeffekt om det
              är en nyetablering av linjer? Det är en matematik som inte håller.
              Det borde Edward Riedl inse.
            </seg>
          </u>
          <u xml:id="i-aa263c9df0d28a42-584" prev="i-aa263c9df0d28a42-582" who="Q5711551">
            <seg xml:id="i-BXA9Lp6ifQZJDYuDgM1aKx">
              Däremot ska man naturligtvis kompenseras om 61 kronor per inrikesbiljett
              skulle innebära att det sker en minskning. Det tycker jag är viktigt.
              Det sa vi redan från början när vi införde flygskatten.
            </seg>
          </u>
          <u xml:id="i-aa263c9df0d28a42-585" prev="i-aa263c9df0d28a42-582" who="Q5711551">
            <seg xml:id="i-Ko6cD4ZVyQtec4mmH9fKUY">
              Problemet för Moderaternas del är att man inte på något sätt
              har kommit fram till hur flyget ska bidra när det gäller klimatpåverkan.
              När det gäller bilar, lastbilar, tåget, sjöfarten och säkert snart
              elskotrar finns det väldigt många bra förslag på hur man ska ta
              sitt ansvar för de klimatförändringar som sker. Men Moderaterna
              lyser med sin frånvaro när det gäller förslag på hur flyget ska
              ta sitt ansvar.
            </seg>
          </u>
          <u xml:id="i-aa263c9df0d28a42-586" prev="i-aa263c9df0d28a42-582" who="Q5711551">
            <seg xml:id="i-FvaKr4zutkdd85jXoWhNVf">
              Ute i världen ser det annorlunda ut. Flera länder inför flygskatt,
              och det pågår en internationell diskussion om flygets klimatpåverkan.
            </seg>
          </u>
          <u xml:id="i-aa263c9df0d28a42-587" prev="i-aa263c9df0d28a42-582" who="Q5711551">
            <seg xml:id="i-6CUaSdjNSQom6TPeaZwKiB">
              Om vi ska klara de ambitiösa mål vi har satt upp i Sverige eller
              de mål som Moderaterna har ställt upp på i Klimatberedningen när
              det gäller att nå Parisavtalets målbild har vi en hemläxa att
              göra, inte minst inom transportsektorn. Skälet till att jag tar
              upp denna tråd är att Moderaternas och Kristdemokraternas budget,
              som riksdagen har ställt sig bakom, inte bara innebar en minskning
              – en halvering – av stödet till flygplatserna i Norrland utan
              dessutom en brutal slakt av stödet och insatserna inom klimatpolitiken.
            </seg>
          </u>
          <u xml:id="i-aa263c9df0d28a42-588" prev="i-aa263c9df0d28a42-582" who="Q5711551">
            <seg xml:id="i-PtGdtQcS1E5p9fz53oFncW">
              Jag måste ställa frågan: Har det Moderaterna som tidigare var
              ett parti som ville ha ambitioner på klimatområdet försvunnit
              nu, i Sverigedemokraternas och Kristdemokraternas sällskap? Helt
              plötsligt lyfter man fram kärnkraften som framtidens energikälla
              eller gör populistiska uttalanden när det gäller bensinskatter.
              Jag trodde ändå att det djupt inom ett så stort och viktigt parti
              som Moderaterna fanns ett brinnande klimatengagemang – för att
              vi i Sverige ska klara vår del.
            </seg>
          </u>
          <u xml:id="i-aa263c9df0d28a42-589" prev="i-aa263c9df0d28a42-582" who="Q5711551">
            <seg xml:id="i-7Non4UZdcqU2Et1DBQx75t">
              Sedan är jag tydlig med att vi naturligtvis ska kompensera för
              flygskatten. Detta är viktigt, inte minst i Norrland. Om det visar
              sig att 61 kronor per inrikesbiljett har effekt ska kompensation
              utgå. Detta arbete bereder vi nu.
            </seg>
          </u>
          <u xml:id="i-aa263c9df0d28a42-590" prev="i-aa263c9df0d28a42-582" who="Q5711551">
            <seg xml:id="i-UFGvQZrNHUnQhQDN7WbZmo">
              Jag blir dock lite orolig . Fel. Jag blir faktiskt mycket orolig
              över att Moderaterna på fråga efter fråga nu glider ifrån ett
              ansvarstagande för klimatomställningen och över de uttalanden
              de gjorde under Klimatberedningens arbete. De lägger fram budgetförslag
              med minskad ambitionsnivå. De inser inte det som inte bara Sveriges
              ungdomar ute på gatorna inser utan väldigt många andra inser,
              nämligen att vi är i ett läge där vi måste se till att alla sektorer
              är beredda till omställning, inte minst flyget. Detta inser man
              inom flyget.
            </seg>
          </u>
          <u xml:id="i-aa263c9df0d28a42-591" prev="i-aa263c9df0d28a42-582" who="Q5711551">
            <seg xml:id="i-RgcZu8ELQHYCGnSzzXiUC5">
              Flygets aktörer – företag, GKN och flygbolag – har själva nu
              tagit initiativ. Ihop med Svante Axelsson och Fossilfritt Sverige
              har man tagit fram ambitiösa program för omställning. Vid sidan
              om står ibland Moderaterna och tittar på. Jag tycker att ni borde
              komma in i matchen, Edward Riedl. Jaga mig gärna om frågan om
              ersättning! Den är viktig för att Sverige ska hålla ihop och för
              att vi ska ha goda förbindelser. Som smålänning, som inte alltid
              har de bästa förbindelserna ut i världen, håller jag med om denna
              ambitionsnivå.
            </seg>
          </u>
          <u xml:id="i-aa263c9df0d28a42-592" prev="i-aa263c9df0d28a42-582" who="Q5711551">
            <seg xml:id="i-Fp6aZRE9mKMKa8k5nqWFDT">
              Det är lika viktigt för mig som för Edward Riedl att vi har goda
              förbindelser i Norrland eller i andra delar av landet. Men ta
              ert ansvar i klimatdebatten också, och hitta inte bara skäl för
              att smita undan det ansvaret!
            </seg>
          </u>
          <note type="speaker" xml:id="i-YVU66JtMGjqMru4swbwbye">
            Anf. 86 EDWARD RIEDL (M):
          </note>
          <u xml:id="i-aa263c9df0d28a42-593" next="i-aa263c9df0d28a42-597" who="Q6071900">
            <seg xml:id="i-R5DVRaBuE1Fqh2DidMKBJt">
              Fru talman! Låt mig först korrigera en del i den rad av felaktigheter
              som ministern står här i talarstolen och för fram. Den slakt inom
              klimatpolitiken i M-KD-budgeten som ministern pratar om är alltså
              den näst största klimatbudgeten i Sveriges historia – den näst
              största budget som Sverige någonsin haft på klimatområdet. Detta
              är dåliga klimatambitioner, tycker ministern. Det tycker jag är
              ett bedrövligt sätt att beskriva detta på.
            </seg>
          </u>
          <u xml:id="i-aa263c9df0d28a42-594" prev="i-aa263c9df0d28a42-593" who="Q6071900">
            <seg xml:id="i-6WyqHBjJ8gn4acbJ4QhkeM">
              FN:s klimatpanel pekar ut kärnkraften som en viktig del för att
              klara av klimatproblemen. Men ministern tycks inte bry sig om
              vad den samlade expertisen i världen tycker, utan han lyssnar
              hellre på andra. Det må så vara.
            </seg>
          </u>
          <u xml:id="i-aa263c9df0d28a42-595" prev="i-aa263c9df0d28a42-593" who="Q6071900">
            <seg xml:id="i-5GovKi2haA84DU4VFMYMny">
              Problemet med regeringen, fru talman, är att man under fem år
              har ägnat sig åt att straffbeskatta vanliga, hårt arbetande människor
              runt om i landet som är beroende av bilen för att ta sig till
              och från jobbet, skjutsa sina barn till skolan eller ta flyget
              för att komma till sina möten här i Stockholm. Man har jagat dem
              i fem års tid med höjda skatter, och ändå ökar klimatutsläppen.
              Det är märkligt, fru talman, att man inte lyckas, trots att man
              jagar alla människor på det sättet. Detta tycker jag visar att
              man faktiskt inte har fog för det man säger när det gäller de
              höga ambitionerna, för det går helt enkelt åt fel håll.
            </seg>
          </u>
          <u xml:id="i-aa263c9df0d28a42-596" prev="i-aa263c9df0d28a42-593" who="Q6071900">
            <seg xml:id="i-6pE422hpC3Tfn6smXnJBT5">
              Regeringens klimatpolitik har faktiskt ingen effekt i verkligheten.
              Den enda effekt den har är att den straffar människor som har
              avstånd att hantera, och detta tycker jag är en dålig politik,
              både för klimatet och för de människor som bor i detta land.
            </seg>
          </u>
          <u xml:id="i-aa263c9df0d28a42-597" prev="i-aa263c9df0d28a42-593" who="Q6071900">
            <seg xml:id="i-BfntPBWG2eKaccn1R2kvSu">
              Min fråga, fru talman, kvarstår. Regeringen har infört en politik
              som är skadlig för stora delar av landet, inte minst Norrland.
              Man lovade en liten skärva i kompensation, men noll kronor har
              betalats ut. Jag tycker att ministern borde stå här och säga:
              ”Självklart kommer vi att betala ut pengarna.” Men jag tvivlar
              tyvärr på att det kommer att bli så.
            </seg>
          </u>
          <note type="speaker" xml:id="i-AtA2gPf8RtPyTnwyQajUDh">
            Anf. 87 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-598" next="i-aa263c9df0d28a42-602" who="Q5711551">
            <seg xml:id="i-GyyKB7wnXdmtbbYbYsghMJ">
              Fru talman! Jag tycker att jag har varit tydlig. Självklart ska
              pengar betalas ut om det visar sig att 61 kronor per inrikesbiljett
              får effekt.
            </seg>
          </u>
          <u xml:id="i-aa263c9df0d28a42-599" prev="i-aa263c9df0d28a42-598" who="Q5711551">
            <seg xml:id="i-NZGjQAuWmgba6DDo1TczeJ">
              Det som gör mig lite oroad är att Moderaterna nu inte bara sviktar
              i klimatpolitiken utan uppenbarligen också börjar svikta när det
              gäller ekonomisk politik och ansvarstagande. Man ska vara aktsam
              om skattebetalarnas pengar. Det är gemensamma resurser som vi
              har avsatt. Det är klart att vi inte betalar ut dem på löpande
              räkning, utan här måste vi veta att det finns ett underlag, att
              det finns en effekt. Om det finns det ska pengarna betalas ut.
              Detta är ett viktigt besked från regeringen.
            </seg>
          </u>
          <u xml:id="i-aa263c9df0d28a42-600" prev="i-aa263c9df0d28a42-598" who="Q5711551">
            <seg xml:id="i-TFU2PWbGB3B2XmUA8o329G">
              När det gäller utsläppen har Edward Riedl fel, vill jag påstå.
              De utsläppsökningar vi har sett för fordonstrafiken kommer i huvudsak
              från lastbilar – 3 procent. Där har vi en utmaning, och fordonsindustrin
              har det. Jag kommer själv från denna industri och ser det ambitiösa,
              engagerade omställningsarbete som finns med elvägar uppe i Gävletrakten
              hos Lars Beckman, med biobränslen och med elektrifiering av fordonsflottan.
              Jag ser det också i godstransportrådet och i hela Godssverige,
              som nu ställer om för att flytta över en stor del av de ökade
              godsmängderna till järnväg och inte minst sjöfart. Och vi lyckas
              med detta.
            </seg>
          </u>
          <u xml:id="i-aa263c9df0d28a42-601" prev="i-aa263c9df0d28a42-598" who="Q5711551">
            <seg xml:id="i-DdspduQLxcZVVMwyhjmdDg">
              Så ska vi klara de klimatmål vi har. Vi ska använda det transportsystem
              vi har i Sverige effektivare och ställa om fordonsflottan, vare
              sig det är bonus–malus, biobränslen eller andra insatser, inte
              minst elektrifiering. Samtidigt ska vi utveckla företagens möjligheter
              att använda godsmöjligheterna, inte minst när det gäller sjöfarten
              och järnvägen. Det är samma sak när det gäller persontrafiken,
              naturligtvis. Här finns stora möjligheter för oss att både klara
              klimatmålen och skapa lite hopp och framtidstro – att det med
              tekniska innovationer och elektrifiering går att hitta nya klimatsmarta
              lösningar.
            </seg>
          </u>
          <u xml:id="i-aa263c9df0d28a42-602" prev="i-aa263c9df0d28a42-598" who="Q5711551">
            <seg xml:id="i-LnkgoYRojL8gxZDiZRTZnk">
              Det är bra för jobben i Sverige, det är bra för exporten och
              det är bra för klimatet. Det är en bra politik som regeringen
              just nu bedriver.
            </seg>
          </u>
          <note xml:id="i-9Dtn6dK9UAat1Ecq1sSJ8B">
            Interpellationsdebatten var härmed avslutad.
          </note>
          <note xml:id="i-UvveLCSVcQYuNjXyuXwuxi">
            § 12 Svar på interpellation 2018/19:211 om klimatlagen och mobilitet
          </note>
          <note type="speaker" xml:id="i-2aURg6UzxoZpr7XfAFcx5b">
            Anf. 88 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-603" next="i-aa263c9df0d28a42-607" who="Q5711551">
            <seg xml:id="i-MaDms6c8eJHE1EVtiGoXAD">
              Fru talman! Lars Beckman har ställt frågor till mig om förutsättningarna
              för mobilitet i hela landet .
            </seg>
          </u>
          <u xml:id="i-aa263c9df0d28a42-604" prev="i-aa263c9df0d28a42-603" who="Q5711551">
            <seg xml:id="i-3ipi6TLesvUpTsnBhcY4gH">
              Jag är angelägen om att omställningen till ett fossilfritt transportsystem
              sker utifrån att hela landet ska både leva och växa.
            </seg>
          </u>
          <u xml:id="i-aa263c9df0d28a42-605" prev="i-aa263c9df0d28a42-603" who="Q5711551">
            <seg xml:id="i-LVgjJAb61DAc7EcjZRdrcj">
              Transporterna står för cirka en tredjedel av Sveriges utsläpp,
              och takten i omställningen till fossilfrihet behöver öka kraftigt
              för att det ska vara möjligt att nå transportsektorns klimatmål.
              Omställningen till fossilfria transporter förutsätter att åtgärder
              vidtas på många plan. Det klimatsmarta alternativet behöver vara
              ett enkelt alternativ. Övergången till ett transporteffektivt
              samhälle i kombination med en ökad andel hållbara biodrivmedel
              och tillgång till förnybar el är viktiga delar.
            </seg>
          </u>
          <u xml:id="i-aa263c9df0d28a42-606" prev="i-aa263c9df0d28a42-603" who="Q5711551">
            <seg xml:id="i-GzapsG3PZnf9eSXCiJoq1t">
              Förra året beslutade regeringen om en satsning som innebär 700
              miljarder kronor till Sveriges transportinfrastruktur. Det är
              100 miljarder kronor mer än vad som avsattes 2014–2025 i den förra
              nationella planen av den dåvarande borgerliga regeringen. Vidare
              har regeringen bland annat beslutat om en godstransportstrategi,
              gett Trafikverket i uppdrag att ta fram en långsiktig plan för
              uppförande och utbyggnad av elvägar samt infört ett reduktionspliktssystem
              som syftar till att minska växthusgasutsläppen.
            </seg>
          </u>
          <u xml:id="i-aa263c9df0d28a42-607" prev="i-aa263c9df0d28a42-603" who="Q5711551">
            <seg xml:id="i-PxW9CeJ4iqtM1pM715cVGq">
              Alla delar av samhället behöver ställa om, men förutsättningarna
              skiljer sig åt mellan olika delar av landet, mellan människor
              och mellan olika verksamheter. I delar av landet kommer bilen
              även fortsättningsvis att vara det viktigaste färdmedlet för längre
              resor, och därmed blir elektrifiering och hållbara biodrivmedel
              avgörande för landsbygdens omställning.
            </seg>
          </u>
          <note type="speaker" xml:id="i-WH5a17niAvKdt8UCM5uy92">
            Anf. 89 LARS BECKMAN (M):
          </note>
          <u xml:id="i-aa263c9df0d28a42-608" next="i-aa263c9df0d28a42-614" who="Q5596130">
            <seg xml:id="i-2r54dCrGH1aQcNzUVMJboH">
              Fru talman! Tack, statsrådet, för svaret!
            </seg>
          </u>
          <u xml:id="i-aa263c9df0d28a42-609" prev="i-aa263c9df0d28a42-608" who="Q5596130">
            <seg xml:id="i-2taAyfgWAkz4oJHe4QUJ2Y">
              Jag vet inte om statsrådet och finansministern hade synkat denna
              interpellationsdebatt eller om det är en ren slump att Magdalena
              Andersson går ut i en stor intervju i Aftonbladet i dag och säger
              att bensinskatten kommer att höjas och att landsbygden ska kompenseras.
              Jag har i alla fall fått många upprörda samtal från Gävleborg
              med anledning av finansministerns bensinskatteutspel i dag.
            </seg>
          </u>
          <u xml:id="i-aa263c9df0d28a42-610" prev="i-aa263c9df0d28a42-608" who="Q5596130">
            <seg xml:id="i-MRhohxhKTidx77kaAetMBX">
              Jag har frågat infrastrukturministern om Trafikverkets rapport,
              där man skriver att man vill minska personbilstrafiken med 10–20
              procent 2030 jämfört med 2010. Man vill alltså minska personbilstrafiken,
              inte utsläppen, fru talman, vilket faktiskt är en skillnad.
            </seg>
          </u>
          <u xml:id="i-aa263c9df0d28a42-611" prev="i-aa263c9df0d28a42-608" who="Q5596130">
            <seg xml:id="i-Lz8k57KKUbYPuvj9zkxyxM">
              I svaret säger statsrådet: ”I delar av landet kommer bilen även
              fortsättningsvis att vara det viktigaste färdmedlet för längre
              resor” – i delar av landet.
            </seg>
          </u>
          <u xml:id="i-aa263c9df0d28a42-612" prev="i-aa263c9df0d28a42-608" who="Q5596130">
            <seg xml:id="i-vVxziQRKwc9sGL3zy2Ti7">
              Fru talman! Då kommer naturligtvis frågan som jag hoppas att
              infrastrukturministern kan svara på i sitt nästa inlägg. Var någonstans
              i Sverige behövs inte bilen? I vilka delar av landet planerar
              regeringen för att vi inte ska ha bilar och fordon?
            </seg>
          </u>
          <u xml:id="i-aa263c9df0d28a42-613" prev="i-aa263c9df0d28a42-608" who="Q5596130">
            <seg xml:id="i-R8uDuoJTH7RonndkpYEHme">
              Jag tror i själva verket att det är så att bilen är ett fantastiskt
              transportmedel. Bilen behövs i hela Sverige. Jag tror att det
              kommer att komma nya drivmedel, som innebär att vi kommer att
              få betydligt mindre utsläpp. Redan i dag kan en ansvarsfull bilist
              till exempel köra på HVO-diesel, vilket innebär att man minskar
              utsläppen dramatiskt. Det sker en mycket snabb omställning i samhället
              i dag.
            </seg>
          </u>
          <u xml:id="i-aa263c9df0d28a42-614" prev="i-aa263c9df0d28a42-608" who="Q5596130">
            <seg xml:id="i-MMiawKrgFMEn4zfmak898Z">
              Jag skulle gärna vilja veta om infrastrukturministern delar Trafikverkets
              uppfattning om att personbilstrafiken ska minska med 20 procent.
              Att personbilstrafiken ska minska är alltså någonting helt annat
              än att utsläppen ska minska, vilket vi är överens om. Jag skulle
              gärna vilja veta i vilka delar av landet som regeringen anser
              att bilen inte behövs. Det blir konsekvensen av att statsrådet
              i sitt svar säger att bilen i delar av landet även fortsatt kommer
              att vara ett viktigt färdmedel.
            </seg>
          </u>
          <note type="speaker" xml:id="i-RAG9fxVDv2fCRLt5qJPCCR">
            Anf. 90 JAN ERICSON (M):
          </note>
          <u xml:id="i-aa263c9df0d28a42-615" next="i-aa263c9df0d28a42-623" who="Q1681740">
            <seg xml:id="i-NgrMGqUdDB5iaoBfgzcJmX">
              Fru talman! Jag blir lite bekymrad. Det pågår mycket diskussion
              om landsbygden. När regeringen talar om landsbygden får man en
              bild av att det är glesbygden i Norrlands inland och så vidare
              som man talar om.
            </seg>
          </u>
          <u xml:id="i-aa263c9df0d28a42-616" prev="i-aa263c9df0d28a42-615" who="Q1681740">
            <seg xml:id="i-2etqTVCxN6z4ca6sv7Z47S">
              Jag kan ge ett exempel hemifrån. Jag bor inte mer än ungefär
              tre mil från centrala Göteborg och tre mil från centrala Borås.
              Trots det har jag fem kilometer till busshållplatsen. Det finns
              inget sätt att ta sig någonstans utan att först åka bil till busshållplatsen.
              Då får man parkera bilen på en pendelparkering och ha den stående
              där hela dagen. Det är inte speciellt många som vill det, eftersom
              man då sällan har någon bil kvar där när man kommer hem. Därför
              tar man bilen hela vägen på grund av att man ändå har börjat köra.
              Bilen behövs överallt.
            </seg>
          </u>
          <u xml:id="i-aa263c9df0d28a42-617" prev="i-aa263c9df0d28a42-615" who="Q1681740">
            <seg xml:id="i-RViNAtvdvAoUsFceaRvHYi">
              Vi som bor på landet vet att det inte bara handlar om att ta
              sig till arbetet. Det handlar om att ta sig till affären för att
              handla, det handlar om att ta sig till sociala aktiviteter, det
              handlar om att köra barn till olika saker och så vidare. Vi har
              många pensionärer som behöver bilen på landet, eftersom de inte
              kan ta sig någonstans utan bil.
            </seg>
          </u>
          <u xml:id="i-aa263c9df0d28a42-618" prev="i-aa263c9df0d28a42-615" who="Q1681740">
            <seg xml:id="i-2cVjCnPdg9iCpzdA6LsWoM">
              Då hör vi regeringens lösning om att införa någon ny sorts reseavdrag.
              Men det gäller bara för resor till jobbet. De som behöver bilen
              till allting annat får inget reseavdrag.
            </seg>
          </u>
          <u xml:id="i-aa263c9df0d28a42-619" prev="i-aa263c9df0d28a42-615" who="Q1681740">
            <seg xml:id="i-LSPA2pj3nQENTdJMKNcusZ">
              Jag tycker att hela politiken är lite av ett hyckleri, alltså
              att jaga bilen och säga att vi ska ha mindre trafik, färre bilar
              och köra färre kilometer.
            </seg>
          </u>
          <u xml:id="i-aa263c9df0d28a42-620" prev="i-aa263c9df0d28a42-615" who="Q1681740">
            <seg xml:id="i-YBba2RejrouUeBqkgFxTHC">
              Trafikanalys gjorde nyligen en analys av beskattningen av olika
              typer av fordonsslag och kom fram till att privatbilismen är kraftigt
              överbeskattad, medan samtliga andra transportmedel är underbeskattade.
            </seg>
          </u>
          <u xml:id="i-aa263c9df0d28a42-621" prev="i-aa263c9df0d28a42-615" who="Q1681740">
            <seg xml:id="i-SM9P9KSw92oJLz3mxuLCbU">
              Det kom nyligen en rapport där det framgick att om man skulle
              beskatta utrikes flygresor lika hårt som man beskattar privatbilismen
              skulle flygskatten på en Thailandsresa vara 8 900 kronor. Det
              visar hur överbeskattad privatbilismen är.
            </seg>
          </u>
          <u xml:id="i-aa263c9df0d28a42-622" prev="i-aa263c9df0d28a42-615" who="Q1681740">
            <seg xml:id="i-NPTDstF7hKn3WyBuT537Sh">
              Kalla fakta i TV4 visade i går en repris av det stora reportaget
              om gaskraftverket i ryska Arktis. Vi har alltså från svensk sida
              genom exportgarantier bidragit till att bygga ett gaskraftverk
              i Arktis. Detta gaskraftverk släpper ut lika mycket koldioxid
              som en tiondel av det som hela Sverige släpper ut på ett år. Det
              tycker jag sätter bensinskatten i ett visst perspektiv.
            </seg>
          </u>
          <u xml:id="i-aa263c9df0d28a42-623" prev="i-aa263c9df0d28a42-615" who="Q1681740">
            <seg xml:id="i-Vrz7wHHstHGC1dJk89aFWc">
              Min fråga till infrastrukturministern är: Om han nu inser att
              vi faktiskt behöver ha privatbilism i Sverige, tycker han då att
              vi har en rimlig skattenivå på bilismen? Och hur mycket ytterligare
              anser han att man kan höja bensinskatten utan att folk faktiskt
              sätter sig på tvären? Vi har redan i dag ett bensinskatteuppror
              med över 600 000 personer som protesterar mot de höga bensinskatterna.
              Beskedet från infrastrukturministern är då att vi ska minska antalet
              körda kilometer med privatbilar. Jag får inte ihop detta.
            </seg>
          </u>
          <note type="speaker" xml:id="i-QHanLrE3QSjzGxmkURshF5">
            Anf. 91 TREDJE VICE TALMANNEN:
          </note>
          <u xml:id="i-aa263c9df0d28a42-624" who="unknown">
            <seg xml:id="i-TjrZiT71mPHhMJU6tnjKdo">
              Jag påminner om att debatten handlar om klimatlagen och mobilitet.
              Det är ingången i denna interpellation.
            </seg>
          </u>
          <note type="speaker" xml:id="i-K8JqQTVANforS4xwgmFX7o">
            Anf. 92 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-625" next="i-aa263c9df0d28a42-635" who="Q5711551">
            <seg xml:id="i-AgwfBiyBfaXqLRU8CKFsyi">
              Fru talman! Jag tackar Jan Ericson och Lars Beckman. Låt mig
              först justera några felaktigheter.
            </seg>
          </u>
          <u xml:id="i-aa263c9df0d28a42-626" prev="i-aa263c9df0d28a42-625" who="Q5711551">
            <seg xml:id="i-FTML4M5xNhTNJukyXrkjVu">
              För det första är finansministern felaktigt citerad i dagens
              medier. Det har framgått med all tydlighet. Men väljer man att
              läsa rubriker i stället för att ta reda på sakinnehåll blir det
              så.
            </seg>
          </u>
          <u xml:id="i-aa263c9df0d28a42-627" prev="i-aa263c9df0d28a42-625" who="Q5711551">
            <seg xml:id="i-EeCfTXrG4xUPXP4897yVE4">
              För det andra har jag inte sagt att personbilstrafiken ska minska
              radikalt. Jag kommer inte exakt ihåg vad Jan Ericson sa.
            </seg>
          </u>
          <u xml:id="i-aa263c9df0d28a42-628" prev="i-aa263c9df0d28a42-625" who="Q5711551">
            <seg xml:id="i-4BRNMTcQP3SMscF774hY2A">
              Man måste ändå i riksdagens talarstol vara noga med vad man säger
              och vad man påstår att andra människor har sagt eller vad regeringen
              har sagt.
            </seg>
          </u>
          <u xml:id="i-aa263c9df0d28a42-629" prev="i-aa263c9df0d28a42-625" who="Q5711551">
            <seg xml:id="i-HYRsjiotEKH5UGPY9Zu9qW">
              Det finns ett citat i interpellationen som handlar om ett pm
              från Trafikverket. Det är ett pm som jag inte känner till. Framför
              allt ser jag att den stora möjligheten för oss att minska utsläppen
              från personbilssidan handlar om den fantastiska utveckling som
              vi ser inom fordonsindustrin.
            </seg>
          </u>
          <u xml:id="i-aa263c9df0d28a42-630" prev="i-aa263c9df0d28a42-625" who="Q5711551">
            <seg xml:id="i-2oKag5nvRr334ePE4qeU61">
              Jag har själv arbetat inom fordonsindustrin tidigare. Jag är
              imponerad över de insatser som görs, när det gäller biodrivmedel,
              när det gäller effektivare motorer och när det gäller elektrifieringen
              av fordonsflottan. Här ligger så otroligt mycket inom räckhåll
              för Sverige när det handlar om att minska utsläppen. Det tror
              jag är helt avgörande, eftersom oljepriset inte kommer att sjunka
              framöver och eftersom tillgången på olja inte kommer att öka.
              Det innebär att vi har en omställning att göra, gärna med biobränslen
              som kanske är producerade i Sverige eller med elbilar som kan
              drivas med el producerad från förnybara källor. Här finns en stor
              möjlighet för oss att klara hållbarhetsmålen och ändå se till
              att vi faktiskt kan minska utsläppen från transportsektorn. I
              den meningen är jag en teknikoptimist. Det andas inte samma optimism
              från Lars Beckman eller Jan Ericson; det ska ärligt sägas.
            </seg>
          </u>
          <u xml:id="i-aa263c9df0d28a42-631" prev="i-aa263c9df0d28a42-625" who="Q5711551">
            <seg xml:id="i-Q3Ds4qwRdAN2eARWhiCETX">
              Däremot kan man konstatera att bilar också kan bli ett bekymmer
              i storstäders centrum i form av trängsel. Det är ett känt faktum
              i världens städer, och det är ett känt faktum också i Stockholm.
              Det är klart att i den meningen är utbyggnad av kollektivtrafik
              en viktig insats som behöver göras, och den görs framför allt
              i Stockholmsområdet med tunnelbanesatsningar och pendeltågssatsningar.
              Det är viktigt.
            </seg>
          </u>
          <u xml:id="i-aa263c9df0d28a42-632" prev="i-aa263c9df0d28a42-625" who="Q5711551">
            <seg xml:id="i-5tWtfJHxjMV4cMJokz35up">
              Public transport är ett av de stora taleämnena på internationella
              transportkonferenser nu, just för att vi måste hitta effektivare
              sätt att transportera människor när urbaniseringen tilltar. Jag
              tror att alla är medvetna om att vi kommer att kunna se denna
              ökning på samma sätt som vi ser andra typer av mobilitet växa
              fram i storstäderna, kanske inte nödvändigtvis i form av elskotrar
              som flera har sett och som förvisso är eldrivna och inte ger så
              stora utsläpp men som kan skapa en del annan irritation i stadsmiljöerna.
              Det har vi noterat den senaste tiden.
            </seg>
          </u>
          <u xml:id="i-aa263c9df0d28a42-633" prev="i-aa263c9df0d28a42-625" who="Q5711551">
            <seg xml:id="i-QU3WMiQy9Q8Dg9g4FnZCkK">
              Jag är teknikoptimist. Jag tror att det finns goda förutsättningar
              för att vi ska kunna upprätthålla möjligheterna att färdas gott
              i vårt avlånga land. Vi som politiker har ett ansvar att se till
              att alla kan vara med på den omställningsresa som vi behöver göra
              och att vi som starkt fordonsproducerande land faktiskt klarar
              av att tillsammans med industrin utveckla både nya drivlinor och
              använda nya biodrivmedel för att klara denna omställning. Det
              är det som vi arbetar med i Sverige.
            </seg>
          </u>
          <u xml:id="i-aa263c9df0d28a42-634" prev="i-aa263c9df0d28a42-625" who="Q5711551">
            <seg xml:id="i-6G6tm9NoQ43miwWSnC3GxW">
              Moderaterna har tidigare faktiskt också varit med i detta arbete
              och inte suttit vid sidan om och tittat på när andra har bedrivit
              klimatarbete utan ställt sig bakom klimatlagen och insett att
              detta är viktigt för svenska företag som nu trycker på, eftersom
              de ser att kunder, konsumenter och världsmarknaden efterfrågar
              klimatsmarta transporter.
            </seg>
          </u>
          <u xml:id="i-aa263c9df0d28a42-635" prev="i-aa263c9df0d28a42-625" who="Q5711551">
            <seg xml:id="i-WiZD617vNjfbwkAPn2pBW8">
              Återigen, precis som i den förra interpellationsdebatten, kan
              jag ana att Moderaterna nu gör en omsvängning i klimatpolitiken.
              Det är tråkigt att se i ett läge när Sveriges ungdomar protesterar
              på gatorna av oro för klimatförändringarna. Då måste vi visa politiskt
              ledarskap. Men i Sverige gör vi det tillsammans med aktörerna
              inom inte minst fordonsindustrin genom en aktiv politik som bidrar
              till omställningen genom elektrifieringen. Här har vi goda möjligheter
              att faktiskt lyckas i Sverige.
            </seg>
          </u>
          <note type="speaker" xml:id="i-HLkfY8WJox2nrWwrJkD8Yk">
            Anf. 93 TREDJE VICE TALMANNEN:
          </note>
          <u xml:id="i-aa263c9df0d28a42-636" who="unknown">
            <seg xml:id="i-LZkpj7VE4HCiUCXb5t4UHw">
              Jag har nu kontrollerat interpellationen, och debatten har så
              här långt hållit sig inom ramen för de frågor som lyfts fram i
              interpellationen.
            </seg>
          </u>
          <note type="speaker" xml:id="i-BvtmPRXRrhdEAuPFQLwQ4W">
            Anf. 94 LARS BECKMAN (M):
          </note>
          <u xml:id="i-aa263c9df0d28a42-637" next="i-aa263c9df0d28a42-643" who="Q5596130">
            <seg xml:id="i-QWoWcUSWUb6ZC9uLozZiH2">
              Fru talman! Jag ska börja med att ta upp bensinskatten. Det är
              inte varje dag som riksdagsledamoten Lars Beckman står och försvarar
              Aftonbladet. Men jag noterar att det på Medievärldens hemsida,
              som jag förutsätter att även infrastrukturministern har tillgång
              till, står: Det är sant att förhandlingar mellan partierna inte
              har påbörjats. Men det är också sant att bensinpriset höjs som
              en följd av indexeringen.
            </seg>
          </u>
          <u xml:id="i-5t5rvLTF8XygM33LbT9XiG" prev="i-aa263c9df0d28a42-637" who="Q5596130">
            <seg xml:id="i-UcrDKdQkZLuuR67RnSFf3m">
              Detta säger den biträdande chefredaktören för Aftonbladet Eric
              Rosén till Medievärlden.
            </seg>
          </u>
          <u xml:id="i-aa263c9df0d28a42-638" prev="i-aa263c9df0d28a42-637" who="Q5596130">
            <seg xml:id="i-2w58U257Rp8R1mFq5hkUNV">
              Det kan inte vara okänt för statsrådet att man i riksdagen förra
              veckan röstade för att återinföra överindexeringen av bensinskatten,
              vilket innebär att skatten kommer att höjas den 1 januari med
              minst 17 öre. Är det så att statsrådet tar avstånd från bensinskattehöjningar
              och kommer att verka för att ta bort överindexeringen vore det
              dock välkommet i höstbudgeten. Det är ju regeringen som lägger
              fram en budget i riksdagen.
            </seg>
          </u>
          <u xml:id="i-aa263c9df0d28a42-639" prev="i-aa263c9df0d28a42-637" who="Q5596130">
            <seg xml:id="i-MtjWqye2iJRuSEy8Ma75T4">
              Fru talman! Jag lämnade in den här interpellationen den 26 april.
              På grund av olika omständigheter har det dragit ut på tiden, och
              i dag är det den 11 juni. Det innebär att infrastrukturministern
              med medarbetare har haft gott om tid på sig att ta fram Trafikverkets
              pm, där man säger att man vill minska personbilstrafiken med 10–20
              procent. Jag skulle gärna vilja veta om infrastrukturministern
              delar den uppfattningen och vill minska personbilstrafiken med
              20 procent. Det är alltså någonting helt annat än att minska utsläppen,
              som vi är överens om ska minskas.
            </seg>
          </u>
          <u xml:id="i-aa263c9df0d28a42-640" prev="i-aa263c9df0d28a42-637" who="Q5596130">
            <seg xml:id="i-5UXJPvMxGBuERfo2BZpqv5">
              Jag noterar också att statsrådet svarar på min fråga i vilka
              delar av landet bilen fortsatt kommer att vara det viktigaste
              färdmedlet. Motfrågan blir var man inte ska ha bil, och då säger
              statsrådet Stockholms innerstad. Ja, det är möjligt; Stockholms
              innerstad är en mycket liten och begränsad del av Sverige, och
              i Stockholm finns det en tunnelbana. Men jag är helt övertygad
              om att bilen är av avgörande betydelse för mobiliteten i hela
              Sverige, fru talman.
            </seg>
          </u>
          <u xml:id="i-aa263c9df0d28a42-641" prev="i-aa263c9df0d28a42-637" who="Q5596130">
            <seg xml:id="i-6n5KcCswBAd62aY4GThJXL">
              Jag tycker att det saknas svar på den tredje frågan jag har ställt.
              Kommer ministern att vidta några åtgärder för att de som är i
              behov av personbil fortsatt ska ha den möjligheten, under rimliga
              förutsättningar? Jag råkar ha mycket släkt i Norrbotten. Jag har
              svärföräldrar som har jobbat åt Bodens kommun och Norrbottens
              läns landsting hela livet. De är snart 80 år gamla, och jag tycker
              att det är rimligt att de har möjlighet att transportera sig även
              fortsättningsvis, fru talman. Deras pensioner har inte höjts i
              samma takt som bensinpriset och dieselskatten har höjts.
            </seg>
          </u>
          <u xml:id="i-aa263c9df0d28a42-642" prev="i-aa263c9df0d28a42-637" who="Q5596130">
            <seg xml:id="i-2T9JrArcTrFnxY3EXyZCy7">
              De är inte heller unika på något sätt; det finns väldigt många
              pensionärer runt om i Sverige som nu får sin mobilitet inskränkt
              beroende på att de helt enkelt inte har råd att tanka och köra
              lika mycket som tidigare. Den som dessutom skulle vilja byta till
              en större bil – jag råkar ha en närstående som av fysiska orsaker
              behöver en stor bil för att kunna ta sig in i och ut ur fordonet
              – får en straffskatt i form av malus på den bil man ska byta till.
              Det innebär i det här fallet att man helt enkelt inte har råd
              att köpa en ny bil, för man har inte råd med straffskatten på
              20 000 per år som tillkommer för den bil man skulle vilja byta
              till.
            </seg>
          </u>
          <u xml:id="i-aa263c9df0d28a42-643" prev="i-aa263c9df0d28a42-637" who="Q5596130">
            <seg xml:id="i-VyorLLapCHCBfjWGFVXVeX">
              Jag menar att detta inskränker mobiliteten, fru talman. Det inskränker
              mobiliteten för Sveriges pensionärer. Det inskränker mobiliteten
              för dem som har låga inkomster. Den som kör tjänstebil klarar
              sig. Statsrådet från Nacka, som åker statsrådsbil, behöver inte
              bekymra sig om bensinskatten utan kan göra stora utspel i Aftonbladet
              och prata om chockhöjda bensinskatter. Men jag tycker faktiskt
              att vi i den här församlingen har ett ansvar att se till mobiliteten
              i hela Sverige. Jag tycker att det är rimligt att människor ska
              kunna förflytta sig.
            </seg>
          </u>
          <note type="speaker" xml:id="i-F3uZTg5a2x7vwCYKqrfuny">
            Anf. 95 JAN ERICSON (M):
          </note>
          <u xml:id="i-aa263c9df0d28a42-644" next="i-aa263c9df0d28a42-649" who="Q1681740">
            <seg xml:id="i-QXCYJrQqbnnvRRggChy6Eb">
              Fru talman! Jag blev lite förvånad när infrastrukturministern
              angrep mig och påstod saker som inte stämde.
            </seg>
          </u>
          <u xml:id="i-aa263c9df0d28a42-645" prev="i-aa263c9df0d28a42-644" who="Q1681740">
            <seg xml:id="i-6cqfoUHLftscFTE6XumiVV">
              Jag utgår ifrån att infrastrukturministern står bakom sin egen
              myndighet Trafikverket och även känner till deras promemorior,
              särskilt som detta pm vad jag förstår kom förra året. Jag instämmer
              i Lars Beckmans fråga: Tar infrastrukturministern avstånd från
              Trafikverkets pm, där man faktiskt förespråkar en minskning av
              personbilstrafiken med 10–20 procent fram till 2030? Det borde
              gå att svara ja eller nej på den frågan, tycker jag.
            </seg>
          </u>
          <u xml:id="i-aa263c9df0d28a42-646" prev="i-aa263c9df0d28a42-644" who="Q1681740">
            <seg xml:id="i-Ro3SFiE3mGkWGVitPsDby">
              Sedan undrar jag hur finansministern är felciterad. I Aftonbladet,
              eller om det nu var någon annanstans i medierna som det började
              i dag, säger hon alltså att det behövs fortsatta höjningar av
              bensinskatten. Sedan tar hon tillbaka detta och säger att det
              inte behövs någon höjning av bensinskatten, eller att det inte
              var det hon menade. Den överindexering ni tänker återinföra vid
              nästa årsskifte innebär dock en årlig höjning av bensinskatten,
              infrastrukturministern. Det är en skattehöjning; det går ju inte
              att komma ifrån det.
            </seg>
          </u>
          <u xml:id="i-aa263c9df0d28a42-647" prev="i-aa263c9df0d28a42-644" who="Q1681740">
            <seg xml:id="i-7aNcFXTvJr5Xk98e1dCAzR">
              (TREDJE VICE TALMANNEN: Jag får understryka att det inte är finansministern
              som är här för att svara på en interpellation utan att interpellationen
              rör infrastrukturministerns tjänsteutövning.)
            </seg>
          </u>
          <u xml:id="i-aa263c9df0d28a42-648" prev="i-aa263c9df0d28a42-644" who="Q1681740">
            <seg xml:id="i-DUSyQoVXjuentogJtuCbsM">
              Ja, men det vore intressant att höra om infrastrukturministern
              håller med om den här synen på bensinskatten. Det är ändå samma
              regering.
            </seg>
          </u>
          <u xml:id="i-aa263c9df0d28a42-649" prev="i-aa263c9df0d28a42-644" who="Q1681740">
            <seg xml:id="i-NRP8heV8UoELESUnq7X2G">
              Vi talar som sagt även om landsbygd kontra storstad. Jag brukar
              då vara tydlig med att det också i storstan faktiskt är många
              som behöver bilen. Vi har många människor med funktionshinder
              som måste ta bilen, och vi har äldre människor som inte vill eller
              vågar åka kollektivt. Vi har människor som jobbar obekväm arbetstid,
              när vi andra sover. Inser infrastrukturministern att även de måste
              ha möjlighet att åka bil?
            </seg>
          </u>
          <note type="speaker" xml:id="i-GdmbQk41zHVaur8B78JPaz">
            Anf. 96 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-650" next="i-aa263c9df0d28a42-657" who="Q5711551">
            <seg xml:id="i-2jg531EWZfgGQRC8Lt1NYv">
              Fru talman! Tack, Lars Beckman och Jan Ericson! Jag är förvånad
              över tonen, får jag säga, men detta är väl Moderaternas nya tonläge
              i den svenska politiska debatten. Jag inledde med att säga att
              jag själv kommer från fordonsindustrin. Bilen är viktig för Sverige.
              Jag är förvånad över att ni tror att någon tycker att någon ska
              förnekas de möjligheterna.
            </seg>
          </u>
          <u xml:id="i-aa263c9df0d28a42-651" prev="i-aa263c9df0d28a42-650" who="Q5711551">
            <seg xml:id="i-4puX6knWG4JEv6ZCs92JfX">
              Jag blir också lite fascinerad när Lars Beckman tar upp pensionärer
              som ett exempel. En åtgärd som har sett till att pensionärer har
              fått försämrade möjligheter är ju den pensionärsskatt som ni införde,
              Lars Beckman. Det helt unika i att pensionärer betalar högre skatt
              än löntagare minskade pensionärernas möjligheter att ha råd med
              transporter. Vi har i samma läge kompenserat för det genom att
              ta bort den orättfärdiga pensionärsskatten för landets pensionärer
              och sett till att höja pensionerna.
            </seg>
          </u>
          <u xml:id="i-aa263c9df0d28a42-652" prev="i-aa263c9df0d28a42-650" who="Q5711551">
            <seg xml:id="i-RdZQPey2Y5TLmpxz8R4VTU">
              Vi har också satsat på kollektivtrafik på landsbygden, och vi
              har gjort de största infrastrukturinvesteringarna i Sveriges moderna
              historia för att se till att skapa bättre förutsättningar för
              mobilitet. Det var nämligen det interpellationen handlade om.
              Och vad är mobilitet? Jo, det är vägar som går att köra på. När
              den borgerliga regeringen hade regeringsmakten underlät man att
              satsa på vägarna. Det var besparingar, och resultatet ser vi i
              form av dåligt underhållna vägar i hela Sverige. Nu gör vi en
              satsning på 164 miljarder för att höja vägstandarden.
            </seg>
          </u>
          <u xml:id="i-aa263c9df0d28a42-653" prev="i-aa263c9df0d28a42-650" who="Q5711551">
            <seg xml:id="i-TG9vKCzfuFbRNWZQ4HkhwW">
              På motsvarande sätt underlät man även att göra satsningar på
              järnvägsstrukturen, med signalfel och växelfel som dagligt återkommande
              rubriker. Nu gör vi den största järnvägssatsningen i modern tid,
              för vi ser behovet av att investera. Under den tiden Moderaterna
              satt i regering valde man att prioritera skattesänkningar, skattesänkningar
              och ytterligare skattesänkningar – men inte för pensionärerna!
              De fick inte lika mycket skattesänkningar som löntagarna.
            </seg>
          </u>
          <u xml:id="i-aa263c9df0d28a42-654" prev="i-aa263c9df0d28a42-650" who="Q5711551">
            <seg xml:id="i-LQMbx9UcCDbfeCyJ8VuBSG">
              Återigen: Ska man ha möjlighet att vara med och ställa om Sverige
              – och det vill jag att hela svenska folket ska ha – måste vi föra
              en politik som gör att man kan klara omställningen i alla delar
              av landet, vare sig det handlar om biodrivmedel eller elektrifiering.
              Ett exempel är ju Lars Beckmans valkrets, där vi har haft ett
              av de världsunika testerna med elvägar. Elvägar innebär att vi
              skulle kunna köra tunga lastbilstransporter helt fossilfritt.
            </seg>
          </u>
          <u xml:id="i-aa263c9df0d28a42-655" prev="i-aa263c9df0d28a42-650" who="Q5711551">
            <seg xml:id="i-5XLdqQwYEL8GVjVapdX6NE">
              Utgångspunkten är naturligtvis att vi måste ställa om Transportsverige.
              Det tror jag att alla inser. Följer man Klimatpolitiska rådets
              rapport ser man tydligt konsekvenserna av och utmaningen för transportsektorn.
              Inser man detta och står bakom Klimatpolitiska rådets arbete,
              den klimatlag vi har haft och det arbete vi har haft i Sverige
              – där vi faktiskt var överens över partigränserna om vilka ambitionsnivåer
              som skulle gälla – är Moderaterna svaret skyldiga.
            </seg>
          </u>
          <u xml:id="i-aa263c9df0d28a42-656" prev="i-aa263c9df0d28a42-650" who="Q5711551">
            <seg xml:id="i-EXWXycWk3GZMt8Vk8fP3TR">
              I dag har vi fått svaret att man inte vill göra någonting på
              fordonssidan. Man vill inte heller göra tillräckliga investeringar
              i infrastruktur. Man vurmar för kärnkraft och vill kanske bryta
              upp det som var en historisk överenskommelse om energipolitiken
              och som alla aktörer har sett var helt nödvändig för att någon
              ska våga investera industriellt i Sverige. Det kanske är så om
              man har pressade opinionssiffror och börjar leta nya väljargrupper
              att få rubriker kring, men jag tror att domen kommer att bli hård
              inte minst från de yngre generationernas sida. De ser behovet
              av att vi politiker i Sverige nu tar ansvar för omställningen.
            </seg>
          </u>
          <u xml:id="i-aa263c9df0d28a42-657" prev="i-aa263c9df0d28a42-650" who="Q5711551">
            <seg xml:id="i-2JN8Gr39o1EA5FacdsZiqo">
              Det ska göras på ett sätt som gör det möjligt i hela landet.
              Jag kommer själv från Kosta, ett litet ställe i Småland med 800
              invånare. Där fanns inga flygplatser eller för den delen höghastighetståg,
              och där fanns inte heller utbyggd kollektivtrafik. Där var bilen
              nödvändig, och så är det för många i stora delar av landet. Därför
              måste vi göra den här resan och klara att ställa om fordonsparken,
              och där arbetar vi tillsammans med fordonsindustrin. Sverige kan
              bli världsledande. Men ska man vara med på resan måste man också
              titta på möjligheterna – inte sätta sig på läktaren och försöka
              hitta alla invändningar man kan komma på.
            </seg>
          </u>
          <note type="speaker" xml:id="i-7aYV1mpYyDQZexUHSpJeRH">
            Anf. 97 TREDJE VICE TALMANNEN:
          </note>
          <u xml:id="i-aa263c9df0d28a42-658" who="unknown">
            <seg xml:id="i-2mtfFV8QRwTTS14Njq3jay">
              Jag konstaterar att alla ledamöter i debatten bidrar till att
              vidga debatten, och det kan ni väl tänka på.
            </seg>
          </u>
          <note type="speaker" xml:id="i-5S7cbSRpJPTBgoQqo63EuG">
            Anf. 98 LARS BECKMAN (M):
          </note>
          <u xml:id="i-aa263c9df0d28a42-659" next="i-aa263c9df0d28a42-665" who="Q5596130">
            <seg xml:id="i-4qd3CXBS6cLKMhiWAE2sNy">
              Fru talman! Jag noterade att Tomas Eneroth gjorde reklam för
              att vi sänkte skatten fem gånger för Sveriges pensionärer under
              den förra mandatperioden, vilket gjorde att de hade råd att tanka
              bilen mer. Det var bra.
            </seg>
          </u>
          <u xml:id="i-aa263c9df0d28a42-660" prev="i-aa263c9df0d28a42-659" who="Q5596130">
            <seg xml:id="i-ERZYA4geKJ19ieNMQK4RpA">
              Jag noterade också att statsrådet talade om kärnkraft och om
              allting annat än den enkla fråga som jag och Jan Ericson ställde:
              Delar Sveriges infrastrukturminister Trafikverkets uppfattning,
              som de skriver om i sitt pm, att personbilstrafiken i Sverige
              ska minska med 20 procent? Den frågan går att besvara med ”ja,
              jag delar den” eller med ”nej, jag delar den inte”.
            </seg>
          </u>
          <u xml:id="i-aa263c9df0d28a42-661" prev="i-aa263c9df0d28a42-659" who="Q5596130">
            <seg xml:id="i-H5Ggch7bbUgdkXQkNwPHTX">
              Jag har också frågat om ministern kommer att vidta några åtgärder
              för att de som är i behov av personbil fortsatt ska ha denna möjlighet
              under rimliga förutsättningar. När ministern nu har pratat om
              kärnkraft och om villkoren för pensionärerna i allmänhet vore
              det intressant att höra svaret på den frågan.
            </seg>
          </u>
          <u xml:id="i-aa263c9df0d28a42-662" prev="i-aa263c9df0d28a42-659" who="Q5596130">
            <seg xml:id="i-L8Gp6J4dE9bsjwET1kX8WL">
              Jag tror att vi är överens om att bilen och mobiliteten är viktiga
              i Sverige, men när vi har ett skenande bensinpris och dieselpris
              inskränker det mobiliteten för många.
            </seg>
          </u>
          <u xml:id="i-aa263c9df0d28a42-663" prev="i-aa263c9df0d28a42-659" who="Q5596130">
            <seg xml:id="i-LWiryLToWMvG8QZ81LGVFa">
              Jag var själv och besökte Trafikverket i Gävle och frågade om
              vägarna i Gävleborg. Trafikverket beskrev konsekvenserna av den
              viktning som regeringen har. I en analys om Gävleborg har man
              skrivit att man kommer att vara tvungen att göra om asfaltvägar
              till grusvägar beroende på att man inte har tillräckligt mycket
              resurser för att underhålla befintliga vägar.
            </seg>
          </u>
          <u xml:id="i-aa263c9df0d28a42-664" prev="i-aa263c9df0d28a42-659" who="Q5596130">
            <seg xml:id="i-BfmJ3XDRdkVo7sgHTPwA4k">
              Man sa till och med från Trafikverket att en grusväg faktiskt
              kan vara bättre än en dålig asfaltväg. Jag har inte hört någon
              från Trafikverket föreslå att man ska göra om Essingeleden till
              grusväg, men om det vore bättre att ha grusvägar i stället för
              asfalt kan vi göra om alla vägar till grusvägar. Det är inte rimligt.
            </seg>
          </u>
          <u xml:id="i-aa263c9df0d28a42-665" prev="i-aa263c9df0d28a42-659" who="Q5596130">
            <seg xml:id="i-AkWKs1mdpVRDpa1Xk1Wpa">
              Svara gärna på de tre frågor som är ställda.
            </seg>
          </u>
          <note type="speaker" xml:id="i-MbAYL55UaWtdn8L4xNqcgS">
            Anf. 99 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-666" next="i-aa263c9df0d28a42-671" who="Q5711551">
            <seg xml:id="i-UUJh9ta7aXzejviKYP9TZE">
              Fru talman! Jag tycker att jag har svarat på frågorna om hur
              jag anser att vi ska förbättra mobiliteten och hur vi ska se till
              att vi kan använda såväl bil som andra transportslag för att öka
              rörligheten.
            </seg>
          </u>
          <u xml:id="i-aa263c9df0d28a42-667" prev="i-aa263c9df0d28a42-666" who="Q5711551">
            <seg xml:id="i-QUpPRPNhXbBJyze1rBx8FU">
              Det ankommer inte på regeringen att hålla på och uttala sig om
              olika pm som Trafikverket tagit fram, men för att lugna Lars Beckman
              kan jag säga att regeringen inte har tagit några beslut om att
              vi ska minska personbilstrafiken med 20 procent.
            </seg>
          </u>
          <u xml:id="i-aa263c9df0d28a42-668" prev="i-aa263c9df0d28a42-666" who="Q5711551">
            <seg xml:id="i-RipJbAfZXM5pU8ew5kk5G3">
              Utgångspunkten är den omställning av fordonsparken som behöver
              göras samt en utbyggnad av andra transportalternativ, inte minst
              public transport, eller kollektivtrafiken. Inte minst Moderaterna
              i Stockholm, om vi tar dem som exempel, ser behovet av en omställning
              till effektiva transporter med vilka många människor snabbt kan
              färdas till sina arbetsplatser.
            </seg>
          </u>
          <u xml:id="i-aa263c9df0d28a42-669" prev="i-aa263c9df0d28a42-666" who="Q5711551">
            <seg xml:id="i-NybrjvL93qouiGgKp2sfm8">
              På samma sätt tror jag att den järnvägssatsning vi nu gör – den
              största i modern tid – bidrar till att vidga arbetsmarknadsregionerna.
              Jag tror också att den bidrar till att fler, kanske i stället
              för att ta bilen, kan ta pendeltåget till jobbet. Jag tror att
              den bidrar till att – som med det vi har gjort nere i Småland
              eller i Skåne, där vi satsade på Öresundstrafiken – öka denna
              pendling i stället för pendling med bilar. Det kanske kan bli
              både trafiksäkrare och klimatsmartare, förutsatt att vi klarar
              tillförlitligheten och att vi gör rätt investeringar.
            </seg>
          </u>
          <u xml:id="i-aa263c9df0d28a42-670" prev="i-aa263c9df0d28a42-666" who="Q5711551">
            <seg xml:id="i-D7dCjQqttgUms8fFKDiCDH">
              Här är Moderaterna som vanligt svaret skyldiga i och med att
              de själva står bakom – eller drev igenom – ett läge med stora
              brister i Sveriges infrastruktur. De prioriterade skattesänkningar
              före investeringar i vägar och i järnvägar.
            </seg>
          </u>
          <u xml:id="i-aa263c9df0d28a42-671" prev="i-aa263c9df0d28a42-666" who="Q5711551">
            <seg xml:id="i-HM5bvxCtsQLjTmCjLNQYrq">
              Nu får vi reparera detta. Vi gör det med investeringar på 700
              miljarder över hela landet, inte minst i Lars Beckmans egen valkrets.
              Där gör vi stora satsningar, och jag är övertygad om att Lars
              Beckman tycker att det är utmärkt spenderade pengar.
            </seg>
          </u>
          <note xml:id="i-FCLp94nFLqit2nfkCtL8fr">
            Interpellationsdebatten var härmed avslutad.
          </note>
          <note xml:id="i-UGEkirZC2twah6v8SKZzz2">
            § 13 Svar på interpellation 2018/19:262 om Arlandas framtid
          </note>
          <note type="speaker" xml:id="i-L6EfkPZCViCY8q59RY58Hr">
            Anf. 100 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-672" next="i-aa263c9df0d28a42-674" who="Q5711551">
            <seg xml:id="i-K5Dbqhmcx3tMvyf2REEV6C">
              Fru talman! Jessika Roswall har ställt frågor till mig om Arlandas
              framtid.
            </seg>
          </u>
          <u xml:id="i-aa263c9df0d28a42-673" prev="i-aa263c9df0d28a42-672" who="Q5711551">
            <seg xml:id="i-NHBoCmtAwfDn9zmaQVZ3sT">
              I januari 2017 presenterade regeringen En svensk flygstrategi
              – för flygets roll i framtidens transportsystem . I flygstrategin
              anges bland annat att ett Arlandaråd i dialog och samverkan ska
              ta fram förslag och en färdplan för Arlanda samt att flygets klimatpåverkan
              ska minska.
            </seg>
          </u>
          <u xml:id="i-aa263c9df0d28a42-674" prev="i-aa263c9df0d28a42-672" who="Q5711551">
            <seg xml:id="i-UW6tFeJeQ79fZDKyJquNM1">
              Arlandarådets arbete är avslutat sedan den 31 mars, och sedan
              den nuvarande regeringen tillträdde har rådet inte haft några
              möten. Hanteringen av Arlandarådets arbete är inte klar.
            </seg>
          </u>
          <note type="speaker" xml:id="i-KWLuywDzvUeedixaxiccsP">
            Anf. 101 JESSIKA ROSWALL (M):
          </note>
          <u xml:id="i-aa263c9df0d28a42-675" next="i-aa263c9df0d28a42-683" who="Q4984640">
            <seg xml:id="i-LGHCtZraRW858qZKuodETY">
              Fru talman! Jag tackar statsrådet för svaret, även om jag kanske
              inte tycker att det var så mycket till svar på de frågor jag ställde.
              Jag tänkte upprepa dem här.
            </seg>
          </u>
          <u xml:id="i-aa263c9df0d28a42-676" prev="i-aa263c9df0d28a42-675" who="Q4984640">
            <seg xml:id="i-ArBw5XKYW9ETM2peBQDrtL">
              Avser ministern att presentera Arlandarapportens slutsatser inom
              en snar framtid? Innebär konflikten med Miljöpartiet, som vi har
              sett i ett antal tidningar, att planerna för en utbyggnad av Arlanda
              kommer att stoppas, och vad avser ministern att göra för att föra
              frågan vidare? Dessa tre frågor vill jag ha svar på. Svaret som
              vi nyss hörde är lite svårtolkat.
            </seg>
          </u>
          <u xml:id="i-aa263c9df0d28a42-677" prev="i-aa263c9df0d28a42-675" who="Q4984640">
            <seg xml:id="i-9fXw68GNishyn8MQyT7hLq">
              Precis som regeringen skriver i sin flygstrategi har ju flyget
              en stor betydelse för Sverige och för Sveriges ekonomi och konkurrenskraft.
              Det spelar helt enkelt en stor roll.
            </seg>
          </u>
          <u xml:id="i-aa263c9df0d28a42-678" prev="i-aa263c9df0d28a42-675" who="Q4984640">
            <seg xml:id="i-Azo5yfZwnteqxHNsXDzzu1">
              Sverige är ett avlångt land med långa avstånd. Vi ligger där
              vi ligger, det vill säga i norra Europas utkant. Vi är ett exportberoende
              land, och vi samarbetar med länder över hela världen. Flyget är
              nödvändigt för väldigt många – för att få våra regioner att hålla
              ihop, för att få regional tillväxt och för att få människor att
              kunna leva och bo över hela landet.
            </seg>
          </u>
          <u xml:id="i-aa263c9df0d28a42-679" prev="i-aa263c9df0d28a42-675" who="Q4984640">
            <seg xml:id="i-2bH1fZ4CbjeJS9c8nLCRpJ">
              Jag tycker också att det är viktigt att vi hela tiden påminner
              oss om att vi inte får ställa transportslag mot varandra. Vi behöver
              tala om hela resan, och där har flyget en stor betydelse.
            </seg>
          </u>
          <u xml:id="i-aa263c9df0d28a42-680" prev="i-aa263c9df0d28a42-675" who="Q4984640">
            <seg xml:id="i-UTTt5XjTcXhq2JCYfJAqAp">
              Om jag förstod saken rätt togs flygstrategin fram för att se
              till att få ett mer hållbart flyg. Det var vad man sa, och man
              behövde ha en plan för det. Det tycker jag är bra. Jag tycker
              också att det är bra att strategin talar särskilt om Arlanda,
              som har en särskild betydelse. Det står också i strategin att
              Arlanda är en viktig flygplats för hela Sverige, precis som jag
              har sagt – för export, tillväxt, regional samhörighet och så vidare.
              Arlanda har helt enkelt en viktig roll i tillväxtmotorn.
            </seg>
          </u>
          <u xml:id="i-aa263c9df0d28a42-681" prev="i-aa263c9df0d28a42-675" who="Q4984640">
            <seg xml:id="i-Y2B7Kd152U3Traq2hWEd7k">
              I strategin säger man även att kapaciteten på Arlanda behöver
              byggas ut. Man tillsatte ett Arlandaråd som skulle dra upp en
              plan för hur Arlanda skulle utvecklas. Även detta tycker jag är
              bra, men det verkar ha gått i stå. Därför har jag, och även andra,
              ställt skriftliga frågor till statsrådet och frågat vad som händer.
            </seg>
          </u>
          <u xml:id="i-aa263c9df0d28a42-682" prev="i-aa263c9df0d28a42-675" who="Q4984640">
            <seg xml:id="i-HsVMUkQvC1LMENYjtAqQDV">
              Jag har inte hört särskilt mycket. Därför hade jag de tre frågor
              som jag nyss ställde. Jag kan ställa dem igen:
            </seg>
          </u>
          <u xml:id="i-aa263c9df0d28a42-683" prev="i-aa263c9df0d28a42-675" who="Q4984640">
            <seg xml:id="i-WCam5CX81wtoMNatn6CyZb">
              Vad avser ministern att göra med rapporten? När ska den presenteras?
              Innebär konflikten med Miljöpartiet att utvecklingen på Arlanda
              stoppas, och hur avser ministern att gå vidare med frågan om Arlanda?
              Detta var de tre frågor jag vill ha svar på i dag, vilket jag
              inte tyckte att jag fick alldeles nyss.
            </seg>
          </u>
          <note type="speaker" xml:id="i-12g71q1ou7a2TLeVcfY6dz">
            Anf. 102 Infrastrukturminister TOMAS ENEROTH (S):
          </note>
          <u xml:id="i-WMjJzvjs4mk5VPTHmSto5G" next="i-aa263c9df0d28a42-695" who="Q5711551">
            <seg xml:id="i-75S6dMbDWyZbAkTHVtxPDL">
              Fru talman! Tack, Jessika Roswall, för engagemanget!
            </seg>
          </u>
          <u xml:id="i-aa263c9df0d28a42-684" who="Q5711551" prev="i-WMjJzvjs4mk5VPTHmSto5G">
            <seg xml:id="i-YFgr6BqTaqUQyAcd62rN5m">
              Jag tror att vi delar uppfattningen att flyget har en mycket
              stor betydelse för Sverige. Vi är ett litet, exportberoende land.
              För oss är det viktigt att komma ut på världens marknader för
              att kunna sälja svenska transporter, produkter och tjänster.
            </seg>
          </u>
          <u xml:id="i-aa263c9df0d28a42-685" prev="i-WMjJzvjs4mk5VPTHmSto5G" who="Q5711551">
            <seg xml:id="i-SiHY13UqgZL93Gtkqwdc4y">
              Flyget behövs också eftersom vi är ett avlångt land. Boende i
              Västerbottens inland eller i Norrbottens inland, inte minst i
              de fem kommuner där flygplatser eller flyglinjer lades ned efter
              Nextjets konkurs, blev smärtsamt och tydligt medvetna om hur viktigt
              flyget är.
            </seg>
          </u>
          <u xml:id="i-aa263c9df0d28a42-686" prev="i-WMjJzvjs4mk5VPTHmSto5G" who="Q5711551">
            <seg xml:id="i-Rrt5Cw9BB5EDxUQydVnsQk">
              Jag fick, från regeringens sida, redan inom 48 timmar stå och
              redovisa hur vi skulle säkerställa att flyget kunde komma upp
              i luften igen. Det var viktigt både för de boende i Vilhelmina,
              Arvidsjaur eller Gällivare och för företagen i regionerna.
            </seg>
          </u>
          <u xml:id="i-aa263c9df0d28a42-687" prev="i-WMjJzvjs4mk5VPTHmSto5G" who="Q5711551">
            <seg xml:id="i-16a9zimT9bc4jAsMYC3G4j">
              Flyget är viktigt. Det är därför vi har trafikplikt, och det
              är också därför vi har omfattande stöd till de regionala flygplatserna.
              På samma sätt är det internationella affärsflyget viktigt, och
              där spelar Arlanda en stor roll.
            </seg>
          </u>
          <u xml:id="i-aa263c9df0d28a42-688" prev="i-WMjJzvjs4mk5VPTHmSto5G" who="Q5711551">
            <seg xml:id="i-DbALDyJ65f2khM5cikg5SW">
              Det finns naturligtvis delar i landet där vi ser att vi med bra
              utveckling av järnvägssystem och annat kan ersätta flygresor.
              Mellan Stockholm och Göteborg föreställer jag mig att man framöver
              i huvudsak kommer att kunna åka tåg i stället, inte minst om vi
              bygger nya stambanor.
            </seg>
          </u>
          <u xml:id="i-aa263c9df0d28a42-689" prev="i-WMjJzvjs4mk5VPTHmSto5G" who="Q5711551">
            <seg xml:id="i-QSsRoFnhdn9YQhSoWyWUPt">
              Hela arbetet med flygstrategin och Arlandarådet har handlat om
              att skapa förutsättningar att se vilka utmaningar som finns för
              den omställning som behöver göras. Till exempel tycker jag att
              Swedavia har arbetat konstruktivt och bra med att säkerställa
              att Arlanda kan bli en fossilfri flygplats i deras egen verksamhet.
            </seg>
          </u>
          <u xml:id="i-aa263c9df0d28a42-690" prev="i-WMjJzvjs4mk5VPTHmSto5G" who="Q5711551">
            <seg xml:id="i-4iW3gdhryXcKiFQzXDcGDf">
              Jag tror att det är så vi behöver jobba i Sverige. Jag tror att
              vi behöver titta på vilka möjligheter som finns att successivt
              se till att säkerställa att flyget klarar den omställning man
              behöver göra.
            </seg>
          </u>
          <u xml:id="i-aa263c9df0d28a42-691" prev="i-WMjJzvjs4mk5VPTHmSto5G" who="Q5711551">
            <seg xml:id="i-X4495wyoFnxjZC6gH6qky2">
              Just nu bereder vi frågor och arbetar med frågor om både Arlandas
              framtid och de regionala flygplatsernas framtid. Detta är viktigt,
              och jag tror att flyget självt är angeläget om att vara med på
              den resan. Det vittnar inte minst flygbranschens och flygaktörernas
              eget arbete om. Inom ramen för Svante Axelssons arbete i Fossilfritt
              Sverige har man tagit fram en ambitiös plan för att visa hur flyget
              ska klara omställningen.
            </seg>
          </u>
          <u xml:id="i-aa263c9df0d28a42-692" prev="i-WMjJzvjs4mk5VPTHmSto5G" who="Q5711551">
            <seg xml:id="i-EA729sYxsV32twNmovXMv4">
              Vi ser nu en minskning i antalet flygresor. Det är lite för tidigt
              att sia om orsakerna. Låt oss avvakta tills vi ser om det är en
              långsiktig trend. Men jag kan konstatera att det finns en debatt
              om att en del väljer andra sätt att resa. Tågåkandet ökar.
            </seg>
          </u>
          <u xml:id="i-aa263c9df0d28a42-693" prev="i-WMjJzvjs4mk5VPTHmSto5G" who="Q5711551">
            <seg xml:id="i-9NhxxE3Z1izejx7niGjWna">
              Vi har ett politiskt ansvar att både klara av omställningen och
              att utveckla nya resealternativ. När det gäller omställningen
              har regeringen tillsatt och levererat en utredning om biobränsle
              till flyget, Biojetutredningen, som vi nu bereder inom Regeringskansliet.
              Den kan skapa goda möjligheter för Sverige att åtminstone under
              en period klara en ökad inblandning av biobränslen och på det
              sättet minska flygets klimatpåverkan.
            </seg>
          </u>
          <u xml:id="i-aa263c9df0d28a42-694" prev="i-WMjJzvjs4mk5VPTHmSto5G" who="Q5711551">
            <seg xml:id="i-29eejD22Ti4481ropBRi41">
              På sikt har vi också Elise, ett projekt som handlar om att utveckla
              elflyg i Sverige. Även om det kommer att ta sin tid är det en
              spännande utveckling. Det kommer att innebära att flygets klimatpåverkan
              definitivt kan minska – förutsatt att elen kommer från förnybar
              energi, naturligtvis.
            </seg>
          </u>
          <u xml:id="i-aa263c9df0d28a42-695" prev="i-WMjJzvjs4mk5VPTHmSto5G" who="Q5711551">
            <seg xml:id="i-AhiBpe1XH4H9r7tBVZ5tX4">
              Vi kommer att arbeta vidare med både flygstrategin och Arlandas
              och de regionala flygplatsernas roll i att upprätthålla flygets
              viktiga funktion och att bidra till att flyget klarar av den omställning
              som det, precis som alla andra transportslag, behöver göra framöver.
              Där hoppas jag på ett gott samarbete, inte minst med Moderaterna
              men också med andra partier, för det är en viktig omställning
              som vi gemensamt behöver göra i Sverige.
            </seg>
          </u>
          <note type="speaker" xml:id="i-HX65L5Db9qpHYFXnTM2fZG">
            Anf. 103 JESSIKA ROSWALL (M):
          </note>
          <u xml:id="i-aa263c9df0d28a42-696" next="i-aa263c9df0d28a42-704" who="Q4984640">
            <seg xml:id="i-SA215KukTXqfZYEy47sBeZ">
              Fru talman! Nu blev det ändå en lite mer utvecklad text. Det
              tackar jag för, även om jag fortfarande inte riktigt hör svaren
              när det gäller just hur man ska gå vidare med Arlandarådets rapport.
            </seg>
          </u>
          <u xml:id="i-aa263c9df0d28a42-697" prev="i-aa263c9df0d28a42-696" who="Q4984640">
            <seg xml:id="i-9GkguiC2CuUB7kQFWDxkTs">
              Jag hörde nyss en debatt där fru talmannen sa att vi ska försöka
              hålla oss till vad interpellationerna gäller, så vi ska inte diskutera
              tåg nu och kanske inte heller biobränsle, även om det ligger närmare
              interpellationen än de andra sakerna.
            </seg>
          </u>
          <u xml:id="i-aa263c9df0d28a42-698" prev="i-aa263c9df0d28a42-696" who="Q4984640">
            <seg xml:id="i-NrAd6KNWjp7Z1vHS8HSjfs">
              Jag delar helt ministerns uppfattning kring reduktionsplikten
              för flygbränsle. Där vill jag ändå påminna om att allianspartierna
              har drivit på.
            </seg>
          </u>
          <u xml:id="i-aa263c9df0d28a42-699" prev="i-aa263c9df0d28a42-696" who="Q4984640">
            <seg xml:id="i-2xHy88fTpxNc1jrZW3mm1C">
              Som sagt kan jag hålla med om väldigt mycket som statsrådet säger,
              och jag hade gärna också hört det interpellationssvaret. Jag återkommer
              till den här frågan, eftersom det verkar finnas en konflikt om
              den i regeringen. Precis som statsrådet själv säger vill branschen,
              alla vi resenärer och alla som bor i det här landet ha svar.
            </seg>
          </u>
          <u xml:id="i-aa263c9df0d28a42-700" prev="i-aa263c9df0d28a42-696" who="Q4984640">
            <seg xml:id="i-4AEmwHKEbiDbheyRgTPaRo">
              I flygstrategin, som jag vill återkomma till lite grann, står
              det att flygets roll i transportsystemet är självklar, och om
              det verkar vi vara överens. Därför tycker jag att det är lite
              obegripligt att regeringen inte kommer med något svar när det
              gäller Arlanda. Ett av målen i flygstrategin är ju att Arlanda
              ska bli Nordens ledande flygplats. Hur ska man nå dit? Jag förstår
              det inte riktigt själv, och jag tror att också branschen vill
              ha svar. Jag håller helt med statsrådet om att branschen vill
              vara en del av omställningen.
            </seg>
          </u>
          <u xml:id="i-aa263c9df0d28a42-701" prev="i-aa263c9df0d28a42-696" who="Q4984640">
            <seg xml:id="i-Eyb2t9F6SgfrTPPVa3Zvyx">
              Under tiden då man inte kommer vidare med detta använder flygplanen
              mer bränsle än nödvändigt. De cirkulerar ovanför Arlanda så att
              de inte kommer ned vid rätt tid, och det finns inte gater att
              komma fram till. Det här kostar både pengar och miljö.
            </seg>
          </u>
          <u xml:id="i-aa263c9df0d28a42-702" prev="i-aa263c9df0d28a42-696" who="Q4984640">
            <seg xml:id="i-UPCax5M8jAWsqkPiy7qxLL">
              Jag skulle gärna vilja ha ett tydligare svar från statsrådet.
            </seg>
          </u>
          <u xml:id="i-aa263c9df0d28a42-703" prev="i-aa263c9df0d28a42-696" who="Q4984640">
            <seg xml:id="i-MUviqYybPrwtztdexUa9PV">
              Arlandarådet skulle ha levererat sin rapport före jul. Det gjorde
              man inte utan fick förlängd tid till 31 mars. Men vi har fortfarande
              inte sett den. Jag skulle gärna vilja höra när vi kan räkna med
              att vi får se den strategi och plan som Arlandarådet har jobbat
              med.
            </seg>
          </u>
          <u xml:id="i-aa263c9df0d28a42-704" prev="i-aa263c9df0d28a42-696" who="Q4984640">
            <seg xml:id="i-ViFonKBNJk8CqvaYdo1er1">
              Återigen, statsrådet: När kommer vi att få se utfallet av Arlandarådets
              rapport?
            </seg>
          </u>
          <note type="speaker" xml:id="i-5SxZwqsJE9Ln46AbYYxGPu">
            Anf. 104 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-705" next="i-aa263c9df0d28a42-711" who="Q5711551">
            <seg xml:id="i-Dy9BGbttNZ3kVm8zabLhwG">
              Fru talman! Tack, Jessica Roswall! Jag uppskattar verkligen engagemanget
              när det gäller biobränsle. Om det sedan var ett initiativ från
              Alliansen, Socialdemokraterna eller Miljöpartiet spelar faktiskt
              ingen roll. Det viktiga är att Sverige tar ledningen när det gäller
              omställningen i flyget, för vi är ett land som är beroende av
              flyget. Vi är ett land som samtidigt inser – och det hoppas jag
              är brett över partigränserna – att flyget precis som alla andra
              trafikslag behöver ställa om. Därför är det rätt läge när flygets
              aktörer nu själva lite sent men till slut ändå ser nödvändigheten
              av att klara en omställning, precis som fordonsindustrin och andra
              aktörer gjort tidigare.
            </seg>
          </u>
          <u xml:id="i-aa263c9df0d28a42-706" prev="i-aa263c9df0d28a42-705" who="Q5711551">
            <seg xml:id="i-YFFXVB57S5Q4zx1FeKLRey">
              Vi har kapacitet och förutsättningar i Sverige. Vi har flygindustrin
              på plats. Vi har bolag som är engagerade och vill hitta bra sätt.
              Och klimatpåverkan kan ju minskas med biojet, biobränsle och reduktionsplikt.
              Den kan också minskas med andra smarta sätt, till exempel smarta
              inflygningar. Då är flygplatsers konstruktion en del och naturligtvis
              även regleringen av luftrummet. Det pågår en intensiv diskussion
              om hur luftrummet, inte minst i Europa, framöver ska kunna regleras.
            </seg>
          </u>
          <u xml:id="i-aa263c9df0d28a42-707" prev="i-aa263c9df0d28a42-705" who="Q5711551">
            <seg xml:id="i-5sycxP4Rsmh7qEzouSM1Uu">
              Det arbete som vi har haft i Arlandarådet, som jag har lett,
              har varit mycket konstruktivt. Det har varit bra inspel från väldigt
              många av deltagarna. Det innebär att vi har skaffat oss ett gediget
              och bra underlag inför de processer som nu pågår.
            </seg>
          </u>
          <u xml:id="i-aa263c9df0d28a42-708" prev="i-aa263c9df0d28a42-705" who="Q5711551">
            <seg xml:id="i-N844Qw7AsRyv1kvVT32uoD">
              På samma sätt som jag är angelägen om att vi tittar på hur Arlanda
              utvecklas är det viktigt att vi tittar på hur de regionala flygplatserna
              generellt i Sverige utvecklas. Vi kunde i den tidigare interpellationsdebatten
              höra om den oro som finns över hur flygplatser i övriga landet
              ska klara detta.
            </seg>
          </u>
          <u xml:id="i-aa263c9df0d28a42-709" prev="i-aa263c9df0d28a42-705" who="Q5711551">
            <seg xml:id="i-6UqCu1bXneEv7UfFMJxnRN">
              Det är viktigt att vi har ett perspektiv där vi förmår att hantera
              intresset för internationella förbindelser ute i världen och Arlandas
              stora betydelse i det, eller för den delen Arlandas betydelse
              utifrån den utveckling som vi kan ana kommer att ske med Bromma
              efter avtalet 2038. Det är också viktigt att vi ser flygandet
              som helhet och att vi upprätthåller bra flygförbindelser i inte
              minst, som vi nämnde tidigare, Västerbottens eller Norrbottens
              inland.
            </seg>
          </u>
          <u xml:id="i-aa263c9df0d28a42-710" prev="i-aa263c9df0d28a42-705" who="Q5711551">
            <seg xml:id="i-D3Jy4BY387zwmciZN8a9Vz">
              Regeringen arbetar med att bereda förslagen och tittar på hur
              vi ska arbeta vidare enligt den flygstrategi som regeringen har
              beslutat om och – jag ska vara formell – den förra regeringen
              också har beslutat om. Det är en bra flygstrategi. Den fick mycket
              uppmärksamhet, och den fick positivt stöd från branschen.
            </seg>
          </u>
          <u xml:id="i-aa263c9df0d28a42-711" prev="i-aa263c9df0d28a42-705" who="Q5711551">
            <seg xml:id="i-WHM3YnvHC9NFHCubfwKN7d">
              Nu finns utmaningar att möta i det förändrade flygandet. Det
              är ingen tvekan om det. Det är en utmaning för både flygets aktörer
              och andra. Jag tror att en nyckel är att visa på hur flyget faktiskt
              ska klara omställningen. Där kommer vi att bidra med biobränslefrågor
              och med andra insatser som behöver göras. I den meningen är jag
              optimistisk över möjligheten att komma fram till lösningar som
              har ett brett stöd och en bred acceptans.
            </seg>
          </u>
          <note type="speaker" xml:id="i-BMneEJFx9w5WMpHRStFauw">
            Anf. 105 JESSIKA ROSWALL (M):
          </note>
          <u xml:id="i-aa263c9df0d28a42-712" next="i-aa263c9df0d28a42-716" who="Q4984640">
            <seg xml:id="i-Dx7xGcfm6Qz2aNDbFed6HM">
              Fru talman! Ja, nu finns det utmaningar, absolut. Jag glömde
              säga i mitt förra inlägg att jag blev glad när statsrådet i den
              förra interpellationsdebatten talade om ny teknik. Det tycker
              jag verkligen att vi ska göra även i den här. Vi träffade några
              i dag och talade om framtida elflygplan och så vidare. Jag tycker
              att det är något som vi positivt ska ta emot.
            </seg>
          </u>
          <u xml:id="i-aa263c9df0d28a42-713" prev="i-aa263c9df0d28a42-712" who="Q4984640">
            <seg xml:id="i-MUZpbEUoooEc1hhpZ1Rn2v">
              Nu har vi utmaningar. Det är därför som jag tjatar om frågan
              om Arlanda, för utmaningar finns här och nu för Arlanda. Det är
              inte efter 2038 eller 2045, utan det är nu som det är problem.
              I sommar stänger stora delar av Arlanda för reparationer. Det
              tycker vi är bra. Men jag tror att det också kommer att visa på
              ytterligare brister. Som jag nämnde nyss är det förseningar på
              Arlanda, onödigt mycket bränsle släpps ut och man hittar inte
              gater. Vi kan inte vänta på en kapacitetsökning.
            </seg>
          </u>
          <u xml:id="i-aa263c9df0d28a42-714" prev="i-aa263c9df0d28a42-712" who="Q4984640">
            <seg xml:id="i-GLujJ4S15cayqGJV4sGwCP">
              Därför hade jag gärna velat se resultatet av Arlandarådet. Nu
              säger statsrådet att det har varit konstruktiva diskussioner.
              Jag hade gärna tagit del av dem, och det vet jag att också branschen
              hade behövt. Det som oroar mig nu är att vi inte vet vad som händer
              utan står still och stampar, och interpellationssvaret som ministern
              läste upp här tidigare gör mig ännu mer orolig.
            </seg>
          </u>
          <u xml:id="i-aa263c9df0d28a42-715" prev="i-aa263c9df0d28a42-712" who="Q4984640">
            <seg xml:id="i-8VKpNGHXhw4PtJTNmd6BhT">
              Jag vill avsluta med att tacka för debatten. Men jag måste varna
              för att jag förmodligen återkommer ifall inte statsrådet kan tala
              om hur vi ska komma vidare i den här frågan.
            </seg>
          </u>
          <u xml:id="i-aa263c9df0d28a42-716" prev="i-aa263c9df0d28a42-712" who="Q4984640">
            <seg xml:id="i-SAbmceUdftSow6XNe2TK2i">
              Avslutningsvis igen är det viktigt att vi tänker på alla transportslag
              och inte ställer dem mot varandra. De har alla sina problem att
              jobba med i omställningen. Men flyget vill vara med, och då tycker
              jag att vi behöver titta på hur alla våra flygplatser kan bli
              hållbara och neutrala.
            </seg>
          </u>
          <note type="speaker" xml:id="i-9cpcVvYxi2QghSL1A6Gt1G">
            Anf. 106 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-717" next="i-aa263c9df0d28a42-720" who="Q5711551">
            <seg xml:id="i-QKEwdDG6njyHeSZMHmnRPo">
              Fru talman! Tack, Jessika Roswall! Det är ett omfattande renoveringsarbete
              som sker i hela Infrastruktursverige, vare sig vi talar vägar
              eller järnvägar eller för den delen för att stärka sjöfarten.
              En renovering görs också när det gäller flyget. Jag vet att ombyggnationerna
              på Arlanda görs på förekommen anledning, för att förbättra flödena
              och för att få en bättre bagagehantering. Det har varit brister
              där som har gjort resenärerna missnöjda. Där arbetar, såvitt jag
              förstår, Swedavia intensivt med att förbättra Arlandas servicegrad
              och arbetsmiljö men också för att klara omställningen av den egna
              verksamheten till fossilfritt, vilket jag tycker är viktigt.
            </seg>
          </u>
          <u xml:id="i-aa263c9df0d28a42-718" prev="i-aa263c9df0d28a42-717" who="Q5711551">
            <seg xml:id="i-S135VaAtMGgn8BcQayXMzb">
              Jag kan också glädjas åt den uppslutning som fanns regionalt
              när vi arbetade med den nationella planen. Tidigare pekade man
              kanske ut sju flygplatser i regionen som helt avgörande för flygets
              och regionens framtid, men nu fanns en uppslutning kring Arlandas
              specifika betydelse.
            </seg>
          </u>
          <u xml:id="i-aa263c9df0d28a42-719" prev="i-aa263c9df0d28a42-717" who="Q5711551">
            <seg xml:id="i-UFZqMaSAtkFFR731wocgNT">
              Arlanda har en specifik betydelse, inte bara för Stockholmsregionen
              utan också nationellt – för affärsflyget, för våra internationella
              förbindelser och som en viktig nod för stora delar av inrikesflyget.
              Givetvis återstår det att se hur Bromma utvecklas framöver.
            </seg>
          </u>
          <u xml:id="i-aa263c9df0d28a42-720" prev="i-aa263c9df0d28a42-717" who="Q5711551">
            <seg xml:id="i-RNC7m8xZ6SRsZbFC1EHjm4">
              Det är viktigt att vi tar vara på den positiva kraften i att
              flygindustrin och flygets aktörer själva tar initiativ till omställning.
              Politiken får här arbeta tillsammans med branschen och se vilka
              insatser vi kan göra för att påskynda inte minst biobränsleutvecklingen
              – här krävs modiga beslut – och kanske på sikt elektrifieringen.
              Jag hoppas på den också, teknikoptimist som jag är.
            </seg>
          </u>
          <note xml:id="i-FgXiokELGR9CmL5t6NQrN8">
            Interpellationsdebatten var härmed avslutad.
          </note>
          <note xml:id="i-62TngcdpcjQD3CdhQy3YKU">
            § 14 Svar på interpellation 2018/19:268 om bra väginfrastruktur
            i hela landet
          </note>
          <note type="speaker" xml:id="i-DGXhio7EGpXaaXND35f7Dd">
            Anf. 107 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-721" next="i-aa263c9df0d28a42-726" who="Q5711551">
            <seg xml:id="i-SNS9uohXavuWCv9k2FL3rE">
              Fru talman! Fredrik Christensson har ställt flera frågor till
              mig avseende väginfrastruktur.
            </seg>
          </u>
          <u xml:id="i-aa263c9df0d28a42-722" prev="i-aa263c9df0d28a42-721" who="Q5711551">
            <seg xml:id="i-8tJH8Fxw6tkYNuDUYUAaz4">
              Regeringen beslutade den 31 maj 2018 om en ny nationell trafikslagsövergripande
              plan för transportinfrastrukturen för perioden 2018–2029. För
              regeringen är det viktigt att hela Sverige ges goda förutsättningar
              att växa och utvecklas. Den nationella planen omfattar därför
              stora satsningar i hela landet på såväl nybyggnation som upprustning
              och underhåll av befintlig infrastruktur.
            </seg>
          </u>
          <u xml:id="i-aa263c9df0d28a42-723" prev="i-aa263c9df0d28a42-721" who="Q5711551">
            <seg xml:id="i-DxL3rxUkyoF3LtkfwzXHze">
              Anslaget till vidmakthållande av vägar har i den nya planen ökat
              till 164 miljarder kronor. Av dessa avsätts totalt 16,3 miljarder
              kronor för bärighetsåtgärder, vilket bland annat inkluderar åtgärder
              för att öka delar av vägnätets bärighet till BK4 och åtgärder
              för att vägnätet ska vara tillgängligt året runt samt för att
              anpassa vägsystemets robusthet i ett förändrat klimat.
            </seg>
          </u>
          <u xml:id="i-QPReunAeaA5Le5ycJ771CE" prev="i-aa263c9df0d28a42-721" who="Q5711551">
            <seg xml:id="i-5o7kTWSs3Q6nE7SWgBvLZr">
              Regeringen har även tidigare i samband med budgetpropositionen
              för 2016 och 2018 genomfört riktade satsningar på underhåll av
              vägar i landsbygd på totalt 700 miljoner kronor.
            </seg>
          </u>
          <u xml:id="i-aa263c9df0d28a42-724" prev="i-aa263c9df0d28a42-721" who="Q5711551">
            <seg xml:id="i-3icXLpcc6x84GsLVded6dq">
              Det är också glädjande att regeringen i vårändringsbudgeten för
              2019 föreslår att bidraget för drift av enskild väg ska öka med
              66 miljoner kronor.
            </seg>
          </u>
          <u xml:id="i-aa263c9df0d28a42-725" prev="i-aa263c9df0d28a42-721" who="Q5711551">
            <seg xml:id="i-Lzp4dUnChBCMT5Npohs86b">
              Trafikverket har regeringens uppdrag att genomföra åtgärder i
              vägnätet för att säkerställa god bärighet. Regeringens ökade satsningar
              på bärighetsåtgärder kommer att bidra till att bland annat viktiga
              näringslivsvägar i hela landet kommer att få bättre robusthet
              och i många fall även högre bärighet till följd av satsningar
              på BK4.
            </seg>
          </u>
          <u xml:id="i-aa263c9df0d28a42-726" prev="i-aa263c9df0d28a42-721" who="Q5711551">
            <seg xml:id="i-KgnX4Y6ZRAJuNgM9Kh2Wfz">
              Regeringen anser att det är viktigt att näringslivet kan genomföra
              effektiva vägtransporter, och jag kommer att fortsätta att följa
              utvecklingen av bärigheten på de statliga vägarna.
            </seg>
          </u>
          <note type="speaker" xml:id="i-Sju3jncCrkb5DQjCrmMNmi">
            Anf. 108 FREDRIK CHRISTENSSON (C):
          </note>
          <u xml:id="i-aa263c9df0d28a42-727" next="i-aa263c9df0d28a42-732" who="Q18238133">
            <seg xml:id="i-3CNqdWwcgDo9VtpSQrwKob">
              Fru talman! Jag tackar statsrådet för svaret.
            </seg>
          </u>
          <u xml:id="i-aa263c9df0d28a42-728" prev="i-aa263c9df0d28a42-727" who="Q18238133">
            <seg xml:id="i-SNmG9DPHd2auBenfQczqTz">
              Jag ställde denna interpellation med anledning av ett besök på
              väg 2097. Där arbetade en aktionsgrupp med att förbättra standarden
              på denna väg, som ligger i mitt hemområde Fyrbodal – Fyrstad,
              Bohuslän, Dalsland. Med anledning av detta besök ville jag se
              hur det skiljer sig åt runt om i landet vad gäller bärighet och
              vägar som stängs av för tunga fordon på grund av tjälrestriktioner.
            </seg>
          </u>
          <u xml:id="i-aa263c9df0d28a42-729" prev="i-aa263c9df0d28a42-727" who="Q18238133">
            <seg xml:id="i-K9kmg69ipzm2CPejtqhdUS">
              Den RUT-rapport jag lät ta fram, som bygger på Trafikverkets
              siffror gällande tjälrestriktioner och antalet dygnskilometer
              som mäts i avstängd väg för tunga fordon, är ganska sorglig läsning.
              Vissa områden i landet är särskilt drabbade, och som riksdagsledamot
              för Västra Götalands läns norra, som det formellt heter, blir
              jag ganska bestört när jag ser att små kommuner som Dals-Ed, Bengtsfors
              och Färgelanda har lika mycket väg, mätt i dygnskilometer, avstängd
              på grund av tjälrestriktioner som Norrlandslänen Västerbotten,
              Västernorrland och Jämtland. Tre kommuner med totalt maximalt
              20 000 invånare har alltså lika mycket problem som dessa tre till
              ytan stora län.
            </seg>
          </u>
          <u xml:id="i-aa263c9df0d28a42-730" prev="i-aa263c9df0d28a42-727" who="Q18238133">
            <seg xml:id="i-DkaP8t6Df2QdaTY7wgo6mk">
              I Fyrbodal bor det totalt 270 000 människor fördelat på 14 kommuner,
              och man kan se att hela detta område är särskilt drabbat. Områdets
              stora näringar är industri, skogsnäring och turistnäring. Det
              är en gränsregion till Norge med mycket trafik både dit och till
              Värmland. Många i området bor på landsbygden och startar och avslutar
              sina resor på väg. De är beroende av en väl fungerande väginfrastruktur
              så att de tjänster som behöver levereras kan levereras i hela
              området. Även de människor som bor eller studerar på andra orter
              måste kunna ta sig hit.
            </seg>
          </u>
          <u xml:id="i-aa263c9df0d28a42-731" prev="i-aa263c9df0d28a42-727" who="Q18238133">
            <seg xml:id="i-9tpuUKErDazz8KpWWXehgo">
              Skogsråvaran, som är helt avgörande i den gröna omställningen
              så att vi får mer förnybar energi, måste kunna hämtas från skogen
              och transporteras till allt från kemiindustrin nära mitt hemområde
              till Värö bruk i Varbergs kommun. Just nu diskuteras en virkesterminal,
              och det är viktigt att virket kan tas från skogen till denna terminal
              i Bäckefors om så blir fallet.
            </seg>
          </u>
          <u xml:id="i-aa263c9df0d28a42-732" prev="i-aa263c9df0d28a42-727" who="Q18238133">
            <seg xml:id="i-TxeAhR1pF65K3hEL8G4oFv">
              Statsrådet fick några specifika frågor, men jag upplevde inte
              att han svarade på dem. Som riksdagsledamot för Fyrbodal tycker
              jag att det är olyckligt att vårt område är mer drabbat än andra
              områden. Jag skulle därför vilja att statsrådet utvecklar sitt
              resonemang kring vad han och regeringen vill göra för att det
              ska bli bättre. I bästa fall ska ingen behöva drabbas av tjälrestriktioner,
              men hur ser vi till att de områden som är särskilt drabbade i
              dag inte drabbas nästa vinter och vår?
            </seg>
          </u>
          <note type="speaker" xml:id="i-YSCVgTq6ZZfER6D8mBTPka">
            Anf. 109 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-733" next="i-aa263c9df0d28a42-742" who="Q5711551">
            <seg xml:id="i-RZbJ9PZVFsWkVYwXP8qALV">
              Fru talman! Jag tackar Fredrik Christensson för engagemanget.
              Jag delar det, för jag kommer själv från mitt i Småland, där tjälskadade
              vägar är vardag. Jag vet hur betydelsefulla bra vägar är, inte
              bara för dig och mig utan framför allt för skogsindustrin och
              andra tunga transporter.
            </seg>
          </u>
          <u xml:id="i-aa263c9df0d28a42-734" prev="i-aa263c9df0d28a42-733" who="Q5711551">
            <seg xml:id="i-3HdGWFzCDMXGBkQJVwFgQt">
              Detta är ett av skälen till att vi satsar 164 miljarder på vägunderhåll.
              Det behövs verkligen. Vi gör också en öronmärkt satsning på just
              ökad bärighet. Vi öppnar upp för 74-tonslastbilar på BK4 för att
              få effektivare och bättre transporter, och i detta ligger uppdraget
              till Trafikverket att stärka bärigheten ordentligt.
            </seg>
          </u>
          <u xml:id="i-aa263c9df0d28a42-735" prev="i-aa263c9df0d28a42-733" who="Q5711551">
            <seg xml:id="i-SbjT7EPyrmSMbQSbgtiD2J">
              Vi har ju ett budgetsamarbete, och jag ser fram emot det. Här
              har vi lagt extra pengar, så kallade potthålspengar, för att förstärka
              vägar på landsbygden som har drabbats av bland annat tjälskador.
            </seg>
          </u>
          <u xml:id="i-aa263c9df0d28a42-736" prev="i-aa263c9df0d28a42-733" who="Q5711551">
            <seg xml:id="i-HMon7wyifkpjr5QnWVjcfH">
              I Dalsland och norra Bohuslän finns det framgångsrika projektet
              Frizon. Det är ett samarbete mellan Trafikverket och skogsnäringen
              i syfte att underlätta för tunga transporter under tjällossning
              utan att orsaka alltför stora skador på vägar eller försvåra framkomligheten
              för andra trafikanter.
            </seg>
          </u>
          <u xml:id="i-aa263c9df0d28a42-737" prev="i-aa263c9df0d28a42-733" who="Q5711551">
            <seg xml:id="i-HLQk2pUvxFT25P9L9kgPDD">
              Enligt statistiken för tjälrestriktioner på allmänna vägar har
              Fyrbodal under 2019 inte haft mer än dubbelt så många restriktioner
              som Västernorrlands, Jämtlands och Västerbottens län tillsammans.
              Men jag tittar gärna på RUT-rapporten, för det underlag som vi
              har studerat visar inte på detta.
            </seg>
          </u>
          <u xml:id="i-aa263c9df0d28a42-738" prev="i-aa263c9df0d28a42-733" who="Q5711551">
            <seg xml:id="i-5j5qaNtJs9YjJe1L3PG1bG">
              Så långt statistiken. Det viktiga är ju vad vi gör i ett läge
              där vi har dålig kvalitet på vägarna. Hur säkerställer vi att
              vi ökar bärigheten? Ena delen är givetvis att vi tillskjuter rätt
              resurser, implementerar BK4 och stärker bärigheten på vägarna.
            </seg>
          </u>
          <u xml:id="i-aa263c9df0d28a42-739" prev="i-aa263c9df0d28a42-733" who="Q5711551">
            <seg xml:id="i-XX2YbDAsYmnpaktiWSYXz9">
              Jag tror att både Fredrik Christensson och jag är besjälade av
              att såväl skogsindustrin som andra tunga transporter ska kunna
              ta sig fram på vägarna. Det är viktigt för exportnäringen. Det
              är viktigt för Värö bruk och andra verksamheter i Västsverige.
            </seg>
          </u>
          <u xml:id="i-aa263c9df0d28a42-740" prev="i-aa263c9df0d28a42-733" who="Q5711551">
            <seg xml:id="i-G7hDwXbt3h1pEn9fehijes">
              Då måste vi också se till att det är rätt stråk som vi använder
              oss av och implementerar. Det ena är vägnätet, men låt mig ändå
              passa på att slå ett slag för att kombinera det med andra transportslag
              som behöver stärkas: möjligheterna till omlastning till järnväg
              eller för den delen sjöfarten.
            </seg>
          </u>
          <u xml:id="i-aa263c9df0d28a42-741" prev="i-aa263c9df0d28a42-733" who="Q5711551">
            <seg xml:id="i-VqyDVVTySoTCmh2pnDQv9N">
              Så arbetar vi i regeringens godstransportråd med godsstrategin.
              Vi tittar på hur vi kan förlänga hela vägen för till exempel skogsråvara
              eller andra produkter som färdas på våra vägar – från en 74-tons
              lastbil på en BK4-väg över till omlastning till exempe lvis järnväg,
              eller för den delen en automatiserad hamn utmed sjöfarten för
              klimatsmarta transporter ut på världens marknader. Redan i dag
              tror jag att ungefär 90 procent av våra exportprodukter går via
              sjöfarten, och nu stärker vi den ordentligt.
            </seg>
          </u>
          <u xml:id="i-aa263c9df0d28a42-742" prev="i-aa263c9df0d28a42-733" who="Q5711551">
            <seg xml:id="i-8k6zdcT6bWSkQ3kEBhKG8f">
              Detta tror jag måste vara svaret på utmaningarna. Vi måste både
              stärka grundinfrastrukturen – där delar jag Christenssons uppfattning
              – och samtidigt ständigt kämpa för att också hitta nya vägar för
              klimatsmartare transporter ut, inte minst för våra tunga industriprodukter.
              Där är järnvägssatsningar och även sjöfartssatsningarna viktiga
              delar.
            </seg>
          </u>
          <note type="speaker" xml:id="i-VFJzqNrp9vjYh6FBUNrQHA">
            Anf. 110 FREDRIK CHRISTENSSON (C):
          </note>
          <u xml:id="i-aa263c9df0d28a42-743" next="i-aa263c9df0d28a42-749" who="Q18238133">
            <seg xml:id="i-K2Kub3WfBnK2FoCR1fVA99">
              Fru talman! Tack, Tomas Eneroth, för det mer utvecklade svaret!
              Jag delar uppfattningen att vi måste se helheten i kedjan, så
              det är glädjande. I Dalsland, i min valkrets och mitt område,
              arbetar man just nu med att förbereda en omlastningsterminal för
              virke. Det är en viktig möjlighet för att den skog som finns där
              också kan transporteras vidare ut i världen eller till exempel
              till Värö bruk, som är i behov av det virke och de råvaror som
              finns i vårt område. Det är också viktigt för att stärka näringslivet
              och den industri som finns.
            </seg>
          </u>
          <u xml:id="i-aa263c9df0d28a42-744" prev="i-aa263c9df0d28a42-743" who="Q18238133">
            <seg xml:id="i-2swU4WdEDejPFhHX26U2vg">
              Siffrorna som riksdagens utredningstjänst har tagit fram visar
              hur Fyrbodal särskilt har drabbats av tjälrestriktioner. Den aktionsgrupp
              som jag inledde med att tala om hade själva utifrån Trafikverkets
              siffror tittat på hur det såg ut 2017. Där kunde man återigen
              se att Fyrbodal i Västra Götalands norra del är särskilt drabbat
              av avstängda vägar.
            </seg>
          </u>
          <u xml:id="i-aa263c9df0d28a42-745" prev="i-aa263c9df0d28a42-743" who="Q18238133">
            <seg xml:id="i-P9D389uYke2x1YV4E92ebX">
              Detta är väldigt olyckligt. Åtgärder krävs med tanke på att detta
              område ligger i ett av Sveriges främsta industrilän och lantbrukslän.
              Det finns även en viktig koppling till Norge och ut i omvärlden
              tack vare närheten till Göteborgs hamn och så vidare.
            </seg>
          </u>
          <u xml:id="i-aa263c9df0d28a42-746" prev="i-aa263c9df0d28a42-743" who="Q18238133">
            <seg xml:id="i-Jh3EQRk9DM1sev9nKYfA2G">
              Det handlar om att få en långsiktighet när det gäller infrastrukturen
              så att man håller i och håller ut. När det gäller den väg som
              aktionsgruppen startades kring fanns det ett beslut från 1980-talet
              där dåvarande Vägverket hade vägen med i plan. Den skulle tjälsäkras
              och också beläggas.
            </seg>
          </u>
          <u xml:id="i-aa263c9df0d28a42-747" prev="i-aa263c9df0d28a42-743" who="Q18238133">
            <seg xml:id="i-6hjG4Wpf3Hh2NsTdJ4uVjx">
              Så har inte skett anno 2019. Under den tid som gått har det varit
              både borgerliga och socialdemokratiska regeringar, och det har
              säkert funnits goda skäl att investera i såväl de mindre vägarna
              som de större stråken. Behoven är ju stora när det gäller svensk
              infrastruktur. Men det är klart att det påverkar de människor
              som bor där och som har förhoppningar om en bättre väg.
            </seg>
          </u>
          <u xml:id="i-aa263c9df0d28a42-748" prev="i-aa263c9df0d28a42-743" who="Q18238133">
            <seg xml:id="i-P8Wkp5Ar9pVGsMsKmC6Gd6">
              Efter att det här har varit lite medialt uppmärksammat under
              våren görs det nu insatser, vilket är bra. Vi får hoppas att det
              håller i sig så att det inte blir avstängda vägar eller tjälrestriktioner
              nästa år, för det drabbar de människor som bor där. När man ser
              bilder på de bilar och fordon som åker där och hör berättelser
              om hur vägarna påverkar människors möjlighet att bo, verka och
              driva företag i dessa områden oroar man sig för utvecklingen.
              Det behövs mer långsiktighet, och därför är det viktigt att regeringen
              lyfter de här frågorna.
            </seg>
          </u>
          <u xml:id="i-aa263c9df0d28a42-749" prev="i-aa263c9df0d28a42-743" who="Q18238133">
            <seg xml:id="i-VK3PfPVyWAzEVk4cECkZ4t">
              Det här handlar om allmänna vägar. Ministern skriver i sitt svar
              att man nu gemensamt satsar på de enskilda vägarna, och det är
              en jätteviktig fråga för Centerpartiets del. Om jag har hört rätt
              siffror är det över 1 miljon resor som startar eller avslutas
              på en enskild väg varje dag. De behöver ha bättre förutsättningar,
              för det är oftast där resor startar. Sedan kommer de till de allmänna
              vägarna, och såväl mindre som större stråk behöver då ha en robust
              infrastruktur.
            </seg>
          </u>
          <note xml:id="i-N74Ya2iasG4vfS8wxF4Z4x">
            Min fråga är: Vad avser ministern att göra för att vi inte nästa
            år ska ha så många avstängda vägar på grund av tjälrestriktioner
            som vi hade denna vinter , framför allt i Fyrbodal?
          </note>
          <note type="speaker" xml:id="i-GqUcWmJ8wuf5RorrZeoXGX">
            Anf. 111 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-751" next="i-aa263c9df0d28a42-760" who="Q5711551">
            <seg xml:id="i-LSBVchuyo39yJEmwJEn7zt">
              Fru talman! Tack, Fredrik Christensson! Jag delar utgångspunkten
              att det ska vara säkra vägar, inte bara för industrins skull även
              om det naturligtvis är viktigt.
            </seg>
          </u>
          <u xml:id="i-aa263c9df0d28a42-752" prev="i-aa263c9df0d28a42-751" who="Q5711551">
            <seg xml:id="i-QDiDAM6pBmui6LJoNTbk7J">
              Det är därför som vi nu gör satsningar på BK4 för ökad bärighet
              och 74-tons lastbilar. Vi lägger 164 miljarder kronor på vägunderhåll,
              vilket faktiskt är den största satsningen någonsin, och det är
              för att det är prioriterat och viktigt. Men det är naturligtvis
              också en fråga om trafiksäkerhet i sig. Vägar som inte har rätt
              standard är osäkra och kan bidra till ett ökat antal olyckor och
              även allvarliga sådana.
            </seg>
          </u>
          <u xml:id="i-aa263c9df0d28a42-753" prev="i-aa263c9df0d28a42-751" who="Q5711551">
            <seg xml:id="i-EUpBJDoSHwV8MLzBVqFe4K">
              Det jobb vi har framför oss i Sverige handlar långsiktigt också
              om att klimatsäkra vår infrastruktur till följd av väderförändringar.
              Vi kan konstatera att förra sommarens torka, hetta och bränder
              ledde till omfattande skador på infrastrukturen som kommer att
              kosta avsevärda resurser att återställa. På samma sätt säger alla
              rapporter att vi i vissa delar av Sverige riskerar att se översvämningar
              mer återkommande än tidigare. Därför måste vi klimatsäkra infrastrukturen.
            </seg>
          </u>
          <u xml:id="i-aa263c9df0d28a42-754" prev="i-aa263c9df0d28a42-751" who="Q5711551">
            <seg xml:id="i-7g32eBu5XnEqG1epHka6qJ">
              Detta är ett av skälen till att det var viktigt att lägga så
              pass mycket som 164 miljarder kronor och sedan fördela dem jämnt
              över landet och göra rätt prioriteringar i nationell plan. Där
              hade jag i mitt arbete som infrastrukturminister möjlighet att
              åka runt i hela landet och lyssna in de olika regionernas prioriteringar
              och önskemål. I Västsverige är jag inte säker på att det var vägar,
              utan det var väldigt mycket järnvägssatsningar som prioriterades
              och som vi lyfte in som nya objekt.
            </seg>
          </u>
          <u xml:id="i-aa263c9df0d28a42-755" prev="i-aa263c9df0d28a42-751" who="Q5711551">
            <seg xml:id="i-XDDqz8Hhc3qgPjCuPfoYbA">
              Jag vill inte att vi ställer de olika satsningarna mot varandra,
              men jag tycker att det är viktigt att vi ser vikten av att både
              upprätthålla standarden i det vägnät vi har i dag och samtidigt
              ha förmågan och möjligheten att kunna bygga ny järnväg och öka
              möjligheterna för farledsfördjupning i Göteborgs hamn och på det
              sättet kunna frakta ännu mer gods ut på världens marknader.
            </seg>
          </u>
          <u xml:id="i-aa263c9df0d28a42-756" prev="i-aa263c9df0d28a42-751" who="Q5711551">
            <seg xml:id="i-XCkhFCuR4soATTvpfCydrp">
              Svaret är därför att vi fortsätter med den stora satsning som
              vi gör på vägunderhållet. Det är Trafikverket som har i uppdrag
              att säkra vägarna, och inte minst i Fyrbodal föreställer jag mig
              att det projekt man har haft ihop med skogsnäringen bidrar till
              att säkra vägarna så att det blir bättre bärighet. Där finns öronmärkta
              anslag för att just öka bärigheten på vägarna.
            </seg>
          </u>
          <u xml:id="i-aa263c9df0d28a42-757" prev="i-aa263c9df0d28a42-751" who="Q5711551">
            <seg xml:id="i-65SDi9ynqABSLsUKXDc1S8">
              Det vi behöver bli bättre på är att samordna dessa insatser med
              andra aktörers transportbehov. Vi ska lyssna efter näringslivets
              behov och se vilka nya transportkorridorer som vi kommer att behöva
              framöver. Det är ett av skälen till att vi i godstransportrådet
              har plockat in både transportköparna, industriella aktörer och
              olika intressen för att se vad som är det gemensamma nationella
              intresset.
            </seg>
          </u>
          <u xml:id="i-aa263c9df0d28a42-758" prev="i-aa263c9df0d28a42-751" who="Q5711551">
            <seg xml:id="i-68gJG8sRvxxU2ukf6xyJcw">
              Nyligen kunde vi tack och lov få en förändring till stånd. En
              husfabrik nära Piteå hamn fick tidigare transportera husdelarna
              på väg och järnväg i stället för att använda sjöfarten, vilket
              hade varit det allra smidigaste. Detta kunde till en början inte
              lösas på grund av att man inte hade rätt kapacitet eller möjligheter.
              Nu har det uppmärksammats, och nu erfar jag att man sköter dessa
              transporter via sjöfarten.
            </seg>
          </u>
          <u xml:id="i-aa263c9df0d28a42-759" prev="i-aa263c9df0d28a42-751" who="Q5711551">
            <seg xml:id="i-Y3ELPtgGZQwS6x2G137BWJ">
              Det är så vi måste jobba. Det är nästan lite hands-on i olika
              delar av landet, där vi tillsammans med handelskamrar, olika regionala
              aktörer och transportköpare ser vad som är de viktigaste insatserna.
              Det handlar om att öka bärigheten och om att hitta omlastningsterminaler
              och smartare sätt att använda vår transportinfrastruktur.
            </seg>
          </u>
          <u xml:id="i-aa263c9df0d28a42-760" prev="i-aa263c9df0d28a42-751" who="Q5711551">
            <seg xml:id="i-2jF2DcpHCQM1QhPHmSsnY2">
              Då kan vi minska klimatpåverkan. Då kan vi använda de resurser
              vi har effektivare, och på så sätt kan vi också minska kostnaderna
              för företagen och klimatpåverkan i företagens transporter. Det
              är precis det som vi jobbar med tillsammans.
            </seg>
          </u>
          <note type="speaker" xml:id="i-RzuRVN5yuLM6tv5ZXNaQ8U">
            Anf. 112 FREDRIK CHRISTENSSON (C):
          </note>
          <u xml:id="i-aa263c9df0d28a42-761" next="i-aa263c9df0d28a42-765" who="Q18238133">
            <seg xml:id="i-FF3Tne4ZoXj7PaWYb9b1DT">
              Fru talman! Tack, statsrådet, för svaret! Jag tycker att det
              här är en angelägen fråga, och det är också därför jag valde att
              interpellera statsrådet.
            </seg>
          </u>
          <u xml:id="i-aa263c9df0d28a42-762" prev="i-aa263c9df0d28a42-761" who="Q18238133">
            <seg xml:id="i-LmT9dpHoSKZCSwZ6hKVog3">
              Vi kan se att det finns olika behov i olika delar av landet,
              och infrastrukturen är väl kanske en fråga där man aldrig blir
              mätt. Det kanske statsrådet själv har insett genom att arbeta
              med de frågorna.
            </seg>
          </u>
          <u xml:id="i-aa263c9df0d28a42-763" prev="i-aa263c9df0d28a42-761" who="Q18238133">
            <seg xml:id="i-SeaCnqjNBbJ2gADq9a2QaJ">
              Men det är viktigt att peka på några principer. Bland annat finns
              exemplet om en väg som sedan lång tid tillbaka har pekats ut för
              åtgärder, och de ska faktiskt också genomföras. Det handlar om
              skogen och industrin. Människor som bor och verkar på landsbygden
              ska kunna ta sig till jobb, studier och vidare till annan infrastruktur
              och kollektivtrafik. Det är helt avgörande för att de ska kunna
              bo och leva i hela landet.
            </seg>
          </u>
          <u xml:id="i-aa263c9df0d28a42-764" prev="i-aa263c9df0d28a42-761" who="Q18238133">
            <seg xml:id="i-UpDsqw59jyh6gduPw5tqMK">
              Det är särskilt problematiskt när vissa delar av landet åsidosätts
              eller drabbas av yttre faktorer, till exempel dåliga vägar. Det
              framkommer i rapporten från riksdagens utredningstjänst, 2019:611,
              att särskilt mindre kommuner drabbas i Västra Götaland, i Fyrbodal,
              på ett sätt som kommuner inte drabbas runt om i landet. Då behövs
              särskilda insatser på de områdena så att de människor som bor
              och verkar där får bättre förutsättningar.
            </seg>
          </u>
          <u xml:id="i-aa263c9df0d28a42-765" prev="i-aa263c9df0d28a42-761" who="Q18238133">
            <seg xml:id="i-9puVgWJTAofzqrZscWPgtf">
              Jag hoppas att det är en fråga som statsrådet tar med sig. Statsrådet
              är alltid välkommen att besöka Dalsland och Fyrbodal för att med
              egna ögon uppleva vägarna där och de behov som finns ute i landet.
              För många människor startar värdet på landsbygden, och de behöver
              bra förutsättningar för att transportera sig på bra och robusta
              vägar, såväl enskilda som allmänna.
            </seg>
          </u>
          <note type="speaker" xml:id="i-2v8aNR62g2A5FEYNmfBrnz">
            Anf. 113 Infrastrukturminister TOMAS ENEROTH (S):
          </note>
          <u xml:id="i-aa263c9df0d28a42-766" next="i-aa263c9df0d28a42-774" who="Q5711551">
            <seg xml:id="i-GFRavUt1NVJZDAaVpjkiNS">
              Fru talman! Jag har faktiskt färdats mycket på dessa vägar. Jag
              har, och har haft under lång tid, ett engagemang och intresse
              för industriell utveckling och fordonsindustrin. Jag har därför
              besökt regionen. Den starka industriella kapaciteten talar för
              att det är viktigt med bra transportmöjligheter på vägar, järnvägar
              och i sjöfarten.
            </seg>
          </u>
          <u xml:id="i-aa263c9df0d28a42-767" prev="i-aa263c9df0d28a42-766" who="Q5711551">
            <seg xml:id="i-PEr9fvujWewaMk8bZczj4B">
              Fredrik Christensson har två gånger lyft upp att detta är en
              väg som man velat åtgärda ända sedan 80-talet. Naturligtvis har
              det varit flera regeringar sedan dess, men det har kanske inte
              alltid funnits tillräckliga resurser. Nu ger vi 100 miljarder
              mer än vad den borgerliga regeringen gjorde till infrastruktur.
              Det är den största satsningen på vägunderhåll.
            </seg>
          </u>
          <u xml:id="i-aa263c9df0d28a42-768" prev="i-aa263c9df0d28a42-766" who="Q5711551">
            <seg xml:id="i-P7GPpSGcLM6ArEv7aq4bot">
              Låt mig ändå vara tydlig med att vi valde att låta regionerna
              prioritera. Då valde man i Västra Götaland och Västsverige att
              prioritera vissa objekt, men inte andra. Det är viktigt att se
              vilka prioriteringar man regionalt väljer att lyfta fram.
            </seg>
          </u>
          <u xml:id="i-aa263c9df0d28a42-769" prev="i-aa263c9df0d28a42-766" who="Q5711551">
            <seg xml:id="i-PeHzWv3dBmE38mP9paV6SR">
              Låt mig vara extra tydlig. Det är inte så att Västsverige skulle
              vara åsidosatt eller underförsörjt med infrastrukturinvesteringar.
              Tvärtom görs det faktiskt ganska stora investeringar, inte minst
              i Fyrbodalsregionen och i hela Västsverige. Det är viktigt. Men
              det är viktigt inte bara för Västsverige, utan det är hela Sveriges
              port ut till världen. Göteborgs hamn är inte bara Sveriges utan
              även Norges viktigaste och största hamn, och den är helt avgörande
              för svensk exportnäring. Därför har det varit viktigt för mig
              som smålänning och transportminister att säkerställa bra investeringar
              också i Västsverige. De är till gagn för hela Sverige.
            </seg>
          </u>
          <u xml:id="i-aa263c9df0d28a42-770" prev="i-aa263c9df0d28a42-766" who="Q5711551">
            <seg xml:id="i-TgN1bt3VF28eRcedQGPETb">
              Jag tror att vi är överens i grunden, och jag tror också att
              vi båda inser att man aldrig blir mätt. Det kommer alltid att
              finnas önskemål om mer infrastruktur. Så är det.
            </seg>
          </u>
          <u xml:id="i-aa263c9df0d28a42-771" prev="i-aa263c9df0d28a42-766" who="Q5711551">
            <seg xml:id="i-ApwBruJWaWLR93LokTM7NG">
              Det är viktigt att vi också inser behovet av resurser för vägunderhåll
              och för upprätthållande av standard, även på mindre trafikerade
              vägar. Där verkar vi ha en delad uppfattning. Det tackar jag för.
            </seg>
          </u>
          <note xml:id="i-Y6LJV354RVoeMDxZLcbAJr">
            Interpellationsdebatten var härmed avslutad.
          </note>
          <note xml:id="i-B8KFk4XYBYUfsdueZ8SQvD">
            § 15 Bordläggning och beslut om förlängd motionstid
          </note>
          <note xml:id="i-JiSdJvEyoCHpCcEdK7xTbw">
            Följande dokument anmäldes och bordlades:
          </note>
          <note xml:id="i-4oKUYY3TpxLn5z7sxMEWtN">
            Propositioner
          </note>
          <note xml:id="i-WyLvbfJcyum47DdWm4NZDf">
            2018/19:126 Ändring i det nordiska skatteavtalet
          </note>
          <note xml:id="i-UkoaNzo2TaL9ffedXLoRn3">
            2018/19:136 Ett modernt public service nära publiken – villkor
            2020–2025
          </note>
          <note xml:id="i-Jfs1cQSbe569h5kpH36YWa">
            2018/19:138 Straffet för mord
          </note>
          <note xml:id="i-8MviwqdQ84CES7aikzmCMa">
            2018/19:139 Fortsatt giltighet av lagen om försök med tillgänglighetsdelgivning
            i brottmål
          </note>
          <note xml:id="i-VuPeLWw3WjWRQrQ2qLc8au">
            Kammaren biföll talmannens förslag att motionstiden för ovanstående
            propositioner skulle förlängas till och med onsdagen den 18 september
            .
          </note>
          <note xml:id="i-MueD35WdFqRxhTwW1CcmAK">
            § 16 Anmälan om interpellationer
          </note>
          <note xml:id="i-S2PWvzQPHZ5oCeiDmrtzXT">
            Följande interpellationer hade framställts:
          </note>
          <note xml:id="i-DhXwdgxqt71ga5BDEFrAWZ">
            den 10 juni
          </note>
          <note xml:id="i-N3RDvuT9Rkyu3hsXgpDGdi">
            2018/19:282 Socialförsäkringssystemet för företagare
          </note>
          <note xml:id="i-7BXcC9CrejbqnaYszyipuN">
            av Hans Rothenberg (M)
          </note>
          <note xml:id="i-RnzurnYai8NFz9Vc9cHaEd">
            till statsrådet Annika Strandhäll (S)
          </note>
          <note xml:id="i-Bb4uwGRi14C9znx4qDvBqm">
            2018/19:283 Säkerheten kring en tjänstehubb på energimarknaden
          </note>
          <note xml:id="i-Y1dvfDYHnRAWQ3FNmpfLeg">
            av Hans Rothenberg (M)
          </note>
          <note xml:id="i-UxLEGRvWC84UZzBNFsVHc9">
            till statsrådet Anders Ygeman (S)
          </note>
          <note xml:id="i-LkbLcHeE51rxavA4uJ1kWc">
            2018/19:284 Momsbeläggning av sjukvårdstjänster
          </note>
          <note xml:id="i-Wvr2FPMyEx215BhB75x4sX">
            av Hans Rothenberg (M)
          </note>
          <note xml:id="i-EptoxdnMBrsng7YZB7DQTd">
            till finansminister Magdalena Andersson (S)
          </note>
          <note xml:id="i-KuEnuCZ8ABoNpQicTgg3n9">
            2018/19:285 Elsparkcyklar i stadsmiljöer
          </note>
          <note xml:id="i-Qb63uPtREmvw7KcjDGURuA">
            av Hans Rothenberg (M)
          </note>
          <note xml:id="i-WGWAHG2GEvmc8pQhi5NUAb">
            till infrastrukturminister Tomas Eneroth (S)
          </note>
          <note xml:id="i-VjDvysTyTvk8HhAzed8kSz">
            2018/19:286 SJ:s biljettförsäljningskanaler
          </note>
          <note xml:id="i-UdDgqqPs2UuNz7vKgruC8M">
            av David Josefsson (M)
          </note>
          <note xml:id="i-CFTcdtm9D1yb16tED2znHu">
            till infrastrukturminister Tomas Eneroth (S)
          </note>
          <note xml:id="i-2MQVuePKnM58rRcchnzSmC">
            2018/19:287 Rekrytering av deltidsbrandmän
          </note>
          <note xml:id="i-Eg83DHEBQHfd7p3Zikk7BC">
            av Elisabeth Björnsdotter Rahm (M)
          </note>
          <note xml:id="i-V9w27wnP84DgEbJMsUCGe1">
            till statsrådet Mikael Damberg (S)
          </note>
          <note xml:id="i-UrujVFp9jBJcnNAJQas9BT">
            2018/19:288 Exportkreditnämndens regelverk
          </note>
          <note xml:id="i-WqQYPvs4Kj8JQY8xhgDFTR">
            av Lorena Delgado Varas (V)
          </note>
          <note xml:id="i-Mw4nDZEaUFtSyyqTkKqVbM">
            till statsrådet Ann Linde (S)
          </note>
          <note xml:id="i-RTAXCCKjXteeMDvViAvn2W">
            § 17 Anmälan om frågor för skriftliga svar
          </note>
          <u xml:id="i-aa263c9df0d28a42-774" prev="i-aa263c9df0d28a42-766" who="Q5711551">
            <seg xml:id="i-QZaUdFky9ioDosdKdpvPX6">
              Följande frågor för skriftliga svar hade framställts:
            </seg>
          </u>
          <note xml:id="i-3yV1Bh3W67su2NhYQXsVo8">
            den 10 juni
          </note>
          <note xml:id="i-GfDaR3ArxK6ZY17mEJ5XuK">
            2018/19:731 Vegetarisk lunch
          </note>
          <note xml:id="i-XwejH78ctoU4CCpXcobhBG">
            av John Widegren (M)
          </note>
          <note xml:id="i-RkGxK2g16Z4XwLhtQmyKgA">
            till statsrådet Jennie Nilsson (S)
          </note>
          <note xml:id="i-8tHh93qBumz1tyKY7BByNR">
            2018/19:732 E-recept i Norden
          </note>
          <note xml:id="i-HsVWAUzF8sSTu47tUxec86">
            av Lars Mejern Larsson (S)
          </note>
          <note xml:id="i-JX2F6BVKQ4ndeddVs62nEu">
            till statsrådet Ann Linde (S)
          </note>
          <note xml:id="i-D7nysRgTTpmyp8zRGYZYPm">
            2018/19:733 Vardagsbrott inom handeln
          </note>
          <note xml:id="i-AmNLecfPJzcMankR3mwixr">
            av Lars Mejern Larsson (S)
          </note>
          <note xml:id="i-DRkFmLJsEnFSR6ZtZ7kVUz">
            till justitie- och migrationsminister Morgan Johansson (S)
          </note>
          <note xml:id="i-NM3YJaZnXuyfbuVz6kgZJ7">
            2018/19:734 Dataskyddsförordningen
          </note>
          <note xml:id="i-NrFviSc6rj72q7VaEJELSx">
            av Lars Beckman (M)
          </note>
          <note xml:id="i-3KrbgYxGU9Se9BHDi5wfBd">
            till justitie- och migrationsminister Morgan Johansson (S)
          </note>
          <note xml:id="i-7LTt1Bz4p3HeKGKa865E9o">
            § 18 Kammaren åtskildes kl. 20.23.
          </note>
          <note xml:id="i-TJoN4GVqC2UcjBnadTL8Y2">
            Sammanträdet leddes
          </note>
          <note xml:id="i-HCq5YqYvaajF8bgcabW7gR">
            av tredje vice talmannen från dess början till och med § 8 anf.
            40 (delvis),
          </note>
          <note xml:id="i-2pexqn3DMDC515VfiWHfzk">
            av förste vice talmannen därefter till ajourneringen kl. 15.56,
          </note>
          <note xml:id="i-49RE6x3LorqK6P3rk6Uhgf">
            av tredje vice talmannen därefter till och med § 13 anf. 104
            (delvis) och
          </note>
          <note xml:id="i-STUEci1B7ejmcBiJ9LRSXo">
            av förste vice talmannen därefter till dess slut.
          </note>
          <note xml:id="i-TKjJWnZ9beCsA9d7YqkMcw">
            Vid protokollet
          </note>
          <note xml:id="i-SyZ6C2qKrs5MqEnCxjmiUn">
            ANN LARSSON
          </note>
          <note xml:id="i-Trw1yLfsoyT8rcU55v9f8f">
            /Olof Pilo
          </note>
          <note xml:id="i-RdnV33Z3xnX5Mdg9HdR7pE">
            Innehållsförteckning
          </note>
          <note xml:id="i-R4oCJnZfM9HKhsYnoahqom">
            § 1 Meddelande om frågestund
          </note>
          <note xml:id="i-X6ScnvuBA99e72DyqDGXu9">
            § 2 Ärenden för bordläggning
          </note>
          <note xml:id="i-6Q38VkLz9WTS3k9hkYvUeA">
            § 3 Svar på interpellation 2018/19:221 om föräldrastödsprogram
          </note>
          <note xml:id="i-NYsLc2zjKjr9bA2a7Y6x5N" type="speaker">
            Anf. 1 Socialminister LENA HALLENGREN (S)
          </note>
          <note xml:id="i-DuU6PoggRMPDbTNUpjHbDr" type="speaker">
            Anf. 2 JOHAN HULTBERG (M)
          </note>
          <note xml:id="i-F2UkypaETs2XdirShvyUmV" type="speaker">
            Anf. 3 Socialminister LENA HALLENGREN (S)
          </note>
          <note xml:id="i-S5Bk3BYMDM7gFqn8BvGuuV" type="speaker">
            Anf. 4 JOHAN HULTBERG (M)
          </note>
          <note xml:id="i-R7BrLQ9Ri2PBMdCEqaRD4z" type="speaker">
            Anf. 5 Socialminister LENA HALLENGREN (S)
          </note>
          <note xml:id="i-SceaVv4jaZm6UtHECuNMkT" type="speaker">
            Anf. 6 JOHAN HULTBERG (M)
          </note>
          <note xml:id="i-9CLSJHcMXQQdTptCMwyBBy" type="speaker">
            Anf. 7 Socialminister LENA HALLENGREN (S)
          </note>
          <note xml:id="i-NKUqVhEi5qjnF8dxxZhJHN">
            § 4 Svar på interpellation 2018/19:225 om vaccinationer och bioterrorberedskap
          </note>
          <note xml:id="i-A9y66Nj7rNGdoPzcjoaCLD" type="speaker">
            Anf. 8 Socialminister LENA HALLENGREN (S)
          </note>
          <note xml:id="i-WS8xtbMk5dPGqX1sekmrRB" type="speaker">
            Anf. 9 MARLÉNE LUND KOPPARKLINT (M)
          </note>
          <note xml:id="i-STp7zXv7fmngjqJ2J1f1Hu" type="speaker">
            Anf. 10 PÅL JONSON (M)
          </note>
          <note xml:id="i-CqxZreM8GmgMqAFtQEjnmB" type="speaker">
            Anf. 11 Socialminister LENA HALLENGREN (S)
          </note>
          <note xml:id="i-CSnWPEib2tgv1kvyLJjyLc" type="speaker">
            Anf. 12 MARLÉNE LUND KOPPARKLINT (M)
          </note>
          <note xml:id="i-Tew9Dwh4j4pAZgYCoxXBMh" type="speaker">
            Anf. 13 PÅL JONSON (M)
          </note>
          <note xml:id="i-86PFkWABbFTfGmJDysbf4m" type="speaker">
            Anf. 14 Socialminister LENA HALLENGREN (S)
          </note>
          <note xml:id="i-EZLDKkfQyvciXdemJ181KQ" type="speaker">
            Anf. 15 MARLÉNE LUND KOPPARKLINT (M)
          </note>
          <note xml:id="i-U7pM2Van4AxNcrAxztLt8P" type="speaker">
            Anf. 16 Socialminister LENA HALLENGREN (S)
          </note>
          <note xml:id="i-3A7h8nUSknq2u5dWjpHxYm">
            § 5 Svar på interpellation 2018/19:232 om finansiering av behandling
            vid sällsynta sjukdomar
          </note>
          <note xml:id="i-7fjqEBBWe6GJuXT8q4RPSS" type="speaker">
            Anf. 17 Socialminister LENA HALLENGREN (S)
          </note>
          <note xml:id="i-EEpDSYefEEhvfjeQdWP3u6" type="speaker">
            Anf. 18 MATTIAS KARLSSON i Luleå (M)
          </note>
          <note xml:id="i-E2sVWhCA4YebaM6LYX4Qoh" type="speaker">
            Anf. 19 Socialminister LENA HALLENGREN (S)
          </note>
          <note xml:id="i-Y1FcLKDuH91rh94HxuRM5Z" type="speaker">
            Anf. 20 MATTIAS KARLSSON i Luleå (M)
          </note>
          <note xml:id="i-HSdpNdQG8dqDVWj1j4J2Kf" type="speaker">
            Anf. 21 Socialminister LENA HALLENGREN (S)
          </note>
          <note xml:id="i-UtnKCqymHQrBFgqqVeQyWB" type="speaker">
            Anf. 22 MATTIAS KARLSSON i Luleå (M)
          </note>
          <note xml:id="i-2juRVjuB8XjXjQMSZPUKDW" type="speaker">
            Anf. 23 Socialminister LENA HALLENGREN (S)
          </note>
          <note xml:id="i-WrErVgbNhFBeu6w5Xq87mv">
            § 6 Svar på interpellation 2018/19:265 om bosparande för unga
          </note>
          <note xml:id="i-KxD1sZvHPEueWiDYuJ8zDT" type="speaker">
            Anf. 24 Finansminister MAGDALENA ANDERSSON (S)
          </note>
          <note xml:id="i-XQGrjsrY4fX8dpyZH33vQb" type="speaker">
            Anf. 25 LARRY SÖDER (KD)
          </note>
          <note xml:id="i-5HW9yxgAjoHgKZr2BNdspe" type="speaker">
            Anf. 26 Finansminister MAGDALENA ANDERSSON (S)
          </note>
          <note xml:id="i-2vAzFDK7cirEKcSpGQG6mh" type="speaker">
            Anf. 27 LARRY SÖDER (KD)
          </note>
          <note xml:id="i-RY75TJgPULxNp8kN4Cm3VK" type="speaker">
            Anf. 28 Finansminister MAGDALENA ANDERSSON (S)
          </note>
          <note xml:id="i-W2pmTqxKNauokuKJrzjVqL" type="speaker">
            Anf. 29 LARRY SÖDER (KD)
          </note>
          <note xml:id="i-Xw7FYpWz1UC3dBz1dF9RrY" type="speaker">
            Anf. 30 Finansminister MAGDALENA ANDERSSON (S)
          </note>
          <note xml:id="i-2tZdEix1Y6ayTZbBJXzh9H">
            § 7 Svar på interpellation 2018/19:269 om Skatteverkets minskade
            prioritering av brottslighet
          </note>
          <note xml:id="i-8G66QvdcYVxqQ1pNNvR32U" type="speaker">
            Anf. 31 Finansminister MAGDALENA ANDERSSON (S)
          </note>
          <note xml:id="i-7f7kBPmc35iPeewcbkDK4k" type="speaker">
            Anf. 32 INGEMAR KIHLSTRÖM (KD)
          </note>
          <note xml:id="i-SmMiJf6MsbP4BokxPKMNA" type="speaker">
            Anf. 33 Finansminister MAGDALENA ANDERSSON (S)
          </note>
          <note xml:id="i-95Czgp9FKDLJ6CWu5xRG2o" type="speaker">
            Anf. 34 INGEMAR KIHLSTRÖM (KD)
          </note>
          <note xml:id="i-GWWoHBtHofq1vw5fTqBZNL" type="speaker">
            Anf. 35 Finansminister MAGDALENA ANDERSSON (S)
          </note>
          <note xml:id="i-XampNF6aCYxoeact2nAPDt" type="speaker">
            Anf. 36 INGEMAR KIHLSTRÖM (KD)
          </note>
          <note xml:id="i-MpgV25WibsP9JiHcUN5HN" type="speaker">
            Anf. 37 Finansminister MAGDALENA ANDERSSON (S)
          </note>
          <note xml:id="i-BdmhkAH3fYb5RTbFQu1aJF">
            § 8 Svar på interpellation 2018/19:266 om tillgången till byggbar
            mark
          </note>
          <note xml:id="i-MGAipfwqDMHYjAf49se5YB" type="speaker">
            Anf. 38 Statsrådet PER BOLUND (MP)
          </note>
          <note xml:id="i-QLscwEKcayaFgqjxKWjFBq" type="speaker">
            Anf. 39 LARRY SÖDER (KD)
          </note>
          <note xml:id="i-X1XGF5CqF24rq746Gg61Uk" type="speaker">
            Anf. 40 Statsrådet PER BOLUND (MP)
          </note>
          <note xml:id="i-E5ApAM5mYCYWdHAxHmC62X" type="speaker">
            Anf. 41 LARRY SÖDER (KD)
          </note>
          <note xml:id="i-6N2hpU9u3KxCmuogMkFTT9" type="speaker">
            Anf. 42 Statsrådet PER BOLUND (MP)
          </note>
          <note xml:id="i-GQ6PUyDqdQFsxxknBnGMa8" type="speaker">
            Anf. 43 LARRY SÖDER (KD)
          </note>
          <note xml:id="i-KGjzgyzECujCs67r4shcV5" type="speaker">
            Anf. 44 Statsrådet PER BOLUND (MP)
          </note>
          <note xml:id="i-Q1zHTneym3qnL6M8rZyTJi">
            § 9 Svar på interpellationerna 2018/19:242, 243 och 245 om förflyttningen
            av generaldirektör Ann-Marie Begler
          </note>
          <note xml:id="i-6E9bJJsWxzS3D1z8vvvWxM" type="speaker">
            Anf. 45 Statsrådet ANNIKA STRANDHÄLL (S)
          </note>
          <note xml:id="i-CzQ92yiruJF5y6gkBwHUU8" type="speaker">
            Anf. 46 ELISABETH BJÖRNSDOTTER RAHM (M)
          </note>
          <note xml:id="i-DAWvLtXNvH1k9Dyuegkf6d" type="speaker">
            Anf. 47 LARS BECKMAN (M)
          </note>
          <note xml:id="i-98uScQk9L6hmnE6A4jRQaA" type="speaker">
            Anf. 48 JAN ERICSON (M)
          </note>
          <note xml:id="i-HKECnWkLS9mzmgVPf57iAK" type="speaker">
            Anf. 49 PATRIK BJÖRCK (S)
          </note>
          <note xml:id="i-AVZdnduGiV2eHbB1GERKBR" type="speaker">
            Anf. 50 HANS EKSTRÖM (S)
          </note>
          <note xml:id="i-MjSqi93MTBhgfnyLsS56jf" type="speaker">
            Anf. 51 LOTTA OLSSON (M)
          </note>
          <note xml:id="i-JSXoDAEfK7zye2tW3CnFyG" type="speaker">
            Anf. 52 Statsrådet ANNIKA STRANDHÄLL (S)
          </note>
          <note xml:id="i-BjnM2fpQSmzygnT2NuX7hx" type="speaker">
            Anf. 53 ELISABETH BJÖRNSDOTTER RAHM (M)
          </note>
          <note xml:id="i-3RwrnnuTsz8P3S7JFjDq9t" type="speaker">
            Anf. 54 LARS BECKMAN (M)
          </note>
          <note xml:id="i-Ubpc2474BBbNMBPeZvDKKb" type="speaker">
            Anf. 55 JAN ERICSON (M)
          </note>
          <note xml:id="i-7s1GQGX8SQNJopJwJwoG2c" type="speaker">
            Anf. 56 PATRIK BJÖRCK (S)
          </note>
          <note xml:id="i-AuLKp2eNAfhDi7qhXRQky3" type="speaker">
            Anf. 57 HANS EKSTRÖM (S)
          </note>
          <note xml:id="i-JFQyjHQkb5HBDDaSFRsfPm" type="speaker">
            Anf. 58 Statsrådet ANNIKA STRANDHÄLL (S)
          </note>
          <note xml:id="i-GBfv1JBrnQPebBE8FMMbHB">
            (forts.)
          </note>
          <note xml:id="i-37y27qbMGCYC5e9oyzKa4U">
            Ajournering
          </note>
          <note xml:id="i-2h61pfZowmxHMxYL2xMu87">
            Återupptaget sammanträde
          </note>
          <note xml:id="i-EZrnKVS7bJbYFnMSEVJDkQ">
            § 9 (forts.) Svar på interpellationerna 2018/19:242, 243 och
            245 om förflyttningen av generaldirektör Ann-Marie Begler
          </note>
          <note xml:id="i-BZqjKqKfS8ARU9CZFTMmf6" type="speaker">
            Anf. 59 ELISABETH BJÖRNSDOTTER RAHM (M)
          </note>
          <note xml:id="i-SE3RBFyEm5GVBmYB96A1n5" type="speaker">
            Anf. 60 LARS BECKMAN (M)
          </note>
          <note xml:id="i-KwVj6coiWZPBKrb5gWxvJH" type="speaker">
            Anf. 61 JAN ERICSON (M)
          </note>
          <note xml:id="i-EaM3zA43n1hzCci8q2WT1n" type="speaker">
            Anf. 62 Statsrådet ANNIKA STRANDHÄLL (S)
          </note>
          <note xml:id="i-LmNb6HcTNjc4apdi6bsvxT">
            § 10 Svar på interpellationerna 2018/19:244, 246, 247, 248, 249
            och 251 om påtryckningar mot Försäkringskassan
          </note>
          <note xml:id="i-Rd7fZsU19LpwnNx29VnQJu" type="speaker">
            Anf. 63 Statsrådet ANNIKA STRANDHÄLL (S)
          </note>
          <note xml:id="i-XHKEQ4JwwWEd3JqrHQLTaT" type="speaker">
            Anf. 64 DAVID JOSEFSSON (M)
          </note>
          <note xml:id="i-JKVuJWNrpSxRykAG5ErxSR" type="speaker">
            Anf. 65 MARIA MALMER STENERGARD (M)
          </note>
          <note xml:id="i-YNBa11aGJnod4MG5Yv2K2H" type="speaker">
            Anf. 66 ÅSA COENRAADS (M)
          </note>
          <note xml:id="i-G2WVqPtsdxv4xH6B2KSFRC" type="speaker">
            Anf. 67 MATTIAS KARLSSON i Luleå (M)
          </note>
          <note xml:id="i-52ejKY1zS2S3wgKNwqwUCX" type="speaker">
            Anf. 68 LARS PÜSS (M)
          </note>
          <note xml:id="i-CLhv5cHSNpN3kyoZ3eW3xP" type="speaker">
            Anf. 69 IDA KARKIAINEN (S)
          </note>
          <note xml:id="i-cchyxwKiD5gJoWVPuck4N" type="speaker">
            Anf. 70 Statsrådet ANNIKA STRANDHÄLL (S)
          </note>
          <note xml:id="i-MFC6iFYd8y2zJ1SJa74uMV" type="speaker">
            Anf. 71 DAVID JOSEFSSON (M)
          </note>
          <note xml:id="i-XeVLuSQJdrCMdJLjszu8d8" type="speaker">
            Anf. 72 MARIA MALMER STENERGARD (M)
          </note>
          <note xml:id="i-JTevvQpiCFBtNehkEEXHW5" type="speaker">
            Anf. 73 MATTIAS KARLSSON i Luleå (M)
          </note>
          <note xml:id="i-6Kw5CT1w5ka4G2g2DpZknp" type="speaker">
            Anf. 74 LARS PÜSS (M)
          </note>
          <note xml:id="i-FvETEpgSJiAcNpzkK8xcWt" type="speaker">
            Anf. 75 IDA KARKIAINEN (S)
          </note>
          <note xml:id="i-JRRzzQTMA3uE54rMjXfpwV" type="speaker">
            Anf. 76 Statsrådet ANNIKA STRANDHÄLL (S)
          </note>
          <note xml:id="i-4wsWWG9VTMpjTWhsZiYENa" type="speaker">
            Anf. 77 DAVID JOSEFSSON (M)
          </note>
          <note xml:id="i-BAciGZYgoUqdKoSsSG1eEP" type="speaker">
            Anf. 78 MARIA MALMER STENERGARD (M)
          </note>
          <note xml:id="i-2kvy4r9Rk9yYp1VTjHADUu" type="speaker">
            Anf. 79 MATTIAS KARLSSON i Luleå (M)
          </note>
          <note xml:id="i-TkR9X9zMLVwqsjc3cGn8HQ" type="speaker">
            Anf. 80 Statsrådet ANNIKA STRANDHÄLL (S)
          </note>
          <note xml:id="i-PmE5tusy3gNdwPzBEJtcAn">
            § 11 Svar på interpellationerna 2018/19:205 och 206 om kompensation
            till flygplatser i Norrland vid återinförd flygskatt
          </note>
          <note xml:id="i-EyX2Y85sL8bTmurQ9PphbT" type="speaker">
            Anf. 81 Infrastrukturminister TOMAS ENEROTH (S)
          </note>
          <note xml:id="i-R4hZ6W8DZJ6ir36xXVhUPn" type="speaker">
            Anf. 82 EDWARD RIEDL (M)
          </note>
          <note xml:id="i-4X2Y2o69YdvmkfyxgjgqB6" type="speaker">
            Anf. 83 Infrastrukturminister TOMAS ENEROTH (S)
          </note>
          <note xml:id="i-8tM8X98C4s7KUjPjgYMstD" type="speaker">
            Anf. 84 EDWARD RIEDL (M)
          </note>
          <note xml:id="i-Tg8fsahJWJh8EjVg2qoQqw" type="speaker">
            Anf. 85 Infrastrukturminister TOMAS ENEROTH (S)
          </note>
          <note xml:id="i-Bc6iUEVyCAwvkAFfCCu2Hs" type="speaker">
            Anf. 86 EDWARD RIEDL (M)
          </note>
          <note xml:id="i-Uyaq3cUzYBCJbGjwndpWr2" type="speaker">
            Anf. 87 Infrastrukturminister TOMAS ENEROTH (S)
          </note>
          <note xml:id="i-KBH634nbCChdnvNvr4b2WH">
            § 12 Svar på interpellation 2018/19:211 om klimatlagen och mobilitet
          </note>
          <note xml:id="i-N7vibMABQRRLeYnQ5Vj8XX" type="speaker">
            Anf. 88 Infrastrukturminister TOMAS ENEROTH (S)
          </note>
          <note xml:id="i-Y6qshRMyRmMLs8jjrhoGjF" type="speaker">
            Anf. 89 LARS BECKMAN (M)
          </note>
          <note xml:id="i-8hyjSmm4S5uRs59di3KZ6Z" type="speaker">
            Anf. 90 JAN ERICSON (M)
          </note>
          <note xml:id="i-SZuybSUufEh7EvMmNcSmbw" type="speaker">
            Anf. 91 TREDJE VICE TALMANNEN
          </note>
          <note xml:id="i-BcfwL7GrM9iQY6KLh9RRxU" type="speaker">
            Anf. 92 Infrastrukturminister TOMAS ENEROTH (S)
          </note>
          <note xml:id="i-KKuGehvg2w1yMd1tfHc1aj" type="speaker">
            Anf. 93 TREDJE VICE TALMANNEN
          </note>
          <note xml:id="i-qnp2gAcw5fBYXwaPB8mmZ" type="speaker">
            Anf. 94 LARS BECKMAN (M)
          </note>
          <note xml:id="i-ELCTeHRVR8MmYVAwWnEBhW" type="speaker">
            Anf. 95 JAN ERICSON (M)
          </note>
          <note xml:id="i-CrZH3oYz4xfV1Z6RHLoNeE" type="speaker">
            Anf. 96 Infrastrukturminister TOMAS ENEROTH (S)
          </note>
          <note xml:id="i-XVFCNEULoqKrDb7KsMTsVr" type="speaker">
            Anf. 97 TREDJE VICE TALMANNEN
          </note>
          <note xml:id="i-FDJk7y9EvWkW2ZpDcqRcAa" type="speaker">
            Anf. 98 LARS BECKMAN (M)
          </note>
          <note xml:id="i-Sci2RCoHJnTEPpjsQQsxco" type="speaker">
            Anf. 99 Infrastrukturminister TOMAS ENEROTH (S)
          </note>
          <note xml:id="i-V29oCPVvaArDGaZ9kg1BiQ">
            § 13 Svar på interpellation 2018/19:262 om Arlandas framtid
          </note>
          <note xml:id="i-WJ9Zh4AUJgiDEtVPpycrkr" type="speaker">
            Anf. 100 Infrastrukturminister TOMAS ENEROTH (S)
          </note>
          <note xml:id="i-VqaTvxtdBNGKZCYY5ooD3t" type="speaker">
            Anf. 101 JESSIKA ROSWALL (M)
          </note>
          <note xml:id="i-HZgS7bDxdYZVwzLfxkottK" type="speaker">
            Anf. 102 Infrastrukturminister TOMAS ENEROTH (S)
          </note>
          <note xml:id="i-CSh4k4rWW3bSMC15sJtPSC" type="speaker">
            Anf. 103 JESSIKA ROSWALL (M)
          </note>
          <note xml:id="i-XCxDKdYLkSgZgpMVxP1zyd" type="speaker">
            Anf. 104 Infrastrukturminister TOMAS ENEROTH (S)
          </note>
          <note xml:id="i-HASBbQvMWZLyEJkCHK47KC" type="speaker">
            Anf. 105 JESSIKA ROSWALL (M)
          </note>
          <note xml:id="i-9f2imvS434XzKXmEu8MpC1" type="speaker">
            Anf. 106 Infrastrukturminister TOMAS ENEROTH (S)
          </note>
          <note xml:id="i-STFsC2QQEAaAfCc5k17Bg9">
            § 14 Svar på interpellation 2018/19:268 om bra väginfrastruktur
            i hela landet
          </note>
          <note xml:id="i-2LzHKM6VyyEzb18HJozxTz" type="speaker">
            Anf. 107 Infrastrukturminister TOMAS ENEROTH (S)
          </note>
          <note xml:id="i-GgSghQ8Mz2qqqbTXMZa63L" type="speaker">
            Anf. 108 FREDRIK CHRISTENSSON (C)
          </note>
          <note xml:id="i-Gb255EuwhAJBxR9HdpAUKb" type="speaker">
            Anf. 109 Infrastrukturminister TOMAS ENEROTH (S)
          </note>
          <note xml:id="i-CMm8WoJ51Laxmai8ErWbht" type="speaker">
            Anf. 110 FREDRIK CHRISTENSSON (C)
          </note>
          <note xml:id="i-DMARnFSsgxaaGdpeCx7VR2" type="speaker">
            Anf. 111 Infrastrukturminister TOMAS ENEROTH (S)
          </note>
          <note xml:id="i-MmVvCspZQfserFh4YHUK6k" type="speaker">
            Anf. 112 FREDRIK CHRISTENSSON (C)
          </note>
          <note xml:id="i-7x3mQE8JotWduYnNMvD9T8" type="speaker">
            Anf. 113 Infrastrukturminister TOMAS ENEROTH (S)
          </note>
          <note xml:id="i-PGnvbZaT9ziVy6VMrGppEv">
            § 15 Bordläggning och beslut om förlängd motionstid
          </note>
          <note xml:id="i-AhFcCYGNYPQ4Q5KQ4fqwic">
            § 16 Anmälan om interpellationer
          </note>
          <note xml:id="i-TmryKQb3Ly3mGbVFFEyYCd">
            § 17 Anmälan om frågor för skriftliga svar
          </note>
          <note xml:id="i-NZ3pRP86RF5Jj2J4iKybWZ">
            § 18 Kammaren åtskildes kl. 20.23.
          </note>
          <note xml:id="i-HpgmTMYXoFnsLAdE3xrq82">
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
