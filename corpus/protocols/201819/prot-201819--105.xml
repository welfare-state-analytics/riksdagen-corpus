<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--105</head>
          <docDate when="2019-06-14">2019-06-14</docDate>
        </div>
      </front>
      <body>
        <div>
          <note>
            § 1 Meddelande om aktuell debatt om gängkriminalitet
          </note>
          <note>
            Tredje vice talmannen meddelade att på begäran av Moderaternas
            riksdagsgrupp skulle en aktuell debatt om gängkriminalitet anordnas
            tisdagen den 25 juni kl. 9.00 .
          </note>
          <note>
            Från regeringen skulle statsrådet Mikael Damberg (S) delta.
          </note>
          <note>
            Den inkomna skrivelsen hade följande lydelse:
          </note>
          <note>
            Till talmannen
          </note>
          <note>
            Begäran om aktuell debatt om åtgärder mot de kriminella gängens
            spräng- och skjutvapenvåld
          </note>
          <note>
            Sverige har stora problem med brottslighet kopplade till kriminella
            gäng och kriminella uppgörelser. Hela 60 områden klassas som utsatta
            och misstron mot samhällets förmåga att hantera brottsligheten
            och de många skjutningarna är stor. Narkotikahandel bedrivs på
            öppen gata. Handgranater och sprängmedel används i uppgörelser
            mellan kriminella och i attacker riktade direkt mot polisen. Parallella
            samhällsstrukturer växer fram som på allvar hotar samhällskontraktet.
          </note>
          <note>
            Den här verkligheten gör sig påmind allt oftare. Bara de senaste
            dygnen har ett stort antal händelser inträffat som visar på allvaret.
            Natten till i tisdagen skakades Malmö av två sprängningar, varav
            en utanför en trappuppgång. Dessa skedde mindre än en vecka efter
            den stora sprängningen i Linköping som lämnat ett helt kvarter
            i spillror. I Malmö sköts en man till döds och två personer blev
            beskjutna. I Stockholm skadades en person allvarligt och senare
            på kvällen inträffade en ny skjutning i Tensta. I Gottsunda i
            Uppsala avlossades flera skott i ett bostadsområde.
          </note>
          <note>
            Sveriges radio rapporterade på onsdagsmorgonen att ”Under natten
            till onsdagen [...] har någonting återigen exploderat i Rosengård.
            Även den här gången utanför ett flerfamiljshus”. Det här är en
            utveckling som inte kan accepteras. Kriminella gäng får inte tillåtas
            gripa tag i utsatta förorter, slå klorna i butiksinnehavare och
            dra in barn och ungdomar i kriminalitet och missbruk. Att människor
            vaknar till ljudet av bomber som sprängs i bostadsområden eller
            oroar sig för att barnen ska träffas i korselden från de kriminella
            gängens skjutningar får inte bli ett nytt normalläge.
          </note>
          <note>
            Åtgärder för att vända utvecklingen krävs här och nu. Regeringen
            pekar ofta på förändringen av vapenlagstiftningen för några år
            sedan som en lösning, men bevisligen har det inte varit tillräckligt.
            Under 2017 skedde det 324 skjutningar och under 2018 skedde det
            306. Samtidigt blev våldet grövre och skjutningarna dödligare
            under 2018. 1 år har ännu fler dött i skjutningar jämfört med
            samma period förra året och sprängningarna har blivit fler. Nya
            siffror från Brå visar att det dödliga våldet i kriminella miljöer
            har ökat kraftigt.
          </note>
          <note>
            Moderaterna driver sedan länge ett stort antal förslag för att
            ta tillbaka kontrollen från gängen. Dubbla straff för kriminella
            som begår brott i gängmiljöer, särskilda visitationszoner där
            polisen ges utökade befogenheter att kunna söka efter vapen, sänkt
            gräns för obligatorisk häktning från två till ett år och skärpta
            straff för narkotikaförsäljning och vapenbrott är några av förslagen.
            Tyvärr säger regeringen nej till flera av dessa förslag.
          </note>
          <note>
            Mot bakgrund av det eskalerande dödliga gängvåldet och att regering
            ­ en inte tycks förmögen att leverera de åtgärder som behövs för
            att vända utvecklingen begär Moderaterna att en aktuell debatt
            snarast ska hållas i riksdagen om åtgärder mot de kriminella gängens
            spräng- och skjutvapenvåld.
          </note>
          <note>
            Stockholm den 12 juni 2019
          </note>
          <note>
            Tobias Billström (M)
          </note>
          <note>
            Gruppledare
          </note>
          <note>
            § 2 Anmälan om ersättare
          </note>
          <note>
            Tredje vice talmannen anmälde att Lars-Arne Staxäng (M) skulle
            tjänstgöra som ersättare för Johan Hultberg (M) under tiden för
            hans ledighet den 9 september 2019–1 mars 2020.
          </note>
          <note>
            § 3 Anmälan om subsidiaritetsprövning
          </note>
          <note>
            Tredje vice talmannen anmälde att utdrag ur prot. 2018/19:31
            för tisdagen den 11 juni i ärende om subsidiaritetsprövning av
            EU-förslag hade kommit in från skatteutskottet.
          </note>
          <note>
            § 4 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2018/19:267
          </note>
          <note>
            Till riksdagen
          </note>
          <note>
            Interpellation 2018/19:267 Anstaltsplatser utomlands
          </note>
          <note>
            av Katja Nyberg (SD)
          </note>
          <note>
            Interpellationen kommer att besvaras torsdagen den 29 augusti
            2019.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 27 maj 2019
          </note>
          <note>
            Justitiedepartementet
          </note>
          <note>
            Morgan Johansson (S)
          </note>
          <note>
            Enligt uppdrag
          </note>
          <note>
            Johan Danelius
          </note>
          <note>
            Expeditionsschef
          </note>
          <note>
            Interpellation 2018/19:272
          </note>
          <note>
            Till riksdagen
          </note>
          <note>
            Interpellation 2018/19:272 Skattebelastningen på privatbilismen
          </note>
          <note>
            av Jan Ericson (M)
          </note>
          <note>
            Interpellationen kommer att besvaras torsdagen den 22 augusti
            2019.
          </note>
          <note>
            Skälet till dröjsmålet är tjänsteresor och tidigare inbokade
            engagemang.
          </note>
          <note>
            Stockholm den 11 juni 2019
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Johan Ndure
          </note>
          <note>
            Departementsråd
          </note>
          <note>
            Interpellation 2018/19:275
          </note>
          <note>
            Till riksdagen
          </note>
          <note>
            Interpellation 2018/19:275 Straffbeskattning av folket på landsbygden
          </note>
          <note>
            av Saila Quicklund (M)
          </note>
          <note>
            Interpellationen kommer att besvaras tisdagen den 24 september
            2019.
          </note>
          <note>
            Skälet till dröjsmålet är tjänsteresor och tidigare inbokade
            engagemang.
          </note>
          <note>
            Stockholm den 11 juni 2019
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Johan Ndure
          </note>
          <note>
            Departementsråd
          </note>
          <note>
            Interpellation 2018/19:282
          </note>
          <note>
            Till riksdagen
          </note>
          <note>
            Interpellation 2018/19:282 Socialförsäkringssystemet för företagare
          </note>
          <note>
            av Hans Rothenberg (M)
          </note>
          <note>
            Interpellationen kommer att besvaras den 29 augusti 2019.
          </note>
          <note>
            Skälet till dröjsmålet är familjeangelägenhet.
          </note>
          <note>
            Stockholm den 12 juni 2019
          </note>
          <note>
            Socialdepartementet
          </note>
          <note>
            Annika Strandhäll (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            Interpellation 2018/19:284
          </note>
          <note>
            Till riksdagen
          </note>
          <note>
            Interpellation 2018/19:284 Momsbeläggning av sjukvårdstjänster
          </note>
          <note>
            av Hans Rothenberg (M)
          </note>
          <note>
            Interpellationen kommer att besvaras tisdagen den 24 september
            2019.
          </note>
          <note>
            Skälet till dröjsmålet är tjänsteresor och tidigare inbokade
            engagemang.
          </note>
          <note>
            Stockholm den 11 juni 2019
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Johan Ndure
          </note>
          <note>
            Departementsråd
          </note>
          <note>
            Interpellation 2018/19:289
          </note>
          <note>
            Till riksdagen
          </note>
          <note>
            Interpellation 2018/19:289 En tydlig sjukförsäkringsprocess
          </note>
          <note>
            av Solveig Zander (C)
          </note>
          <note>
            Interpellationen kommer att besvaras den 29 augusti 2019.
          </note>
          <note>
            Skälet till dröjsmålet är sedan tidigare inbokade engagemang.
          </note>
          <note>
            Stockholm den 11 juni 2019
          </note>
          <note>
            Socialdepartementet
          </note>
          <note>
            Annika Strandhäll (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            § 5 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2018/19:142 till finansutskottet
          </note>
          <note>
            § 6 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Konstitutionsutskottets betänkanden
          </note>
          <note>
            2018/19:KU20 Granskningsbetänkande
          </note>
          <note>
            2018/19:KU21 Behandlingen av riksdagens skrivelser
          </note>
          <note>
            2018/19:KU27 Fri- och rättigheter, m.m.
          </note>
          <note>
            2018/19:KU32 Kommittéberättelse – kommittéernas verksamhet under
            2018, m.m.
          </note>
          <note>
            Arbetsmarknadsutskottets betänkande
          </note>
          <note>
            2018/19:AU13 Utökad fredsplikt på arbetsplatser där det finns
            kollektivavtal och vid rättstvister
          </note>
          <note>
            Näringsutskottets betänkanden
          </note>
          <note>
            2018/19:NU15 Riksrevisionens rapport om försäljningarna av statens
            aktier i Nordea
          </note>
          <note>
            2018/19:NU16 Skydd för beteckningar som omfattas av EU:s handelsavtal
            med Japan
          </note>
          <note>
            § 7 Anställningsskyddet förlängs tills arbetstagaren fyllt 69
            år
          </note>
          <note>
            Arbetsmarknadsutskottets betänkande 2018/19:AU12
          </note>
          <note>
            Anställningsskyddet förlängs tills arbetstagaren fyllt 69 år
            (prop. 2018/19:91)
          </note>
          <note>
            föredrogs.
          </note>
          <note type="speaker">
            Anf. 1 NOOSHI DADGOSTAR (V):
          </note>
          <note>
            Fru talman! Vi debatterar i dag ett förlängt anställningsskydd
            för arbetstagare upp till 69 år. Bakgrunden till detta ärende
            är den höjda pen ­ sionsåldern. Ironiskt nog bygger detta betänkande
            på något som heter Åt ­ gärder för ett längre arbetsliv . Faktum
            är att här inte finns några åtgärder eller satsningar på arbetslivet
            för att fler de facto ska kunna arbeta längre, utan den stora
            saken här är den höjda pensionsåldern.
          </note>
          <note>
            När många inte ens klarar att arbeta upp till dagens pensionsålder
            tycks det nog ganska märkligt för många att höja den ytterligare
            i stället för att fokusera på förbättringar och satsningar på
            arbetsplatserna.
          </note>
          <note>
            Att äldre personer som kan, vill och orkar arbeta längre ges
            möjlighet att göra det är naturligtvis ingenting som någon motsätter
            sig, och det är något som många redan i dag gör. Vänsterpartiet
            välkomnar detta och vill faktiskt gå längre än regeringen när
            det gäller att stärka anställningsskyddet längre upp i åldrarna.
            Men frågan här är om riksdagen ska förhindra människor att ta
            ut sin pension vid den ålder de hade tänkt sig.
          </note>
          <note>
            Det finns i dag ett stort missnöje med pensionssystemet. Sverige
            har störst antal fattigpensionärer i Norden. Systemet är väldigt
            underfinansie ­ rat. Drygt hälften av alla kvinnor som går i pension
            i dag har garantipensio ­ nen, alltså det lägsta bottenskyddet.
            Ett allt större antal ungdomar säger i dag att de sparar själva
            eftersom de inte tror att pensionssystemet fungerar och inte tror
            att det kommer att räcka till.
          </note>
          <note>
            Och de har faktiskt inte fel. Tittar vi på åren framåt sjunker
            den all ­ männa pensionen dramatiskt. Halva lönen i pension är
            redan ett faktum för 50-talisterna, och om inget görs landar pensionerna
            på under 45 procent av slutlönen för alla födda efter 1971 och
            på närmare 40 procent av slutlön ­ en för millenniegenerationen.
          </note>
          <note>
            Detta betyder att 90-talisterna kommer att behöva jobba minst
            fram till att de blir 70. Om de börjar arbeta mycket tidigare
            än vad vi gör i dag och jobbar heltid hela tiden med en god lön
            kanske de uppnår dagens nivåer när det gäller pensioner.
          </note>
          <note>
            Men Pensionsgruppen har i över 20 år undvikit frågan om att höja
            inbetalningarna till systemet. I stället försöker de pressa fram
            andra och mycket mer ineffektiva sätt att göra något åt situationen.
          </note>
          <note>
            Jag menar att motiven till den höjda pensionsåldern är väldigt
            svepande och vaga. Pensionsgruppen uppger att det beror på att
            vi lever längre, men det stämmer ju inte för alla. Det finns stora
            skillnader i hur länge vi lever. Medellivslängden för korttidsutbildade
            kvinnor sjunker i dag, och den är helt oförändrad för korttidsutbildade
            män. En höjd pensionsålder kommer alltså att öka skillnaderna
            ytterligare mellan arbetare och tjänstemän.
          </note>
          <note>
            Eftersom arbetslivet blir allt hårdare är trenden, i motsats
            till vad vi ser i nyhetsartiklar, att vi tar ut pensionen allt
            tidigare, och det är framför allt arbetare och korttidsutbildade
            som gör det. De orkar inte vara kvar i arbetslivet. Det betyder
            att konsekvenserna av den dåliga arbetsmiljön ensidigt läggs på
            den enskilde anställde.
          </note>
          <note>
            Det andra motivet för att arbetslivet ska förlängas är att kunna
            upprätthålla pensionsnivåerna. Påverkan på pensionen är dock ganska
            marginell. För personer med vanliga löner kommer dessa extra år
            knappt att märkas i plånboken. Att arbeta till exempel två år
            extra kanske ger en hundralapp extra i månaden för en undersköterska.
          </note>
          <note>
            Enligt Kommunals beräkningar ger varje enskilt år efter 66 års
            ålder omkring 150 kronor mer i månaden, inte särskilt mycket mer.
            Pensionsåldershöjningen i form av den så kallade riktåldern höjer
            pensionsnivåerna i genomsnitt bara till 53 procent av slutlönen,
            och detta är under förutsättning att man har god lön, jobbar heltid
            och så vidare. Det är nästan som i dag.
          </note>
          <note>
            Trots förslaget om höjd pensionsålder kommer systemet att fortsätta
            att ge mycket låga pensioner, eftersom grundproblemet är de låga
            inbetalningarna till systemet.
          </note>
          <note>
            Det tredje motivet för Pensionsgruppen är att fler behövs för
            att bidra till en uthållig finansiering av välfärden. Annars,
            påstår Pensionsgruppen, kommer det att bli allt svårare att bibehålla
            det offentligt finansierade välfärdssystem som Sverige i dag har.
          </note>
          <note>
            Jag vill i sammanhanget påpeka att många av våra sjukhus i dag
            har anställningsstopp och är utsatta för omfatta nde varsel trots
            stora behov. I en majoritet av kommunerna planeras nu för nedskärningar
            i vården, skolan och omsorgen. Då är det rimligtvis satsningar
            och resurser som framför allt saknas.
          </note>
          <note>
            Men när man läser regeringens egna konsekvensanalyser av förslaget
            till höjd pensionsålder visar det sig att effekten på antalet
            sysselsatta beräknas bli väldigt liten. Höjningen av pensionsåldern
            och höjningen av LAS-åldern, varav höjningen av LAS-åldern – alltså
            stärkt anställningsskydd – har den absolut största effekten, ger
            sammantaget kanske ett ökat antal sysselsatta på 7 000 personer,
            enligt regeringens egna beräkningar.
          </note>
          <note>
            Med all respekt, fru talman: Ungefär 7 000 personer är kanske
            lika många som bor på min gata hemma i Botkyrka. De kan rimligtvis
            inte rädda svensk välfärd. Och då handlar det alltså inte om heltidsarbetande,
            så antalet timmar är dessutom mycket mindre.
          </note>
          <note>
            Om man vill att vi ska arbeta mer är det bättre att till exempel
            lagstifta om rätten till heltid, bekämpa arbetslösheten och göra
            stora investeringar i offentlig sektor och i vår arbetsmiljö.
            Om det så bara skulle vara fler som fick chansen att arbeta heltid
            till exempel i den kommunala sektorn skulle det ha betydligt större
            påverkan än hela den här apparaten med höjd pen ­ sionsålder.
          </note>
          <note>
            Fru talman! Det är inte bra att göra nedskärningar i vård, skola
            och omsorg på uppåt 100 miljarder i ett januariavtal om välfärdens
            finansiering är vad som oroar regeringen. Endast utgifterna för
            avskaffandet av värn ­ skatten är större än summan regeringen
            kommer att satsa på välfärden i kommuner och landsting.
          </note>
          <note>
            Om det är pensionsnivåerna som oroar hade värnskatten räckt till
            att höja de lägsta pensionerna med drygt 2 000 kronor i månaden.
            Det är nog ganska provocerande för en och annan att ansvaret för
            välfärdens finansiering i detta läge läggs på utslitna vårdbiträden
            och byggjobbare.
          </note>
          <note>
            Utgifterna för sjukpenning, a-kassa och aktivitetsstöd kommer
            enligt regeringens egna beräkningar att öka i och med detta, liksom
            kostnaderna för sjuklön. Den som inte kommer att få sjukersättning
            eller a-kassa – något som nästan blivit omöjligt att få, i alla
            fall sjukersättningen – kommer enligt regeringens konsekvensanalys
            att bli av med sin försörjning helt och hållet.
          </note>
          <note>
            Höjningen av pensionsåldern är en välfärdsförsämring som framför
            allt drabbar korttidsutbildade som började sitt arbetsliv i tidig
            ålder men som i pensionshänseende får väldigt lite för det. De
            som fortsätter att arbeta längre har ofta haft stillasittande
            jobb och kommer dessutom att leva längre.
          </note>
          <note>
            Det finns en inbyggd orättvisa i detta. Fixeringen vid pensionsåldern
            är helt orealistisk när det i dag är uppenbart att det för väldigt
            många inte finns förutsättningar att under överskådlig tid nå
            dit. Det döljer också att pensionssystemet är kraftigt underfinansierat.
          </note>
          <note>
            För mig är det konstigt att sexpartigruppen inte har valt att
            höja inbetalningarna till pensionssystemet eller att försöka dämpa
            skillnaderna i pensioner mellan höginkomsttagare, som har mindre
            fysiskt tunga arbeten och lever längre, och den som har ett tungt
            arbete och lever kortare eller skillnaderna mellan kvinnor och
            män. Det är svårt att se att det här förslaget om höjd pensionsålder
            har någon vinnare.
          </note>
          <note>
            Det är ganska oklart varför resten av ledamöterna i utskottet
            är så oer ­ hört belåtna. De anser att ”det arbete som har skett
            inom ramen för Pen ­ sionsgruppen har varit viktigt för att få
            till stånd nödvändiga förbättringar av pensionssystemet och för
            att möjliggöra tryggare och högre framtida pensioner”. Dessutom
            påpekar utskottet att ”det är välkommet att arbetet har bedrivits
            i dialog med arbetsmarknadens parter”.
          </note>
          <note>
            Fru talman! Svenskt Näringsliv har inte ställt sig bakom uppgörelsen,
            och LO fullständigt rasar över förslaget om höjd pensionsålder.
            Jag vet alltså inte riktigt i vilken galax det kan betraktas som
            lyckat. På vilket sätt det är tryggare för oss att inte få gå
            i pension när vi hade tänkt oss står också skrivet i stjärnorna.
            Högre pensioner ger det inte heller.
          </note>
          <note>
            Utskottet understryker dock ambitiöst nog ”vikten av att långsiktigt
            hållbara och trygga pensioner förutsätter ett hållbart arbetsliv.
            För att nå dit krävs det fler förändringar än justeringar i pensionssystemet”
            – alltså satsningar på arbetslivet. Jag tror att alla i den här
            kammaren undrar var förslagen på dessa förändringar för ett mer
            hållbart arbetsliv finns.
          </note>
          <note>
            Det vi måste göra är att höja inbetalningarna till pensionssystemet.
            De låga inbetalningarna är huvudorsaken till att vi har så låga
            pensioner. En höjning skulle höja inkomstpensionerna för dagens
            och morgondagens pensionärer med tusenlappar i månaden.
          </note>
          <note>
            Sjukdom, vård av barn och arbetslöshet behöver bli bättre kompenserat
            i ett modernare pensionssystem. Och det behöver bli mycket enklare
            att få ut sin sjukersättning när man faktiskt inte klarar att
            utföra sitt arbete på äldre dar.
          </note>
          <note>
            För Vänsterpartiet är det viktiga att höja pensionerna , inte
            pensionsåldern.
          </note>
          <note>
            Med det vill jag yrka bifall till vår reservation.
          </note>
          <note>
            (Applåder)
          </note>
          <note>
            I detta anförande instämde Ali Esbati och Ciczie Weidby (båda
            V).
          </note>
          <note type="speaker">
            Anf. 2 JOHANNA HARALDSSON (S):
          </note>
          <note>
            Fru talman! Inträdet på arbetsmarknaden sker allt senare, och
            vi lever allt längre. Den ekvationen går inte ihop med vårt pensionssystem.
            När vi lever längre, vilket i sig är helt fantastiskt, ska pensionsinbetalningarna
            räcka allt längre. Medellivslängden ökar med tre och en halv timme
            per dygn. Sedan vårt nuvarande pensionssystem infördes för 20
            år sedan har medellivslängden ökat med över två och ett halvt
            år.
          </note>
          <note>
            För att säkra långsiktigt hållbara och trygga pensioner behövs
            förändring. Om vi inte har kraften att genomföra förändringar
            accepterar vi att pensionerna blir lägre. Vi socialdemokrater
            är inte beredda att göra det. Den som lämnar arbetslivet bakom
            sig förtjänar respekt och trygg pension.
          </note>
          <note>
            Partierna som står bakom vårt pensionssystem och ingår i Pensions
            ­ gruppen har gjort en överenskommelse för långsiktigt höjda och
            trygga pensioner. Förslaget om att anställningsskyddet ska förlängas
            till det att arbetstagaren fyllt 69 år, som vi nu debatterar,
            är en del av den överens ­ kommelsen.
          </note>
          <note>
            Många har varit och är tveksamma till en senare pensionsålder
            – på goda grunder. Det är många som i dag inte orkar jobba hela
            vägen fram till pensionen. Människor slits ut i förtid. Men vi
            kan inte bara acceptera att så är fallet och bygga system som
            baseras på att arbetstagare i vissa branscher eller på vissa arbetsplatser
            helt enkelt inte orkar arbeta lika länge som andra. Vi kan inte
            heller ignorera att vissa arbetsgivare inte följer arbetsmiljöregler
            och låter anställda slita ut sig i förtid.
          </note>
          <note>
            Därför behöver vi ytterligare stärka arbetsmiljöarbetet. Det
            är något som regeringen under förra mandatperioden lade grunden
            för genom satsning på Arbetsmiljöverket och inrättande av Myndigheten
            för arbetsmiljökunskap, för att nämna några saker.
          </note>
          <note>
            Så sent som i förra veckan fattade regeringen beslut om en ny
            proposition som föreslår en höjning av maxbeloppet för företagsbot
            från 3 till 500 miljoner kronor. Den som fuskar och riskerar sina
            anställdas hälsa ska inte komma lindrigt undan.
          </note>
          <note>
            Partierna bakom pensionsöverenskommelsen är överens om behovet
            av att trappa upp arbetet med ytterligare insatser för ett bättre
            och mer hållbart arbetsliv.
          </note>
          <note>
            Vi behöver även skapa större möjligheter för arbetstagare att
            utbilda sig och bättra på sin kompetens under hela arbetslivet.
            Det gäller såväl utbud av utbildningar som möjlighet att kombinera
            arbete med utbildning och ekonomiska möjligheter. Omställningsförmågan
            måste stärkas för alla på svensk arbetsmarknad.
          </note>
          <note>
            Partierna som ingått januariavtalet är överens om att möjligheterna
            till omställning ska förbättras genom en utbyggnad av Kunskapslyftet
            och att möjligheten att vidareutbilda sig eller omskola sig högre
            upp i åldrarna ska utökas. Även partierna som står bakom pensionsöverenskommelsen
            är överens om att vi behöver vidta åtgärder som ger bättre möjlighet
            att ställa om under arbetslivet.
          </note>
          <note>
            Tryggheten i a-kassan och sjukförsäkringen ska omfatta fler och
            följa med upp. Det kommer att göra att fler omfattas av tryggheten
            på arbetsmarknaden samtidigt som de som har sjukersättning kommer
            att kunna förbättra sin framtida pension. Vi inför även en undantagsregel
            för dem med ett långt arbetsliv.
          </note>
          <note>
            Konkret innebär förslaget att rätten att kvarstå i anställning
            utökas till först 68 års ålder 2020 och sedan till 69 års ålder
            2023 genom ändringar i lagen om anställningsskydd. När du har
            uppnått 69 år ska arbetsgivaren kunna säga upp dig utan att det
            krävs saklig grund. Det är annars en huvudregel i lagen om anställningsskydd.
          </note>
          <note>
            69 år kommer inte att bli vår nya pensionsålder, på det sätt
            som många har sett på pensionsåldern trots att vi haft flexibel
            pensionsålder under många år. Du har i dag rätt att behålla din
            anställning till 67 års ålder, och du kan ta ut din allmänna pension
            från 61 år. Den åldern kommer att höjas stegvis från och med nästa
            år. Från och med 2026 kommer du att kunna ta ut den allmänna pensionen
            från 64 års ålder, vilket är genomsnittet för när folk faktiskt
            tar ut sin pension i dag. Du har också rätt att behålla din anställning
            tills du är 69 år.
          </note>
          <note>
            I dag uppfattas rätten att kvarstå i anställning till 67 års
            ålder som en skyldighet att lämna sin anställning den månad som
            du fyller 67. Det upplevs som en stupstock, eftersom vi har regler
            som gör det enklare att säga upp arbetstagare i samband med att
            man fyller 67 och det samtidigt är mer omständligt efter det.
          </note>
          <note>
            Det så kallade fönstret har skapat oönskade effekter. Anställda
            som fyller 67 sägs upp trots att de hade kunnat och velat stanna
            kvar och trots att de hade behövts på arbetsplatsen kanske några
            månader eller år till. För att göra regelverket mer flexibelt
            och förhoppningsvis också pensionsåldern mer anpassad efter behov
            och önskemål från både arbetstagare och arbetsgivare föreslår
            vi nu att det fönstret tas bort.
          </note>
          <note>
            Det är viktigt att reglerna är enkla och gynnar både arbetstagare
            och arbetsgivare och skapar flexibilitet för båda parter. Syftet
            var inte att det skulle uppfattas som en skyldighet att lämna
            sin anställning vid 67 års ålder när rätten att kvarstå till 67
            infördes. På precis samma sätt vill vi inte att det ska uppfattas
            som att man är skyldig att lämna sin anställning vid 69 års ålder
            nu när vi förlänger rätten att jobba kvar.
          </note>
          <note>
            En högre och mer flexibel pensionsålder kan bidra till bättre
            kunskapsöverföring och högre pensioner och förbättra företags
            möjligheter till kompetensförsörjning. Arbetstagare har möjlighet
            att förbättra sin pension och vara delaktiga i arbetslivet längre.
            Det är för många oerhört viktigt. Att känna att man är en del
            av det sociala sammanhanget på en arbetsplats samtidigt som man
            kan bidra med värdefulla kunskaper och erfarenheter, som ett långt
            arbetsliv för med sig, kan leda till vinst för båda parter.
          </note>
          <note>
            Denna proposition är en del av en större helhet som ska stärka
            och trygga våra pensioner, för både dagens och morgondagens pensionärer.
            Förslagen tar bort hinder för arbetstagare som orkar och vill
            jobba längre.
          </note>
          <note>
            Jag yrkar därmed avslag på reservationerna och bifall till förslaget
            i betänkandet.
          </note>
          <note>
            (Applåder)
          </note>
          <note type="speaker">
            Anf. 3 JOSEFIN MALMQVIST (M):
          </note>
          <note>
            Fru talman! Vi lever allt längre upp i åldrarna. Vi är också
            friskare högre upp i åldrarna. Hälften av dem som föds i dag väntas
            leva tills de är 100 år gamla. Det är helt fantastiskt.
          </note>
          <note>
            De år vi arbetar ska finansiera de år vi inte arbetar. De ska
            finansiera förskola, skola och pension. Färre ska försörja allt
            fler. Samtidigt fortsätter våra ambitioner för välfärdsstaten
            att höjas. Det är en omöjlig ekvation , eller som den tidigare
            statsministern Fredrik Reinfeldts uttryckte det: Pen ­ sionssystemet
            är inte ett trolleri.
          </note>
          <note>
            Fler behöver få möjlighet att jobba senare i livet. Att ha möjlighet
            att fortsätta jobba med någonting man är engagerad i och som är
            rätt för ens ålder och förmåga kan vara bra för hälsan och det
            sociala sammanhanget. Den som vill bör få den möjligheten.
          </note>
          <note>
            För att fler ska kunna arbeta högre upp i åldrarna krävs en rad
            insatser, till exempel möjlighet att byta karriär mitt i livet.
            Den som haft ett fysiskt tungt, ansträngande och slitsamt jobb
            måste exempelvis få stöd och möjlighet att byta yrkesbana för
            att kunna fortsätta bidra med det man själv önskar. Här har vi
            bland annat föreslagit ett avdrag för den enskilde och för det
            företag som vill investera i vidareutbildning, samt en reformering
            av vuxenutbildningen. Det är två sådana förslag.
          </note>
          <note>
            Dagens proposition är ett resultat av Pensionsgruppens arbete
            och en del av en helhet. Att förlänga anställningsskyddet till
            69 års ålder är en naturlig följd av beslutet att höja pensionsåldern.
            Med det, fru talman, yrkar jag bifall till utskottets förslag.
          </note>
          <note>
            (Applåder)
          </note>
          <note type="speaker">
            Anf. 4 MAGNUS PERSSON (SD):
          </note>
          <note>
            Fru talman! Jag ska inte bli långrandig här i dag.
          </note>
          <note>
            Vi kan konstatera att den så kallade blocköverskridande pensionsöverenskommelsen
            ligger till grund för regeringens förslag. Det är en överenskommelse
            som Sverigedemokraterna inte står bakom då vi är ett av de partier
            som nekats att delta i överläggningarna. Vi säger nej till en
            generell höjning av pensionsåldern då vi anser att det i stället
            ska skapas bättre förutsättningar för dem som själva väljer att
            jobba vidare.
          </note>
          <note>
            Man kan konstatera att Pensionsgruppens beslut kommer att slå
            hårt framför allt mot dem som slitit hårt inom vård, omsorg och
            industri – eller, likt jag själv, byggbranschen. Jag har arb etat
            som ställningsbyggare i 26 år och är i dag ganska krokig. Men
            nu står vi tyvärr inför det faktum att pen ­ sionsöverenskommelsen
            ska träda i kraft, fru talman, och med det utgångs ­ läget ser
            vi det som en naturlig del att även anställningsskyddet följer
            med när man nu tyvärr beslutat att successivt höja pensionsåldern.
            Mot den bakgrunden ställer vi oss bakom regeringens förslag.
          </note>
          <note>
            Därmed yrkar jag bifall till förslaget i betänkandet och hänvisar
            till vårt särskilda yttrande.
          </note>
          <note type="speaker">
            Anf. 5 SOFIA DAMM (KD):
          </note>
          <note>
            Fru talman! I dag debatterar vi arbetsmarknadsutskottets betänkande,
            i vilket utskottet ställer sig bakom förslaget till ändringar
            i lagen om anställningsskydd och lönegarantilagen. Förslaget är
            baserat på Pensionsgrup pens arbete, som syftat till att utveckla
            pensionssystemet för att säkra långsiktigt höjda och trygga pensioner.
            Vi i Kristdemokraterna står bakom den överenskommelse som slutits,
            och vi står även bakom detta betänkande.
          </note>
          <note>
            Förslaget innebär alltså att åldern för rätten att kvarstå i
            anställning höjs till 69 år i lagen om anställningsskydd. När
            den åldern har uppnåtts ska arbetsgivaren kunna säga upp arbetstagaren
            genom ett förenklat uppsägningsförfarande utan att det krävs saklig
            grund. Även åldern för när särskilda regler för uppsägningstid
            och företräde srätt börjar gälla höjs till 69 år.
          </note>
          <note>
            Fru talman! Vi lever allt längre i Sverige, och det är en fantastisk
            utveckling. Samtidigt innebär det att en allt större andel av
            befolkningen inte är i arbetsför ålder och att en allt mindre
            andel av befolkningen står för skatteintäkter och tillväxt. Därför
            behövde också pensionsåldern höjas – för att vi ska kunna få till
            stånd ett långsiktigt hållbart pensionssystem.
          </note>
          <note>
            Att höja pensionsåldern är dock inte hela svaret på frågan hur
            vi kan stärka pensionerna. Denna demografiska utmaning kräver
            fler reformer. Förutsättningarna för människor att klara ett längre
            arbetsliv måste förbättras genom ett bättre arbetsmiljöarbete.
            Möjligheten att omskola sig måste förbättras, och möjligheten
            till vidareutbildning under arbetslivet måste stärkas.
          </note>
          <note>
            Exempelvis är det viktigt att riksdagen röstade igenom Kristdemokraternas
            och Moderaternas budget, som avskaffade den särskilda löneskatten
            om 6,5 procent på ersättningar för arbete och inkomst av aktiv
            näringsverksamhet för personer som fyllt 65 år. Genom ett borttagande
            uppmuntras arbetsgivare att behålla eller anställa äldre.
          </note>
          <note>
            För att ytterligare förstärka äldres ekonomi vill Kristdemokraterna
            införa dubbelt jobbskatteavdrag redan från 64 års ålder, i stället
            för som i dag 65 års ålder, för att de äldre själva ska få ut
            mer av sin arbetsinkomst efter skatt. Att en äldre person arbetar
            ett par år ytterligare spelar stor roll för det gemensamma och
            för den egna pensionen. Ett par år kan innebära 10–20 procent
            bättre pension, och givetvis extra tusenlappar under tiden som
            man jobbar.
          </note>
          <note>
            Vi anser också att man ska utöka möjligheten för äldre att få
            studiemedel. Om fler ska kunna jobba längre krävs nämligen att
            fler äldre får möjlighet att byta spår under arbetslivets gång
            – också under den senare delen.
          </note>
          <note>
            Slutligen, fru talman: Ett längre arbetsliv uppnås givetvis inte
            enbart genom att vi höjer pensionsåldern. Vi behöver också uppmuntra
            till ett ti ­ digare inträde på arbetsmarknaden. Enligt SCB ligger
            etableringsåldern i dag så högt som 29 år, vilket är åtta nio
            år senare än under 90-talet. Svens ­ ka studenter slutför också
            sina akademiska studier sent i jämförelse med andra jämförbara
            länder. Detta har givetvis också stor inverkan på den slutliga
            pensionen. Enligt en rapport från Skandia beräknas en universitets
            ­ utbildad 90-talist få 53 procent av sin slut lön, vilket kan
            jämföras med 68 procent för en 60-talist.
          </note>
          <note>
            Här krävs incitament och konkreta reformer, men det är en diskussion
            som ligger utanför detta specifika betänkande om förlängt anställningsskydd.
          </note>
          <note>
            (Applåder)
          </note>
          <note type="speaker">
            Anf. 6 GULAN AVCI (L):
          </note>
          <note>
            Fru talman! Jag vill börja med att yrka bifall till propositionen
            om att anställningsskyddet ska förlängas tills arbetstagaren fyllt
            69 år. Jag vill dock även hänvisa till Liberalernas särskilda
            yttrande om att rätten att kvarstå i anställning på sikt ska höjas
            till 71 år. Varför vill jag då det? Jo, därför att jag är liberal
            och därför att jag tror på människan. Människan vet oftast själv
            vad som passar just henne bäst, och vårt uppdrag som riksdagsledamöter
            är inte att bakbinda svenskar i deras vägval i livet utan att
            erbjuda dem möjligheter att bli sitt bästa jag.
          </note>
          <note>
            Trots att vi liberaler på sikt vill höja pensionsåldern med några
            år till är jag väldigt glad över att vi i denna kammare nästa
            vecka kan besluta om att ge årsrika arbetstagare lite mer frihet
            och lite mer möjligheter. Ålder är nämligen ett dåligt mått på
            individens kunskap, kapacitet och förmåga. Därför är den proposition
            vi har att behandla i dag ett steg i rätt riktning för att anställningsskyddet
            inte ska vissna innan glöden, viljan och förmågan gör det.
          </note>
          <note>
            Fru talman! För varje arbetsdag som passerar i mitt liv stärks
            jag i min övertygelse om att ålder bara är en siffra. Nästan varje
            dag i det här huset träffar jag min partikollega Barbro Westerholm.
            Vi utbyter erfarenheter med varandra, och vi diskuterar hur Sverige
            kan bli lite mer liberalt.
          </note>
          <note>
            Barbro är äldst i riksdagen men samtidigt en av dem i vår riksdagsgrupp
            som jobbar allra hårdast. Hon kommer oftast först till jobbet
            och går oftast sist. Utan att överdriva tror jag dessutom att
            hon är den ledamot som läser alla handlingar, svarar på flest
            mejl och tar flest telefonsamtal. Hon finns alltid tillgänglig,
            är alltid redo att hjälpa till och är alltid villig att bidra
            med sina kunskaper och erfarenheter. Mitt parti Liberalerna vore
            ett mycket fattigare parti utan Barbro, och jag tror dessutom
            att riksdagens sammantagna kompetens skulle minska utan henne.
          </note>
          <note>
            På söndag fyller Barbro 86 år, och jag skulle redan nu vilja
            rikta ett stort grattis i förskott till henne. Med nuvarande lagstiftning
            skulle Barbros kompetens anses vara 19 år för gammal. Med nuvarande
            lagstiftning skickar vi signalen till årsrika arbetstagare att
            deras kompetens är mindre värd än kompetensen hos arbetstagare
            med färre år på nacken. Det synsättet medför ett oerhört slöseri.
            Det gör inte bara vårt samhälle fattigare i kronor och i ören,
            utan det gör också individen fattigare på möjligheter. För vem
            är du och jag att bestämma huruvida en 68-åring är för gammal
            för att sköta sitt jobb?
          </note>
          <note>
            Fru talman! Vi står inför en demografisk utmaning i Sverige.
            Hundratusentals nya händer kommer att behövas i välfärden framöver.
            Ett stort problem och en stor utmaning i dag är arbetslöshetsskillnaderna
            mellan inrikes- och utrikesfödda. Samtidigt väntas 2,2 miljoner
            pensionärer bli fler, leva längre och uppleva fler friska år.
          </note>
          <note>
            Vad är det då vi måste göra? Först måste vi se till att utforma
            en integrationspolitik som banar vägen för att fler nyanlända
            kommer i arbete och kan vara med och bidra till vår gemensamma
            välfärd. Endast så kan vi finansiera de växande kostnaderna för
            pensioner, sjukvård och omsorg.
          </note>
          <note>
            Samtidigt måste vi möjliggöra för våra årsrika arbetstagare att
            få jobba några år till, om de kan och vill, för att föra vidare
            den värdefulla kunskap och de värdefulla erfarenheter som de besitter
            till yngre förmågor. Detta är inte minst viktigt om vi ska klara
            av generationsväxlingen som sker i allt snabbare takt. Då måste
            vi sluta hålla tillbaka människor som vill fortsätta att jobba
            lite till.
          </note>
          <note>
            Att vi behöver bli fler skattebetalare tror jag att alla här
            inne håller med om. Jag vill vara optimistisk och tro att vi tillsammans
            kommer att klara av den välfärdsutmaning som Sverige står inför
            om vi utnyttjar den potential vårt samhälle har på rätt sätt.
          </note>
          <note>
            Fru talman! Jag är liberal för att jag tror på människan. Vi
            är alla unika individer och har olika bakgrunder och yrkeserfarenheter.
            Alla människor har därför av helt förklarliga skäl inte kapacitet
            att jobba tills de är 69 år. Det är viktigt att ha det perspektivet
            med sig i den här debatten.
          </note>
          <note>
            Min pappa, som snart fyller 75 år, fortsätter att översätta och
            skriva böcker, fast han är pensionär. Det är helt uppenbart att
            han har förutsättningar att jobba lite längre, men jag är inte
            så säker på att han hade gjort det om han hade haft ett yrke som
            varit fysiskt krävande.
          </note>
          <note>
            Detta perspektiv ska vi ha i åtanke. Vi måste värna om alla människor
            som jobbar inom fysiskt krävande yrken. Äldrevården och byggbranschen
            är två sådana exempel. Det är viktigt att vi tar hänsyn till att
            många inte kommer att orka jobba hela vägen fram till 69-årsdagen.
            För dem måste det också finnas möjligheter. Det kan handla om
            att ges möjlighet att byta jobb och till och med byta bransch.
            Men då måste det också finnas rätt förutsättningar för omställning.
            Det kan handla om mer flexibla arbetstider eller rätt att gå ned
            till deltidsarbete. Men det handlar också om att det är bra arbetsmiljö
            på arbetsplatserna.
          </note>
          <note>
            Att tvinga människor att jobba längre och placera in individer
            i olika fack är inte den här reformens syfte eller innebörd. Det
            är i stället att erbjuda möjligheter och sätta människan först.
            Jag hoppas därför att vi kan genomföra detta liberala lagförslag
            samtidigt som vi fortsätter att bekämpa ålderismen, fördomar och
            nedvärdering av människor på grund av deras ålder.
          </note>
          <note>
            (Applåder)
          </note>
          <note type="speaker">
            Anf. 7 Arbetsmarknadsminister YLVA JOHANSSON (S):
          </note>
          <note>
            Fru talman! Vi lever allt längre och behåller hälsan allt högre
            upp i åldrarna. Men det är ojämnt fördelat. Det finns orimligt
            stora skillnader i livslängd och hälsa beroende på klasstillhörighet
            och arbetsvillkor. Även om vi ska glädjas åt att vi generellt
            lever längre och har bättre hälsa är det även viktigt att vi ser
            och bekämpar de stora klyftor, de arbetsvillkor och den segregation
            som skapar dessa stora och oacceptabla skillnader.
          </note>
          <note>
            Därför är det viktigt att investera i arbetsmiljön. Därför har
            regeringen satsat nya stora resurser på arbetsmiljöarbetet. Därför
            har vi nya föreskrifter om organisatoriskt och socialt arbete.
            Därför har vi anställt över 100 nya arbetsmiljöinspektörer på
            Arbetsmiljöverket. Därför har vi lanserat nya arbetssätt, där
            Arbetsmiljöverket jobbar tillsammans med andra myndigheter för
            att komma åt det vi kallar osund konkurrens och skurkföretag som
            utnyttjar människor. Därför har vi satsat på ny kunskap med nya
            resurser till arbetsmiljöforskningen och med en ny myndighet för
            arbetsmiljökunskap. Därför satsar vi på nya möjligheter för människor,
            framför allt via Kunskapslyftet. Vid sidan av detta gör också
            parterna stora insatser, inte minst inom ramen för Prevent, Suntarbetsliv
            och Afa.
          </note>
          <note>
            Jag tror inte att det vi gör i dag räcker. Jag tror att vi måste
            fortsätta att fokusera på en förbättrad arbetsmiljö och goda arbetsvillkor.
            Men det är inte så att vi enbart tittar på lagstiftning eller
            pensionsålder. Man måste börja i rätt ände, och det har också
            regeringen gjort.
          </note>
          <note>
            Fru talman! Vi måste också se att vi har andra problem på arbetsmarknaden,
            vilka inte är orsakade av dålig arbetsmiljö och utslitning utan
            av fördomar. Det är många människor som någon gång efter 60 får
            uppleva på jobbet att de känner sig sitta på ett sluttande plan.
            Det kommer så där lite smygande. Det skulle bli en utbildning
            för dem som skulle bli de framtida cheferna inom något område,
            och då kommer man inte i fråga för det. Sedan var det vissa som
            skulle utbildas i den nya tekniken för någonting, men det kom
            man inte i fråga för heller. Så var det någon som sa på fikarasten:
            När du går i pension får ju Maria fast tjänst. Det handlar om
            att man känner lite grann att man är på ett sluttande plan, trots
            att man faktiskt både kan och vill fortsätta arbeta.
          </note>
          <note>
            Det här är allvarligt. Detta är sällan människor som ringer till
            Diskrimineringsombudsmannen eller säger ”nu har jag blivit diskriminerad”.
            Men det är ofta så att man känner sig lite bortputtad. Det blir
            inte lika roligt att gå till jobbet när man känner att den kompetens
            och den förmåga man har inte används och uppskattas i tillräcklig
            utsträckning, kanske varken av kollegor eller av arbetsgivare.
            Det är vår uppgift som politiker att säkerställa att den här kompetensen,
            som människor som kan och vill jobba längre besitter, verkligen
            används i arbetslivet. Och det är det beslutet vi ska ta i dag.
          </note>
          <note>
            När man lyssnar på debatten här skulle man kunna tro att det
            handlar om att besluta om pensionssystemet, men det gör det alltså
            inte. Det beslut som nu ligger på riksdagens bord handlar om lagen
            om anställningsskydd. Det är den vi ska ändra. Vi ska stärka anställdas
            rättigheter att vara kvar och fortsätta arbeta. Jag tycker att
            det är mycket angeläget att göra det. Jag vänder mig verkligen
            mot att det skulle ställas i motsats till att göra satsningar
            på arbetsmiljöarbetet. Vi behöver självklart göra båda delarna,
            och de är inte utbytbara mot varandra.
          </note>
          <note>
            Vi har i Sverige en stark ställning när det gäller människor
            som jobbar länge. Vi har en hög sysselsättningsgrad i gruppen
            60–64 år – bland de högsta i EU och högre än i våra grannländer
            Finland och Danmark. Vi har också haft en fantastisk utveckling
            när det gäller deltagandet i arbetskraften i den åldersgruppen.
            År 2015 var det 75 procent av männen och 68 procent av kvinnorna
            som deltog i arbetskraften i åldern 60–64 år. 17 år tidigare var
            det 54 procent respektive 45 procent. Det är alltså en ökning
            med nästan 50 procent på den tiden – en fantastisk utveckling.
          </note>
          <note>
            I åldersgruppen 65–79 år har det på drygt tio år skett mer än
            en fördubbling av sysselsättningen och deltagandet i arbetskraften.
            Det går alltså åt rätt håll. Men det går verkligen att göra mycket
            mer. Vi har en hög sysselsättning och ett högt arbetskraftsdeltagande
            i åldern 60–64 år, men det sker en dramatisk minskning efter 65.
            När man analyserar detta visar det sig att den stora skillnaden
            mellan grupperna 60–64 och 65–69 inte kan förklaras av observerbara
            skillnader i hälsoindikatorer mellan de båda åldersgrupperna.
            Fundera lite på det! Vi har stora skillnader i hälsa beroende
            på klasstillhörighet, social bakgrund och arbetsvillkor. Men vi
            har inte några stora skillnader i hälsoindikatorer mellan 60–64
            och 65–69. Ändå har vi en dramatisk skillnad i hur många som faktiskt
            deltar i arbetskraften och i sysselsättningen.
          </note>
          <note>
            Det beror på smygdiskrimineringen på arbetsmarknaden. Det beror
            på att många känner att de borde lämna arbetslivet när de fyller
            65 år fast vi i själva verket behöver människors kompetens och
            arbetskraft mycket längre.
          </note>
          <note>
            Med nuvarande lagstiftningen måste arbetsgivaren i princip säga
            upp en människa den månad den fyller 67 år. Annars hamnar man
            i ett konstigt läge i förhållande till anställningsskyddet. Det
            betyder att människor som arbetsgivaren vill behålla och som vill
            fortsätta att jobba ändå sägs upp när de fyller 67 år. Hur kul
            är det?
          </note>
          <note>
            Med den förändring som vi nu gör inte bara höjer vi successivt
            med två år rätten att arbeta kvar. Det är en ensidig förstärkning
            av löntagarens rätt vi gör i lagstiftningen upp till 69 år. Vi
            ändrar också systemet så att man inte behöver bli automatiskt
            uppsagd. Om man har en anställning och både man själv och arbetsgivaren
            vill att man ska fortsätta att vara anställd och fortsätta att
            arbeta gör man bara det helt enkelt. Det ska inte ske någon uppsägning
            i onödan.
          </note>
          <note>
            Fru talman! Det finns mycket att säga om pensionssystemet. Allt
            det ryms inte i den här debatten. När det gäller ändringen i lagen
            om anställningsskydd som riksdagen nu ska besluta om handlar det
            om en ensidig förbättring för löntagarna av rätten att vara kvar
            i arbete. Det finns ingen som helst motsättning mellan detta och
            de stora satsningar vi gör och fortsatt måste göra på arbetsmiljöarbete
            och goda arbetsvillkor.
          </note>
          <note>
            Det handlar om att vi ska ta till vara människors kapacitet,
            kompetens och förmåga så länge människor kan och vill. Det behöver
            Sverige.
          </note>
          <note>
            (Applåder)
          </note>
          <note type="speaker">
            Anf. 8 NOOSHI DADGOSTAR (V) replik:
          </note>
          <note>
            Fru talman! Jag noterar att också Ylva Johansson nämner den stora
            klasskillnad som finns här. Vi fick häromsistens mätningar från
            SCB om att arbetarkvinnors livslängd sjunker i Sverige. Jag vill
            gärna få en kommentar på det och höra vad ministern tror att det
            beror på.
          </note>
          <note>
            Det finns stora klasskillnader i hur människor känner sig i kroppen
            vid en viss ålder och med vilken typ av arbete de har. Det är
            naturligtvis enklare att fortsätta att arbeta om man skriver böcker
            än om man bär saker på en byggnadsarbetsplats.
          </note>
          <note>
            Det handlar också om förslaget om höjd pensionsålder. När det
            gäller stärkt anställningsskydd högre upp i åldrarna har vi inte
            olika åsikter. Där tycker Vänsterpartiet att man egentligen borde
            stärka det skyddet ytterligare. Här handlar det om den ålder som
            människor ska gå i pension. Förslaget om höjd pensionsålder innebär
            att lågutbildade kvinnors allt kortare liv ska ägnas åt arbetslivet.
          </note>
          <note>
            Som Ylva Johansson själv var inne på har Sverige en ovanligt
            hög utträdesålder. Jag var och hälsade på hos Pensionsmyndigheten
            i veckan. De sa att vi har Europas och kanske världens högsta
            utträdesålder, det vill säga hur långt upp i åldern vi arbetar.
            Ändå har vi långt ifrån världens bästa pensionssystem. Vi får
            i jämförelse med i övriga världen väldigt låga pen ­ sioner trots
            att vi arbetar så långt upp i åldern generellt sett, nästan mest
            i hela världen.
          </note>
          <note>
            Vad är Ylva Johanssons egen reflektion på det? Kan det vara så
            att det är andra saker som måste till för att upprätthålla höga
            pensionsnivåer?
          </note>
          <note type="speaker">
            Anf. 9 Arbetsmarknadsminister YLVA JOHANSSON (S) replik:
          </note>
          <note>
            Fru talman! Nooshi Dadgostar har ett stort engagemang när det
            gäller hur vi ska minska klyftorna, vilket jag har stor respekt
            för. Det här är allvarligt. Som det ser ut i dag i Sverige har
            vi oacceptabelt stora klyftor när det gäller hälsa och livslängd.
            Men det är lite märkligt att efterfråga åtgärder mot det i lagen
            om anställningsskydd.
          </note>
          <note>
            Det vi behandlar i dag är lagen om anställningsskydd. Där ökar
            vi möjligheten och stärker individens rättighet att stanna längre
            i arbetet. Det finns ingen motsättning i att göra detta och att
            i andra sammanhang, till exempel i arbetsmiljöstrategier, budgetarbetet
            och mycket annat, satsa på insatser mot segregationen, för att
            minska klyftorna och öka möjligheterna för människor att ta nya
            steg. Det handlar om förbättrad arbetsmiljö och bättre livsvillkor.
            Det är lite märkligt att efterfråga de åtgärderna i förändringen
            i lagen om anställningsskydd.
          </note>
          <note>
            Jag tog i mitt anförande upp en del av de saker som regeringen
            gör och kommer att fortsätta att göra. Det är helt oacceptabelt
            med de stora skillnader vi i dag har i hälsa och livslängd. De
            beror inte enbart på arbetsmiljön eller arbetsvillkoren. Men arbetsmiljö
            och arbetsvillkor är en del av detta.
          </note>
          <note type="speaker">
            Anf. 10 NOOSHI DADGOSTAR (V) replik:
          </note>
          <note>
            Fru talman! Jag har nästan aldrig fått så många reaktioner som
            när det gäller frågan om höjd pensionsålder. Jag tror att regeringen
            inte inser den oro som finns bland människor. De ökande ekonomiska
            klyftorna i dag belastar egentligen inte statsbudgeten utan den
            enskilda personen. Det blir effekten när man höjer pensionsåldern.
          </note>
          <note>
            Det som händer nu i statsbudgeten är att det kommer att ske stora
            neddragningar. Man kommer att sänka skatterna med nästan lika
            mycket som Fredrik Reinfeldt gjorde. Det finns ingen inriktning
            i den övriga ekonomiska politiken att förstärka arbetsmiljöarbetet
            och att anställa fler kollegor till de personer som jobbar i vård,
            skola och omsorg. Där sker mycket stora nedskärningar just nu.
          </note>
          <note>
            Det finns en väldigt stark oro bland svenska folket, Ylva Johansson,
            att de stora problemen i samhället belastar dem som minst förtjänar
            det. Det är de som ska arbeta längre. De ska inte få det bättre.
            De ser inte en god framtid i sina liv. Man ser bara nedskärningar
            i dag.
          </note>
          <note>
            Det som gör mig extra orolig är att regeringen inte tycks se
            denna oro och att det bara ska belasta byggnadsarbetare, människor
            som jobbar i restaurangkök och alla som jobbar på våra vägar.
            Det är precis som Ylva Johansson säger. Människor går egentligen
            ned i åldern för sin pension. Även om det i dag är mycket ogynnsamt
            att gå i pension tidigt gör väldigt många människor det. De blir
            så trötta i arbetslivet i dag, och det finns inte några förbättringar
            i sikte.
          </note>
          <note>
            Finns det någon förståelse från regeringen att det måste ske
            på ett annat sätt och att vi måste göra större investeringar framför
            allt i vårt pensionssystem i stället för att belasta alla de anställda
            med problemen?
          </note>
          <note type="speaker">
            Anf. 11 Arbetsmarknadsminister YLVA JOHANSSON (S) replik:
          </note>
          <note>
            Fru talman! Det här blir en debatt om nästan alla samhällspolitiska
            frågor. Regeringen stärker resurserna till välfärden. Det blir
            fler anställda i välfärden. Vi har en stor utmaning eftersom behoven
            i välfärden ökar ännu snabbare.
          </note>
          <note>
            Det var en av de frågor som finansministern nyligen hade en pressträff
            om. Det handlar om hur snabbt behoven ökar inte minst av demografiska
            skäl. Trots att regeringen kommer att satsa på mer resurser och
            att fler kommer att anställas kan man ifrågasätta om det räcker
            för att upprätthålla en god välfärd och goda arbetsvillkor.
          </note>
          <note>
            Det är inte sant att det blir färre anställda i välfärden. Tvärtom
            blir det fler. Men en av de stora utmaningarna är att människor
            som ska jobba i välfärden ska ha rätt kompetens. Det är därför
            som det är så viktigt att vi satsar på utbildning. Det gäller
            inte minst för många nyanlända. De är en oerhört viktig arbetskraftsreserv
            inte bara i välfärden men också i välfärden.
          </note>
          <note>
            Regeringen gör också många andra satsningar för att minska klyftorna.
            Det handlar om att kunna satsa framför allt på skolor i utsatta
            områden. Alla barn ska få en god chans att kunna börja sitt liv.
            Vi har redan från tidiga åldrar oerhört stora skillnader i förutsättningar
            och livsvillkor. Det handlar om investeringar i bostadsområden
            för att vi ska minska segrega ­ tionen.
          </note>
          <note>
            Det är mycket mer som behöver göras. Men det är inte sant att
            reger ­ ingen inte ser problemen och inte gör insatser. Jag vill
            återigen komma tillbaka till att det beslut vi debatterar i dag
            handlar om lagen om anställningsskydd. Vi lägger fram ett mycket
            viktigt förslag. Det handlar om att individens rätt att stanna
            på arbetet ska förstärkas.
          </note>
          <note>
            Vi politiker behöver gemensamt föra en offentlig debatt om att
            människor behövs på arbetsmarknaden. Jag tycker att Gulan Avci
            gjorde det förtjänstfullt i sitt anförande. Att det finns arbetsmiljöproblem
            och människor som slits ut i förtid får inte skymma det faktum
            att vi har många människor som inte alls är utslitna men som ratas
            från arbetsmarknaden i förtid. Det vill vi sätta stopp för.
          </note>
          <note type="speaker">
            Anf. 12 ALI ESBATI (V):
          </note>
          <note>
            Fru talman! Min kollega och kamrat Nooshi Dadgostar har redan
            sagt mycket som är viktigt i frågan. Det här är en fråga som engagerar
            oss vänsterpartister.
          </note>
          <note>
            Jag vill först säga något om det här att man inte i detta betänkande,
            som handlar om LAS, ska kräva det ena och det andra. Själva grundproblemet
            är att detta är ett resultat av en pensionsöverenskommelse som
            har gjorts på något märkliga grunder. Det är någonting som vi
            tar upp i vår motion och som vi också har tagit upp i debatten
            här.
          </note>
          <note>
            Pensionsfrågorna, som ju är väldigt viktiga för Sverige och för
            svenska invånare, hanteras i en sluten grupp som inte fungerar
            som övriga delar av det parlamentariska livet. Den inbjuder inte
            till insyn eller påverkan från utomstående, och vi menar att detta
            är olämpligt. Det är inte rimligt att de här frågorna ska vara
            undantagna från de normala demokratiska beslutsvägarna och diskussionerna,
            exempelvis runt budget och så vidare. Detta är en grund till att
            det blir på det här sättet. Det här är en del av en helhet som
            har diskuterats på något annat ställe och som regeringen nu vill
            få igenom riksdagen.
          </note>
          <note>
            Likväl kan vi konstatera att det i betänkandet är tydligt att
            det finns två beslutspunkter. När det gäller själva förslagen
            i propositionen i det här fallet, alltså det som gäller LAS, har
            Vänsterpartiet inte några invändningar. Det vi vill göra är att
            få in ytterligare förslag, precis som Nooshi Dadgostar var inne
            på. Det är det som föranleder den reservation som vi har.
          </note>
          <note>
            Även om detta på ytan är något av ett tekniskt betänkande som
            handlar om justeringar i lagen om anställningsskydd är det något
            som ingår i en större helhet.
          </note>
          <note>
            Jag vill bara by the way konstatera att Svenskt Näringsliv inte
            är positiva till förändringarna i LAS, och det finns också andra
            arbetsgivarorganisationer som är negativa. Där är det så att säga
            som vanligt; man blir lite ledsen i ögat om arbetstagarna får
            lite större rättigheter. Vi har inga invändningar i sak mot de
            här förändringarna.
          </note>
          <note>
            Detta är dock någonting som i sin större helhet, tillsammans
            med andra delar av överenskommelsen om höjd pensionsålder, vittnar
            om en grundsyn på hur pensionssystemet ska utvecklas och vem det
            är till för. Vilka grupper i samhället är det som i grunden ska
            ta smällen eller riskerna, och vilka är det som ska värnas när
            det sker förändringar i arbetslivet och i samhällets struktur?
          </note>
          <note>
            Vi vet att vi lever längre. Det är något som många i huvudsak
            tycker är bra – Vänsterpartiet också. Det är även så att fler
            kan och orkar jobba längre. Det är riktigt. Men det finns också
            många som inte kan och orkar jobba längre. Vad sker då om förväntan
            i pensionssystemet är att man ska höja den utträdesålder som finns
            samtidigt som vi vet att de människor som ska förväntas nå upp
            till det högre målet är väldigt olika och har väldigt olika förutsättningar?
            Vem tar smällen när gränsen trycks uppåt av myndigheter och beslutsfattare?
          </note>
          <note>
            Det är i mycket lägre grad vårdbiträden och byggnadsarbetare
            som klarar av att fylla på med de här åren. Det är betydligt mer
            sannolikt att personer som är arkitekter eller liknande klarar
            av att göra det och gör det med glädje. Det sker en ytterligare
            ökning av orättvisorna i samhället om detta är inbyggt i pensionssystemet.
            Dels har man normalt sett lägre löner under de år som man arbetar,
            dels orkar man inte jobba lika länge och bestraffas ekonomiskt
            i pensionssystemet och dels lever man kortare tid med den lägre
            pensionen. Det är den problematiken som vi använder alla möjligheter
            som finns i denna kammare för att lyfta upp och understryka eftersom
            vi inte finns med i Pensionsarbetsgruppen.
          </note>
          <note>
            Till sist ska jag ta upp förslagen vi har i vår reservation.
            Det är två lite tekniska saker. Det ena förslaget handlar om huruvida
            det här med saklig grund ska vara kvar eller inte. Där är vi eniga
            med bland andra LO; man kunde gott ha behållit de nuvarande reglerna
            och skruvat där. Jag tror att det kan vara principiellt problematiskt
            att införa en sådan uppluckring av behovet av saklig grund baserat
            på enbart ålder. Det kan då smyga sig in också i andra situationer
            framöver. Vi får se hur det blir, men detta är någonting där vi
            är eniga med LO och gärna hade velat se en annan skrivning.
          </note>
          <note>
            Det andra förslaget gäller frågan om uppsägningstid, där vi är
            emot att man inte har rätt till mer än en månads uppsägningstid
            i de här sammanhangen. Vi hade velat ha tre månader. Detta är
            någonting som framgår av vår motion och vår reservation, som vi
            har yrkat bifall till.
          </note>
          <note>
            (Applåder)
          </note>
          <note type="speaker">
            Anf. 13 MARTIN ÅDAHL (C):
          </note>
          <note>
            Fru talman! Under debatten har många av de hjältar som vi har
            i Sverige på svensk arbetsmarknad och i svenskt arbetsliv lyfts
            fram.
          </note>
          <note>
            Jag vill inleda med att berätta om ett möte jag hade för ett
            par år sedan i Boden. Jag träffade där en kvinna som inte bara
            hade passerat 67 års ålder utan också 69 års ålder, även om man
            inte kunde tro det. Hon steg upp före klockan sex varje morgon
            för att ta hand om sin besättning av djur och mjölka dem. Hon
            påstod att hon skulle fortsätta att göra detta så länge hon levde
            – vi får väl se hur det ligger till i dag – helt enkelt för att
            hon var småföretagare och inte hade något val.
          </note>
          <note>
            När vi i dag diskuterar höjningen i lag en om anställningsskydd
            till 69 år tycker jag att vi ska komma ihåg att det är många som
            kämpar väldigt hårt med sitt arbetsliv och sin situation – helt
            enkelt bara för att de måste. Det är många som gör en hjälteinsats
            högt upp i åldrarna.
          </note>
          <note>
            Vi får skylla på två saker. Det ena är att vi i Sverige har ett
            pensionssystem som faktiskt, tack och lov, fungerar och som vi
            vårdar. Det fungerar dels genom att vi har sett till att det går
            ihop och därmed är ett föredöme för många andra länder, där folk
            får gå utan pensioner och utan trygghet på ett sätt som man inte
            behöver göra i Sverige – även om vi behöver förstärka pensionerna,
            i synnerhet för dem som har det sämst. Det fungerar dels för att
            vi arbetar längre upp i åldrarna och för att de som vill och kan
            får möjlighet till det. Det beror på de incitament vi har skapat
            för dem som vill och kan göra det genom att minska skattebördan
            för dem som jobbar högre upp i åldrarna.
          </note>
          <note>
            Det är inte detta vi diskuterar i dag, men det är fundamentet
            för allt. Det finns inga pengar som trillar ned från himlen, utan
            dem måste vi arbeta ihop själva. Då behöver vi ha ett pensionssystem
            som fungerar. Men det är en annan sak än det vi diskuterar i dag.
          </note>
          <note>
            Det vi diskuterar i dag är, som flera tidigare talare har sagt,
            inte att förvägra personer att gå i pension tidigare utan att
            förvägra personer att jobba längre. Regleringar, en genomreglerad
            arbetsmarknad och även själ ­ va lagen har gjort att man har tvingat
            människor som vill fortsätta jobba att sluta. Det har till och
            med ibland varit så när deras arbetsledare och arbetsgivare egentligen
            vill behålla dem i arbete för att de är så värdefulla. Vi har
            tvingat bort dem från arbetet.
          </note>
          <note>
            Det är en välsignelse att vi nu med denna lagändring ger möjlighet
            för människor att åtminstone enligt reglerna och lagen få jobba
            vidare lite längre när de själva vill. Därmed bidrar de inte bara
            till samhället utan kan även med sin erfarenhet och kunskap bidra
            till sin arbetsplats och dess utveckling. De får som de vill:
            en möjlighet till ett rikare liv högre upp i åldrarna.
          </note>
          <note>
            Jag kommer med bestämdhet att yrka bifall till majoritetens förslag
            i kommittén och till utskottets förslag i betänkandet. Det här
            är en absolut nödvändig åtgärd för att förstärka människors frihet
            och livsmöjligheter och även samhällets utveckling.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 juni.)
          </note>
          <note>
            § 8 Järnvägsfrågor
          </note>
          <note>
            Trafikutskottets betänkande 2018/19:TU17
          </note>
          <note>
            Järnvägsfrågor
          </note>
          <note>
            föredrogs.
          </note>
          <note type="speaker">
            Anf. 14 JESSIKA ROSWALL (M):
          </note>
          <note>
            Fru talman! I mitt hemlän Uppsala finns museijärnvägen Lennakatten.
            Varje helg under sommaren lämnar ett snart 130 år gammalt ånglok
            Uppsalas moderna resecentrum för att åka fyra mil på en smalspårig
            järnväg. Att detta kan ske beror på att människor inom ramen för
            ideell verksamhet arbetar tusentals timmar med att renovera, putsa,
            svetsa, skyffla och sälja. Det är på många vis ett beundransvärt
            sätt att visa tågets betydelse för Sverige.
          </note>
          <note>
            När rallare byggde vår svenska järnväg lade detta grunden för
            att Sverige på 100 år kunde gå från ett av Europas fattigaste
            länder 1870 till det rikaste 1970. Järnvägen var och är viktig.
          </note>
          <note>
            I vårt urbana samhälle i dag pendlar dagligen miljontals människor.
            Deras liv förutsätter en fungerande järnväg. Men låt oss vara
            tydliga: Järnvägsnätet i Sverige är eftersatt, och skulden för
            detta bär både borgerliga och socialdemokratiska regeringar. Den
            politiska viljan att investera i järnvägen från 1970-talet och
            minst 30 år framåt var för låg. Det fanns annat som prioriterades.
            Det innebär att de satsningar som vi i dag gör till stor del handlar
            om att försöka hämta igen det som vi missade då. Det är dyrt att
            göra det, och det tar lång tid. Men det är nödvändigt för tillväxt,
            sysselsättning och miljö.
          </note>
          <note>
            Vi har också ett val att göra i den här debatten: Vi kan stå
            här och skylla på varandra om eftersatt underhåll och vem som
            gjorde fel eller satsade på vad. Eller så kan vi konstatera att
            vi gillar tåg, vill att fler ska åka tåg och vill att man ska
            kunna lita på tåget och låta debatten handla om vårt gemensamma
            ansvar för att se till att järnvägen faktiskt fungerar.
          </note>
          <note>
            Fru talman! År 2015 presenterade Gunnar Alexandersson sin utredning
            En annan tågordning – bortom järnvägsknuten . Utredningen lyfte
            många saker. En av dem var att det saknades kunskap om hur spåren
            mår. Så var det 2015 och så är det fortfarande i dag, även om
            det har blivit bättre.
          </note>
          <note>
            När vi i utskottet hade besök av Trafikverket och MTR talade
            man om ett lyckat projekt i Region Stockholm där MTR och regionen,
            som visste exakt var problemen med spåren fanns, tillsammans med
            Trafikverket kunde sätta in åtgärder där det verkligen behövdes.
            Det här gav goda resultat. Det resulterade i bättre punktlighet.
          </note>
          <note>
            Detta exempel visar i sin enkelhet det som borde vara självklart:
            att kunskap är grunden för att kunna fatta strategiskt viktiga
            beslut. Eller enkelt uttryckt: Vi behöver bättre kunskap om våra
            spår, och vi behöver samarbeta mer. De kraven bör vi kunna ställa
            på våra myndigheter. Då går det också att göra förbättringar här
            och nu. Det handlar om att värna vår gemensamma järnväg men också
            om människors skattepengar.
          </note>
          <note>
            Det finns förslag i Alexanderssons utredning som hade kunnat
            genomföras redan nu. Moderaterna delar till exempel utredarens
            analys att en ökad konkurrens bidrar till en bättre järnväg. Monopol
            och oligopol har aldrig fungerat i något sammanhang. Utredningen
            slår också fast att tack vare att underhåll har upphandlats i
            konkurrens har våra skattemedel kunnat användas mer effektivt.
          </note>
          <note>
            Regeringen gör precis tvärtom och går emot beprövad vetenskap
            och erfarenhet. Man väljer att tala om och verka för ett återförstatligande.
            Detta tycker jag är helt obegripligt – som om svaren på 2020-talets
            problem skulle vara lösningar från 1960-talet.
          </note>
          <note>
            Jag vet att många av mina moderata kollegor har lyft detta tidigare,
            men låt mig säga det igen: Det är obegripligt och näst intill
            tjänstefel att inte göra något åt Gunnar Alexanderssons utredning,
            att låta den bli en hyllvärmare och inte ens våga skicka den på
            remiss.
          </note>
          <note>
            Fru talman! Regeringen försöker dölja den bistra sanningen och
            i stället slå sig för bröstet med hur mycket man satsar på järnvägen.
            Med några enkla oneliners försöker man sätta bilden att det som
            fungerar med svensk tågtrafik i dag beror på regeringens ”historiska
            satsningar” medan varje försening förklaras av den tidigare alliansregeringens
            underinvesteringar. Så sent som i en interpellationsdebatt här
            i tisdags kväll hörde jag infrastrukturministern ge uttryck för
            det.
          </note>
          <note>
            Som jag sa inledningsvis beror problemen med svensk järnväg på
            att vi i decennier har investerat för lite i underhåll och att
            de investeringar som gjorts har skett på en monopolliknande marknad.
            Men i ärlighetens namn: De pendlare i Enköping, som jag kommer
            från, som betalar ungefär 3 000 kronor i månaden för att pendla
            till Stockholm och står och fryser på perrongen i väntan på försenade
            tåg, kanske med för få vagnar så att det blir trångt, struntar
            faktiskt i regeringens färg, om detta är Fälldins, Ullstens, Palmes,
            Perssons, Carlssons, Bildts, Reinfeldts eller Löfvens fel. De
            vill komma i tid till jobbet. De vill komma hem i tid för att
            hämta sina barn på förskolan. De vill veta vad vi ska göra för
            att åtgärda problemet. De förväntar sig, på goda grunder, att
            vi i politiken ska lösa problemen.
          </note>
          <note>
            Jag tycker därför att det är bra att vi har en bred politisk
            enighet om att satsa på järnvägsunderhållet. Men då krävs det
            en regering som söker brett samförstånd i stället för osakligt
            politiskt käbbel. Det krävs en regering som orkar ta tag i järnvägens
            funktionalitet.
          </note>
          <note>
            Fru talman! Det finns ett gammalt uttryck som lyder ”går som
            tåget”. När det kom till hade det en annan betydelse än vad det
            har i dag. Då var tåget symbolen för tillförlitlighet, punktli
            ghet och det moderna Sverige. I dag associerar vi tyvärr tåget
            med signalfel, förseningar och brist på vagnar och spår. Trafikverkets
            egen statistik är tydlig: Totalt blev det förseningar förra året
            med 62 000 timmar. Det är en skrämmande hög siffra. Så stora förseningar
            har det bara varit en gång under hela 2000-talet. Det är en helt
            oacceptabel utveckling.
          </note>
          <note>
            Socialdemokraterna gick till val 2014 på att lova att tågen skulle
            gå i tid. Det är något som vi tyvärr inte ser i dag.
          </note>
          <note>
            Riksdagens utredningstjänst har räknat fram att antalet försenade
            timmar till följd av obehöriga på spåren, så kallat spårspring,
            förra året uppgick till 5 300. Det är ett av de områden där jag
            tror vi med ganska enkla politiska medel kan göra någonting för
            att minska förseningarna, områden som inte handlar om spår där
            spaden sätts i backen om fem år och står klara för invigning 2030.
            Det är sådana saker som är viktiga för att kunna åtgärda problemen
            nu.
          </note>
          <note>
            Fru talman! Nu är det verkligen hög tid att agera i järnvägsfrågan.
            Miljoner pendlare och resenärer liksom företag med all sin godstrafik
            har förväntningar på oss. Vägen dit går via kloka investeringar,
            agerande mot strukturella problem, värnande och utvecklande av
            företagande samt en sund konkurrens. Detta hade varit självklara
            ingångsvärden för en alliansregering. Vad som nu sker med en svag
            minoritetsregering hoppas jag få höra lite mer om i dag.
          </note>
          <note>
            För att spetsa till det lite grann kanske uttrycket ”går som
            tåget” i dag mest kan jämföras med uttrycket ”dummare än tåget”.
            Det tycker jag är tråkigt. Det krävs en ny regering som orkar
            agera.
          </note>
          <note>
            Avslutningsvis, fru talman, vill jag säga att vi i Moderaterna
            såklart står bakom alla våra reservationer, men för tids vinnande
            yrkar jag bifall endast till reservation 1.
          </note>
          <note>
            (Applåder)
          </note>
          <note type="speaker">
            Anf. 15 PATRIK JÖNSSON (SD):
          </note>
          <note>
            Fru talman! Varje år väljer ett stort antal människor att avsluta
            sina liv genom att lägga sig, ställa sig, sätta sig eller kasta
            sig framför tåg. Bakom dessa dödsfall ligger vanligen en stor
            personlig tragedi, och det orsakar stort lidande för familj, vänner,
            kollegor med flera. Detta är också ett stort arbetsmiljöproblem,
            i synnerhet för lokförare. Som förare får man förr eller senare
            i sin karriär bevittna ett självmord, ungefär två per förare om
            du har en lång yrkesbana. Det orsakar både stora och långvariga
            störningar för tågtrafiken och stora samhällsekonomiska kostnader.
            Det finns alltså väldigt många skäl att förebygga suicid.
          </note>
          <note>
            Fru talman! År 2018 var ett riktigt mörkt år gällande suicid
            i bantrafik. 80 personer avled av självmord via järnväg och 8
            via tunnelbana, totalt 88 personer. Det är förvisso lägre än toppåren
            2013 och 2015, då 98 personer omkom, men betydligt högre än 2017
            då 63 personer omkom och 2016 då 75 personer omkom. Genomsnit
            tet mellan 2000 och 2009 var 70 personer.
          </note>
          <note>
            Anledningen till ökningen kan vi spekulera i, men ökad psykisk
            ohälsa kan ligga bakom ökningen. Samhället som helhet måste ta
            ett krafttag mot ökad psykisk ohälsa, och vi måste göra vad vi
            kan för att förebygga suicid.
          </note>
          <note>
            Under en del av min tid på Trafikverket var jag med och tog fram
            ett underlag för hägnader i syfte att minska antalet självmord
            och att minska spårspring. Jag åkte runt till de platser där suicid
            förekommit i södra Sverige, söder om Mjölby, och tog fram åtgärder
            för att förebygga att det inträffar igen.
          </note>
          <note>
            Det fanns vissa platser som var vanligare än andra. I synnerhet
            närhet till psykiatriska avdelningar var en riskfaktor, men även
            kyrkogårdar föreföll överrepresenterade. 20 miljoner var avsatt
            till åtgärder då, och jag vill minnas att det i dag är hägnat
            på de flesta platser som föreslogs.
          </note>
          <note>
            Jag läste också på en del i litteratur och forskning som visar
            att den som hindras att begå självmord i nio fall av tio inte
            försöker på nytt, varför det finns mycket att vinna på dessa insatser
            i form av höga hägnader vid järnvägsspår.
          </note>
          <note>
            Suicid vid järnväg är inget nytt fenomen, och dessa insatser
            borde ha gjorts för länge sedan. Det förhindrar även att små barn
            kan komma ut i spåret och mista livet till följd av en olycka.
            Det var inte så länge sedan det hände utanför Kristianstad, till
            exempel. Vid suicid är det vanligen totalstopp i trafiken mellan
            två och tre timmar, och detta orsakar stora följdförseningar.
          </note>
          <note>
            Trafikverket avsätter 1 miljard till 2020 för stängsling och
            ökad kameraövervakning. En hel del ökad stängsling med modernt,
            starkare och högre galler har redan genomförts, vilket ni kan
            se när ni åker tåg. Vi sverigedemokrater menar dock att detta
            inte är tillräckligt, även om det är ett steg i rätt riktning.
            Här måste till en långsiktighet, och flera tiotals mil måste säkras
            upp.
          </note>
          <note>
            Långsiktighet måste även till när det gäller obevakade plankorsningar.
            Detta har fått stort fokus efter Uppdrag gransknings reportage.
            Här har glädjande nog regeringen tagit tag i frågan, och nu återstår
            det för Trafikverket att leverera. Att bygga en plankorsning med
            ljud, ljus och bommar kostar flera miljoner, men i det akuta skedet
            måste siktröjningen stärkas för att minska riskerna vid de obevakade
            plankorsningarna.
          </note>
          <note>
            Fru talman! Vi sverigedemokrater vill i vår kommittémotion att
            lokförare som är inblandade i personpåkörning får en ersättning
            motsvarande ett prisbasbelopp, i dag ca 46 500 kronor.
          </note>
          <note>
            Vi vill skärpa straffen för spårspring. Trafikverket uppger att
            spårspring orsakade i genomsnitt knappt sju timmars försening
            per dag under 2016, vilket beräknas kosta ca 80 miljoner kronor
            årligen. Eftersom det genererar stopp i trafiken är det också
            en av alla orsaker som sänker tilltron till tåget som färdmedel.
          </note>
          <note>
            Vi vill också skärpa straffen för sabotage mot järnvägsanläggningen
            och öka DNA-märkningen av stöldkänsliga anläggningsdelar, framför
            allt koppar där bland annat driftjordar är utsatta. Det förekommer
            till och med att kontaktledning stjäls. Några decimeter kabel
            eller ledning som tjuven får ett par kronor för kan kosta fem,
            tio eller hundra förseningstimmar och tusentals kronor att ersätta
            i form av arbetstimmar och restid. Dessa sabotörer ska raka spåret
            in i finkan, och då menar jag inte godsfinkan.
          </note>
          <note>
            Fru talman! Underhållet av den svenska järnvägen har länge varit
            satt på undantag. Oavsett färg på regering har medel saknats,
            och behovet av förebyggande underhåll har till stor del fått stå
            tillbaka för felavhjälpande, kortsiktiga åtgärder.
          </note>
          <note>
            Den uppbyggda underhållsskulden är enorm, och när nu äntligen
            anslaget till drift och underhåll av järnväg ökar med hela 47
            procent kommer nästa nöt att knäcka, nämligen bristen på utbildad
            och erfaren personal.
          </note>
          <note>
            Redan i dag är det svårt att uppbringa personal i tillräcklig
            omfattning. I synnerhet signaltekniker, eltekniker och järnvägsingenjörer
            är en bristvara, och det åligger inte bara järnvägsbranschens
            aktörer utan även oss politiker att skyndsamt göra vad vi kan
            för att säkerställa att vi har tillräckligt med kompentens i framtiden.
          </note>
          <note>
            Det blir ju inte särskilt bra om statsministern ska inviga byggstarten
            av en kommande höghastighetsbana och det enda spadtag som tas
            är just statsministerns. Det är givetvis en stark överdrift, men
            ni förstår vad jag menar. Vi får inte blunda för de problem som
            kompetensbristen innebär.
          </note>
          <note>
            Fru talman! Sverigedemokraterna vill se en mer sammanhållen underhållskedja
            för det svenska järnvägsnätet. Vi anser därför att Trafikverket
            bör utföra järnvägsunderhåll i egen regi och att de underhållskontrakt
            som ligger på andra entreprenörer bör återgå till Trafikverket
            helt eller delvis när tiden för avtalen har löpt ut.
          </note>
          <note>
            Vi anser också att Infranord AB:s underhållsverksamhet ska bli
            en del av Trafikverket. Det skulle innebära att staten genom Trafikverket
            får bättre kontroll över anläggningen. Det innebär dessutom att
            administration av till exempel upphandling undviks.
          </note>
          <note>
            Vi anser också att det leder till att problem med bristfällig
            kontraktsskrivning försvinner, och behovet av att följa upp och
            kontrollera avtal minskar. Vi ser även en minskad administration,
            vilket i sin tur ger mer resurser till direkta underhållsinsatser.
          </note>
          <note>
            Ytterligare en stor fördel är att Trafikverket åter tillförs
            kompetens genom att de som arbetar ute i spåren kan fortsätta
            sin yrkesbana inom Trafikverket och då tillföra väldigt hög och
            viktig kunskap som kommer väl till pass på till exempel förvaltarsidan
            eller inom upphandling. Så funkade det förr, men med dagens system
            tillförs inte Trafikverket erforderlig kompetens.
          </note>
          <note>
            Vidare kan jag konstatera att statens investeringar i infrastruktur
            ligger på en för landet alldeles för låg nivå. På 50- och 60-talen
            lades ca 2 procent av bnp på investeringar i infrastrukturen,
            men sedan 80-talet har nivån sjunkit till drygt 1 procent av bnp,
            trots att befolkningsmängden ökat i en kraftigt stigande takt.
            Ska landet utvecklas på ett bra sätt behöver vi öka takten på
            investeringar i infrastrukturen så att vi lämnar över en väl anpassad
            och väl underhållen infrastruktur till kommande generationer.
          </note>
          <note>
            Fru talman! Vi sverigedemokrater menar att ett omtag är nödvändigt
            för att förbättra punktligheten, öka säkerheten inom järnvägssektorn,
            stär ­ ka järnvägsunderhållet och få en bättre kontroll på järnvägsanläggningen.
          </note>
          <note>
            Sverigedemokraterna står bakom samtliga våra reservationer, men
            för tids vinnande yrkar jag bifall endast till reservation 6 rörande
            stärkt underhåll och underhåll i egen regi.
          </note>
          <note type="speaker">
            Anf. 16 JESSICA THUNANDER (V):
          </note>
          <note>
            Fru talman! Vänsterpartiet yrkar bifall till reservation 7.
          </note>
          <note>
            Vi har ett klimatnödläge. Vi har bland annat ett helt nödvändigt
            mål om att minska utsläppen för inrikes transporter med 70 procent
            till 2030 jämfört med utsläppen för 2010. Det är inte lång tid
            kvar.
          </note>
          <note>
            Det betyder att vi alla måste förändra inte bara vilka fordon
            och bränslen vi använder utan också våra beteenden så att vi reser
            mycket mer kollektivt och klimatsmart där och när så är möjligt.
          </note>
          <note>
            Tåg är kollektivt, klimatsmart resande. Men för att få ett ökat
            resande med tåg krävs en utbyggd, tillgänglig, prisvärd och väl
            fungerande järnväg i ett sammanhållet system. Inom både järnväg
            och regional kollektivtrafik har tidigare sammanhållna system
            styckats upp, men järnväg och regional kollektivtrafik är klimatsmarta,
            gemensamma nyttigheter som kräver stabilitet och pålitlighet för
            att vara effektiva och fungerande för resenärerna.
          </note>
          <note>
            Vi i Vänsterpartiet motsätter oss den avreglering som länge varit
            råd ­ ande inom transportpolitiken och som lett till en bristande
            helhet. Vänsterpartiets vision för tågtrafiken är ett sammanhållet
            system, där resenären ges hög tillgänglighet, bekvämlighet och
            punktlighet.
          </note>
          <note>
            Trots att järnvägstrafik är ett naturligt monopol, där de olika
            delarna är intimt förknippade med och beroende av varandra för
            att skapa en fungerande helhet, har del efter del i järnvägssystemet
            under lång tid styckats av, delats upp och ofta privatiserats.
          </note>
          <note>
            Konkurrensutsättningen har lett till att det i dag är avsevärt
            färre anställda på underhållssidan än vad det var för 15 år sedan.
            Trafikverket utför sedan 2010 inte något underhåll i egen regi,
            utan underhåll sker genom entreprenadkontrakt. På marknaden i
            dag finns ett fåtal aktörer som i sin tur anlitar ett stort antal
            underentreprenörer. Det krävs dock ett sammanhållet system med
            underhåll och kontroll i statens egen regi för att upprätta en
            fungerande tågtrafik för resenärer och företag.
          </note>
          <note>
            Det är därför ett stort framsteg att Vänsterpartiet har nått
            en överenskommelse med regeringen om att staten ska ta det samlade
            ansvaret för kontroll och utförande vid underhåll av de svenska
            järnvägarna. Regering ­ en tog ett viktigt beslut i januari 2017
            om att Trafikverket i egen regi ska utföra leveransuppföljning
            och underhållsbesiktning av järnvägen. Beslutet innebär att Trafikverket
            får bättre koll på sina egna anläggningar och att det som har
            beställts verkligen levereras.
          </note>
          <note>
            För att staten ska ta det samlade ansvaret krävs nu åtgärder
            för att även utförande av underhåll ska ske i statlig regi. Hela
            Infranords verksamhet bör införlivas i Trafikverket, inte bara
            basunderhållet. Vänsterpartiet föreslår att en tidssatt färdplan
            tas fram med förslag på åtgärder och utredning ­ ar för att drift
            och underhåll inklusive reinvesteringar ska genomföras på det
            statliga järnvägsnätet i statlig regi genom Trafikverket.
          </note>
          <note>
            Fru talman! Det är viktigt med god service, hög tillgänglighet,
            trygghet och en trevlig atmosfär för att öka det kollektiva resandet.
            Stationerna har en nyckelfunktion i järnvägssystemet, men vi kan
            tyvärr konstatera att det finns många exempel på dåligt skötta
            och för resenären avskräckande tåg ­ stationer. Det finns därför
            ingen anledning till att Jernhusen AB:s enda syfte ska vara att
            tjäna pengar på sitt fastighetsbestånd. Det kan leda till bristande
            underhåll, dåligt öppethållande och försäljning av stationsbygg
            ­ nader. Det finns en risk för att exempelvis handeln i och vid
            våra tågsta ­ tioner prioriteras framför sittplatser för väntande
            resenärer.
          </note>
          <note>
            Vänsterpartiet vill därför att regeringen genom förändrad styrning
            av Jernhusen AB senast till bolagsstämman 2020 ska se till att
            bolagets sta ­ tionsbyggnader drivs med resenärsperspektivet i
            centrum.
          </note>
          <note>
            Fru talman! Vänsterpartiet anser också att samtliga aktörer inom
            järnvägen ska ta ett utökat gemensamt ansvar för att samordna
            informationen till resenärerna när det inträffar förseningar.
            Ökningen av antalet operatörer på spåren har lett till sämre information
            och sämre överblickbarhet. Resenärerna ska inte behöva fundera
            på vad eller vem som orsakat förseningen utan ska så snabbt som
            möjligt få korrekt information om exempelvis tidsförluster och
            vilka åtgärder som har vidtagits för att minimera skadan.
          </note>
          <note>
            Vänsterpartiet anser därför att regeringen bör vidta åtgärder
            för att förbättra och samordna informationen till resenärer vid
            tågstörningar samt stärka kraven på transparens och noggrannhet
            när det gäller orsaker till tågförseningar.
          </note>
          <note>
            Fru talman! Vi vet att klimathotet är påtagligt och akut. Vi
            i Vänsterpartiet inser att det är bråttom och att alla beslut
            såväl i riksdag, regioner och kommuner som hos våra myndigheter
            måste utgå från klimatlagen och våra klimatpolitiska mål.
          </note>
          <note>
            Ändå väljer Trafikverket att på flera platser i landet lägga
            ned regionala järnvägar, till exempel Lysekilsbanan, Bohusbanan,
            Karlsborgsbanan och så vidare. Kinnekullebanan gjorde man sitt
            bästa för att negligera så myck ­ et att man kunde ursäkta en
            nedläggning, men man fick ändra sig när re ­ gion och kommuner
            protesterade kraftigt och kunde visa tydliga underlag på att banan
            behövdes. Man gör samma sak med andra banor, och till ex ­ empel
            Karlsborgsbanan har redan börjat monteras ned. Den är det för
            sent att rädda.
          </note>
          <note>
            Detta är naturligtvis inte en speciellt bra inställning i ett
            läge där vi måste ställa om våra transporter och frakta mer på
            järnväg – det gäller både gods och personer. Nedläggningarna görs
            ofta utan ordentliga konsekvens ­ analyser, både samhällsekonomiskt
            och i fråga om klimateffekten. Det har dessutom skett efter att
            banan har fått förfalla på grund av grovt eftersatt underhåll
            under en längre tid. Därmed skulle en upprustning kosta en hel
            del.
          </note>
          <note>
            Symboliskt nog kan vi konstatera att samtidigt som man jobbar
            för att lägga ned Lysekilsbanan ges tillstånd till en utbyggnad
            av Preemraff, vilket kommer att leda till dubbla koldioxidutsläpp
            och en ökad produktion av olja och diesel. Det är helt emot klimatlagen
            och klimatmålen.
          </note>
          <note>
            Det är bråttom att ställa om. Använd den järnväg vi har. Rusta
            upp befintliga spår, och se till att mer gods och fler personer
            reser med järnväg. Vi ser från andra exempel i landet att resandet
            ökar efter en upprustning och att det är en effektiv klimatinvestering.
          </note>
          <note>
            Våra klimatmål måste vara styrande för transportsystemet. Värna
            och vårda de järnvägsbanor vi har!
          </note>
          <note>
            Sammanfattningsvis, fru talman: Sverige och dess myndigheter
            behöver börja tänka mer järnväg och mer gemensamt ansvar för en
            fungerande järnväg. På så sätt får vi en bra kollektivtrafik för
            alla, och vi kan bidra till att rädda klimatet.
          </note>
          <note type="speaker">
            Anf. 17 MAGNUS JACOBSSON (KD):
          </note>
          <note>
            Fru talman! Vi har åtagit oss att minska koldioxidutsläppen med
            70 procent. Om vi ska lyckas med detta handlar det om att genomföra
            för ­ ändringar inom flera samhällssektorer. I dag vidtas i första
            hand åtgärder för att få enskilda att ändra sitt beteende, men
            höjda bränslepriser och skat ­ ter på flyg kommer inte att leda
            till nödvändiga minskningar av CO 2 -utsläppen.
          </note>
          <note>
            Om vi ska minska våra koldioxidutsläpp behöver vi genomföra liknande
            reformer som man en gång i tiden gjorde när man etablerade fjärrvärme
            ute i våra kommuner. Denna reform har gjort att kommunerna har
            minskat sina koldioxidutsläpp samtidigt som utomhusmiljön i städerna
            har förbättrats.
          </note>
          <note>
            Vi behöver genomföra samma typ av reformer inom industrin och
            transportsektorn. Elektrifiering av vägar och en kraftig upprustning
            av järnvägen är två sådana satsningar som behöver komma till stånd.
          </note>
          <note>
            Fru talman! Vi ser hur hela världen håller på att förändras.
            Kina genomför stora satsningar på infrastruktur i syfte att utöka
            handel och mellanstatliga relationer. Vi ser också hur flera länder
            i EU förbättrar sina stambanor. Samtidigt finns problem avseende
            samordningen mellan länd ­ erna i Europa.
          </note>
          <note>
            Inom EU pågår sedan tidigt 90-tal ett arbete med att bygga upp
            ett enhetligt järnvägssystem. Arbetet syftar till att öka järnvägens
            effektivitet och konkurrenskraft. Järnvägstransporter över gränserna
            hindras i dag av att den europeiska marknaden är uppdelad i nationella
            järnvägsnät med olika teknisk standard. För att överbrygga dessa
            hinder har EU arbetat fram ett antal järnvägspaket, i syfte att
            underlätta järnvägens transporter i Eu ­ ropa. Det anser vi kristdemokrater
            är bra.
          </note>
          <note>
            Fru talman! Oavsett var i Sverige man bor ska man kunna lita
            på att tåg kommer i tid. Återkommande förseningar skapar tyvärr
            ett bristande förtroende för järnvägen. En undersökning som genomfördes
            av EU-kommissionen visar att det finns ett omfattande missnöje
            med järnvägens service i Sverige, och svenska järnvägar får ett
            lågt betyg när det gäller frågor om punktlighet och pålitlighet.
          </note>
          <note>
            För att förbättra järnvägens rykte behöver vi vidta flera åtgärder,
            exempelvis mer information till resenärer och bättre planering
            av underhållsinsatser. Jag blev därför glad i dag när jag hämtade
            min dotter vid SJ och såg att där fanns en informationskampanj
            om alla de investeringar på 125 miljarder som kommer att göras
            i de större järnvägssystemen i år. Det är ett bra sätt att jobba
            på för att skapa förtroende för järnvägen.
          </note>
          <note>
            Vi vill också främja öppenhet och konkurrens på järnvägsspåren
            genom goda och enkla möjligheter att jämföra priser och tidtabeller.
          </note>
          <note>
            Fru talman! För att få så bra infrastruktur som möjligt för de
            pengar som investeras behövs en väl fungerande konkurrens. Vi
            är därför bekymrade över att regeringen har aviserat att man vill
            återförstatliga järnvägsunderhållet. Statens väg- och transportforskningsinstitut
            visar i en rapport från 2014 att konkurrensutsättning av järnvägsunderhåll
            har lett till sänkta underhållskostnader med ca 12 procent med
            bibehållen kvalitet.
          </note>
          <note>
            Vi är medvetna om att järnvägen har organisatoriska brister,
            men vi anser inte att problemet är att fler aktörer är med och
            bidrar till utveck ­ lingen av järnvägen. Vi vill påminna om att
            på vägsidan har man upphan ­ dlat underhåll i konkurrens sedan
            länge, och det fungerar bra.
          </note>
          <note>
            Vi anser att regeringen bör avbryta återförstatligandet av järnvägsunderhållet.
            För att nå ytterligare kostnadseffektivitet bör regeringen i stället
            fortsätta att främja konkurrens avseende investeringar och underhåll.
          </note>
          <note>
            Fru talman! Sverige är ett litet och exportberoende land. Ett
            starkt och konkurrenskraftigt näringsliv är beroende av fungerande
            och väl utvecklad infrastruktur. Vi anser därför att man bör möjliggöra
            för tyngre och längre godståg på järnväg. I Sverige i dag finns
            godståg som är 650 meter. I Tyskland har man godståg som är 830
            meter, och i andra europeiska länder finns godståg som är upp
            till 750 meter långa. Vi anser att Trafikverket ska möjliggöra
            för godståg på 750 meter även i Sverige. Det skulle leda till
            miljövänligare, säkrare, och effektivare järnvägstransporter.
          </note>
          <note>
            Fru talman! Med jämna mellanrum kan vi läsa att det har skett
            olyckor mellan tåg och andra fordon samt fotgängare. Vi kan tyvärr
            konstatera att antalet obehöriga som rör sig på järnvägsspåren
            har ökat under de senaste åren. Det orsakar stora förseningar
            i tågtrafiken samtidigt som risken för olyckor ökar. Vi anser
            att Trafikverket i samarbete med tågoperatörerna bör arbeta fram
            en åtgärdsplan för att försvåra för obehöriga att beträda spåren
            och för att minska antalet personolyckor.
          </note>
          <note>
            Fru talman! Vi står givetvis bakom alla våra reservationer, men
            för tids vinnande yrkar vi bifall endast till reservation nr 3.
          </note>
          <note type="speaker">
            Anf. 18 HELENA GELLERMAN (L):
          </note>
          <note>
            Fru talman! Jag vill inledningsvis säga att jag yrkar bifall
            till reserva ­ tion nr 13, som behandlar längre och tyngre tåg.
          </note>
          <note>
            I dag ska vi debattera det sista av de fyra transportslagen.
            Den senaste månaden har vi tagit upp skillnader mellan partierna
            i frågor inom luftfart, sjöfart och väg. Sist ut är järnvägen.
          </note>
          <note>
            I samtliga dessa frågor har jag lyft fram vikten av att man använder
            varje transportslag utifrån vad det specifikt är bäst på. Det
            är inget antingen eller; alla fyra behövs.
          </note>
          <note>
            Med dagens snabba teknikutveckling gäller det samtidigt att vi
            politiker följer utvecklingen noga så att vi gör rätt prioriteringar.
            De satsningar vi gör ska kunna gälla för många år framöver, särskilt
            de som bygger fast oss fysiskt genom dyra investeringar.
          </note>
          <note>
            Järnvägen är viktig för att vi ska kunna nå våra klimatmål 2030
            vad gäller person- och godstransporter. Sveriges järnväg har dock
            stora problem med både kapacitet och punktlighet. Ska vi nå klimatmålen
            måste folk kunna lita på tåget för pendling till jobbet och för
            att få ihop livspusslet. Annars väljer man bort tåget, vilket
            kan leda till ökad klimatbelastning.
          </note>
          <note>
            Liberalerna vill öka kapaciteten genom att både bygga nya järnvägar
            och öka underhållet av befintliga spår.
          </note>
          <note>
            Vi vill se bättre information till resenärerna vid förseningar.
          </note>
          <note>
            Vi vill se ett nytt resesystem för transport dörr till dörr,
            där man kan välja flera olika transportslag på vägen. Detta resesystem
            ska ge möjlighet att enkelt jämföra priser och tidtabeller.
          </note>
          <note>
            Vi vill också se en långsiktig underhållsplan och ett åtgärdsprogram
            för att nå ökad punktlighet. Planen behöver – den måste – tas
            fram tillsammans med tågoperatörerna, för det är de som dagligen
            är ute och ser hur spåren fungerar och som blir drabbade tillsammans
            med sina resenärer.
          </note>
          <note>
            Liberalerna tror på konkurrensutsättning av järnvägsunderhållet,
            vilket enligt en rapport från Statens väg- och transportforskningsinstitut
            leder till både ökad kvalitet och sänkta kostnader. Därför vill
            vi inte se ett återförstatligande av hela underhållsverksamheten.
            Trafikverket bör dock ta ett större samlat ansvar för verksamheten.
            Det är detta som är Trafikverkets utmaning – att ha kompetens
            för att kunna planera och upphandla järnvägsunderhåll på en fri
            marknad för att vi alla ska få bästa möjliga underhåll på ett
            kostnadseffektivt sätt.
          </note>
          <note>
            Flertalet av ovanstående punkter ingår i Liberalernas och Centerpartiets
            överenskommelse med regeringen. Fokus ligger på att öka punktligheten
            i tågtrafiken, det kanske viktigaste motivet till att människor
            väljer tåget.
          </note>
          <note>
            Ett kostnadseffektivt sätt att öka kapaciteten i järnvägsnätet
            är att tillåta tyngre och längre godståg. Det behövs en del mindre
            investeringar i både mötesstationer och förbispår för att möjliggöra
            längre godståg, vilket Liberalerna vill prioritera.
          </note>
          <note>
            Generellt sett har vi inte tillvaratagit järnvägens potential
            för godstransporter i tillräckligt hög grad för att avlasta dagens
            vägtransporter. Antalet lastbilar i Sverige har ökat med 20 procent
            de senaste sex åren.
          </note>
          <note>
            Prioriteringen när det gäller godstransporter gäller till exempel
            upprustningen av Västra stambanan. Genom att bygga nya dubbelspår
            mellan Göteborg och Alingsås, som är flaskhalsen på Västra stambanan,
            skulle vi få kraftigt ökad kapacitet för godstransporter in i
            landet från Göteborgs hamn. Som bonus skulle vi få betydligt fler
            tåg mellan Göteborg och Stockholm och dessutom ökade pendlingsmöjligheter
            mellan Göteborg och Alingsås.
          </note>
          <note>
            Fru talman! Punktlighet och tillförlitlighet är nyckeln om vi
            ska kunna få personer att fortsätta välja tåget, locka bilresenärer
            över till tåget samt avlasta godstransporterna på väg genom omlastning
            till järnväg.
          </note>
          <note type="speaker">
            Anf. 19 JASENKO OMANOVIC (S):
          </note>
          <note>
            Fru talman! Infrastrukturen är grunden till välståndet i vårt
            land. Järnvägen är en viktig del av detta.
          </note>
          <note>
            Många företag, både de stora exportföretagen och de små som verkar
            lokalt och regionalt, använder järnvägen för varutransporter för
            att både ta hem varor och skicka sina produkter.
          </note>
          <note>
            Dessutom kan företagen ha anställda som använder sig av järnvägen
            för att ta sig till och från jobbet.
          </note>
          <note>
            Inte sällan använder vi järnvägen som vägen till nära och kära.
          </note>
          <note>
            Järnvägen har en viktig samhällsfunktion för att uppnå klimatmålen
            och för ekonomisk tillväxt.
          </note>
          <note>
            Därför är det viktigt att prioritera insatser som kan göra järnvägsanläggningen
            mer robust. Det är så vi lägger grunden för tågets tillförlitlighet.
            Det kräver hårda prioriteringar, hårt arbete och stora ekonomiska
            resurser. Med andra ord, fru talman: Det finns inga genvägar,
            bara hårt arbete.
          </note>
          <note>
            Vi har fattat beslut om historiskt stora investeringar i infrastruktur
            i allmänhet och i järnväg i synnerhet – 622 ½ miljard. Det innebär
            att vi investerar 1 miljard eller 1 000 miljoner kronor varje
            vecka och nästa vecka en ny, färsk miljard i infrastruktur. Vecka
            efter vecka, månad efter månad, år efter år investerar vi miljarder
            i infrastruktur.
          </note>
          <note>
            Men investeringar i järnvägar kräver ett systemtänk. Man kan
            inte bestämma sig för något ena dagen och g enomföra det den andra
            dagen. I vissa fall krävs det flera år av förberedelser.
          </note>
          <note>
            Förra mandatperioden ökade vi anslagen, och nu ökar vi dem ytterligare
            med nästan 50 procent. Men det går inte att bara lägga pengar,
            utan man måste tänka på hur man investerar pengarna. Därför har
            vi ändrat kraven en del när det gäller järnvägsunderhåll.
          </note>
          <note>
            Fru talman! Jag kan inte tolka det på annat sätt än att man tidigare
            har utgått från uppfattningen att man kan äta kakan och ha den
            kvar. Man ville helt enkelt inte göra sig impopulär hos vare sig
            resenärer eller godsoperatörer. Därför utfördes en del av underhållsarbetet
            under korta stunder mellan två tåg eller vid korta stopp av trafiken.
            Detta är en mycket ineffektiv metod. Vi förstår alla att en robust
            anläggning åstadkommer man inte med någon sorts kurragömmaunderhållsteknik.
          </note>
          <note>
            Nu säger vi att om det är nödvändigt, stäng av banan! I vissa
            fall kan det handla om flera veckor. Järnvägen är på en del ställen
            i så dåligt skick att det kräver omfattande insatser, fru talman.
          </note>
          <note>
            Men vi kan redan nu se små steg i rätt riktning. Vi börjar få
            lite återbetalning för investerade medel och mer effektivt underhåll.
          </note>
          <note>
            I januari ökade tågens punktlighet, likaså i mars och april.
            Kortdistanstågen har nu en punktlighet på 95 procent. För mellandistanstågen
            är siffran 90 procent medan långdistanstågen är kvar på 81 procent,
            tyvärr. Detta är en ökning för alla dessa tre transportslag i
            förhållande till samma period i fjol.
          </note>
          <note>
            Men vi har mycket jobb kvar framför oss. Man hör siffror på 95,
            90 och 81 procent. Det är mycket jobb kvar innan vi kan slå oss
            för bröstet och säga att vi har uppnått det vi vill. Det handlar,
            som jag redan nämnt, fru talman, om hårt arbete. Det finns inga
            genvägar.
          </note>
          <note>
            Förutom underhåll är det jätteviktigt att man investerar i nybyggda
            järnvägar – nya stambanor, dubbelspår med mera. Vi har fattat
            beslut om till exempel det fjärde spåret mellan Uppsala och Stockholm.
            Det är viktigt för den här regionen men också för Norrland. Vi
            har investerat i Ostlänken Järna–Linköping. Vi satsar nere i Skåne
            på Lund–Hässleholm och även på Borås–Göteborg.
          </note>
          <note>
            Jag är jätteglad att vi i januariavtalet har höghastighetsbanor,
            men infrastrukturminister Eneroth vill att vi ska bredda underlaget.
            Det krävs ett brett underlag här i riksdagen om man ska göra så
            här stora investeringar och även hitta nya alternativa investeringar.
          </note>
          <note>
            Fru talman! Sverige är som bekant ett avlångt land. Umeå ligger
            bara två mil längre bort från Stockholm än Malmö gör. Ändå kan
            det ta flera timmar längre tid att åka från Umeå till Stockholm
            än från Malmö till Stockholm. Om man hade bokat en resa till Malmö
            i morse hade den som snabbast gått på 4 timmar och 32 minuter.
            Resan till Umeå hade som snabbast gått på 7 timmar och 50 minuter.
          </note>
          <note>
            Om man hade haft tur hade man fått plats på tåget till Malmö.
            Det är nämligen både trångt och fler tåg, så där behöver vi bygga
            ut. Men samtidigt behöver vi bygga ut järnvägar i norr för att
            åtminstone Norrlandskusten ska kunna närma sig huvudstaden Stockholm.
            På så sätt kan vi få större arbetsmarknadsregioner i Norrland;
            det kräver även vår industri.
          </note>
          <note>
            Apropå tågen i norr har vi också fattat beslut om att bygga ut
            Norrbotniabanan. Vi har påbörjat dubbelspår från Gävle norrut.
            Vi har sett till att nattågen rullar till Jämtland.
          </note>
          <note>
            Men, fru talman, i södra Sverige är det som sagt trångt både
            på spåret och i tåget. I norra Sverige är det långa avstånd. Om
            man ska bygga en robust järnväg kan man inte ta genvägar, fru
            talman. Man måste jobba hårt med hårda prioriteringar, och det
            samtalet bjuder vi in till.
          </note>
          <note>
            (Applåder)
          </note>
          <note>
            I detta anförande instämde Denis Begic och Anna-Caren Sätherberg
            (båda S).
          </note>
          <note type="speaker">
            Anf. 20 JESSIKA ROSWALL (M) replik:
          </note>
          <note>
            Fru talman! Då kom orden ”historiska satsningar”! Tonläget är
            väldigt högt och har varit det sedan 2014. Jag tycker att jag
            i mitt anförande ändå försökte sänka tonläget, för jag tycker
            att det är beklagligt och inte gynnar någon av oss.
          </note>
          <note>
            Låt oss ändå konstatera att järnvägsinvesteringarna har legat
            ganska konstant de senaste decennierna. Alltför lite har skett
            – det tror jag att vi är överens om. Alltför lite har investerats,
            och det tror jag att alla partier här inne har ett ansvar för.
            Jag hörde i och för sig inte något påstående om att allt är alliansregeringens
            fel, men jag vill ändå påminna om att anslaget till järnvägsunderhåll
            fördubblades under allianstiden. Detta har sagts så många gånger
            i denna kammare, och uppenbarligen måste det sägas en gång till.
          </note>
          <note>
            Faktum är att Moderaterna 2014, 2015, 2016, 2017 och 2018 på
            öret har matchat regeringens järnvägssatsningar. Jag skulle inte
            gå så långt som till att säga att de är historiska, tyvärr. Jag
            har högre ambitioner än så. Men om detta verkligen är historiska
            satsningar vill jag ändå påstå att även vi är med och skriver
            historien.
          </note>
          <note>
            Jag tycker att det vore önskvärt att regeringspartierna i stället
            hade en viss ödmjukhet och svarade alla de pendlare som står på
            perronger och fryser och inte hinner hem i tid för att hämta sina
            barn på förskolan. Som jag sa var antalet förseningstimmar förra
            året 62 000. Så högt har det aldrig tidigare varit. Så vad svarar
            ni alla dessa pendlare som står på perrongen och fryser? Vad gör
            ni för dem?
          </note>
          <note type="speaker">
            Anf. 21 JASENKO OMANOVIC (S) replik:
          </note>
          <note>
            Fru talman! Ledamoten Jessika Roswall dansar lite kring argumenten.
            Ibland är vi överens, men så fort man sedan säger något om att
            vi gör insatser är vi inkompetenta på det området. Jag tycker
            att det är lite svårt att få ihop de resonemangen.
          </note>
          <note>
            Nej, jag har inte nämnt alliansregeringen, och jag har inte nämnt
            att ni har fördubblat, som du säger. Men vi har fördubblat det
            ni har fördubblat! Därför är det historiskt. Man har aldrig investerat
            mer i järnvägar och infrastruktur än vi gör i dag. Det är därför
            jag säger att det är historiskt. Det är inte någon skönmålning,
            utan det är fakta.
          </note>
          <note>
            Ska man investera och ha högre ambitioner, som ledamoten Jessika
            Roswall säger, går det inte att komma hit med 20 miljarder i skattesänkningar,
            som man kunde ha investerat i att få fler civilingenjörer. Vi
            kan inte sluta investera om fyra år, utan detta är investeringar
            under lång tid. Vi behöver fler civilingenjörer för att den kilometer
            järnväg som vi investerar i inte ska behöva kosta mer än den kostar.
            Vi behöver investera i utbildning och kompetent arbetskraft för
            att ha råd med ännu fler kilometrar.
          </note>
          <note>
            Ledamoten Roswall talar om högre ambitioner, men med vad? Med
            ännu en skattesänkning, eller?
          </note>
          <note type="speaker">
            Anf. 22 JESSIKA ROSWALL (M) replik:
          </note>
          <note>
            Fru talman! Jag hörde ändå en viss ödmjukhet hos Jasenko Omanovic,
            och det tycker jag är lovvärt. Jag tycker som sagt att vi ska
            vara noga med orden, och jag tycker att tonläget ibland har varit
            väldigt högt från reger ­ ingspartiernas sida.
          </note>
          <note>
            Men låt oss då vara överens om de historiska satsningarna. Min
            fråga var dock: Vad gör regeringen för alla de pendlare som fortfarande
            står och fryser på perrongerna?
          </note>
          <note>
            Den andra frågan, som jag ställde i mitt inledningsanförande,
            handlade om Alexanderssons utredning, som jag tycker har behandlats
            på ett ganska styvmoderligt sätt. I den fanns goda förslag, dels
            om att ha koll på spåren, dels om konkurrensutsättning av underhållet,
            som visar sig vara nödvändigt och ger ett gott resultat både för
            oss som pendlar och för skattebetalarna.
          </note>
          <note>
            Jag skulle vilja veta vad svaret är. Varför har man inte ens
            skickat utredningen på remiss? Jag är övertygad om att det finns
            många människor på Trafikverket som gärna i alla fall hade sett
            den och fått tycka till om den, ge sina svar och använda det goda.
            Vi kanske inte är överens om allt i utredningen, men det finns
            ändå förslag i den som jag tror hade kunnat ge resultat här och
            nu. Vi är, tror jag, överens också om att det inte bara handlar
            om att bygga nya spår, för det kommer inte att lösa problemen
            för oss som står och fryser på perrongerna i dag.
          </note>
          <note type="speaker">
            Anf. 23 JASENKO OMANOVIC (S) replik:
          </note>
          <note>
            Fru talman! Ja, vi är överens om att det inte räcker att bygga
            nya spår. Det är därför vi ökar investeringarna i underhåll. Vi
            stänger av banor i upp till tio femton veckor för att kunna vidta
            de åtgärder som behövs.
          </note>
          <note>
            Det är eftersatt underhåll, som ledamoten själv har påpekat.
            Det har varit eftersatt underhåll under många år, till och med
            decennier. Därför är det nu viktigt att vi gör något åt det. Men
            man kan inte både åka med tåget och göra underhåll samtidigt,
            alltså att inte göra sig ovän med någon. Det funkar inte. Det
            finns inga genvägar. Man måste ta det hårda arbetet och vara beredd
            att stänga av en del banor för att kunna göra rätt investeringar
            och för att kunna göra det på så kort tid som möjligt med så stor
            vinst som möjligt.
          </note>
          <note>
            Det är detta som är viktigt för att pendlarna i framtiden ska
            slippa stå på perrongen och frysa. Det är det som är vår målsättning.
          </note>
          <note>
            Jag hoppas verkligen, fru talman, att vi lyckas med detta. Det
            finns små indikationer på att det går framåt, men det är för tidigt
            att nu säga att de insatser vi har gjort kommer att bära frukt
            i år eller nästa år. Men vi vet att vi inte kan springa fortare
            än vad som är möjligt. Vi kan inte ta några genvägar. Vi måste
            göra detta från grunden, ordentligt, och det är det vi försöker
            göra, så att man ska slippa stå på perrongen och frysa.
          </note>
          <note type="speaker">
            Anf. 24 MAGNUS JACOBSSON (KD) replik:
          </note>
          <note>
            Fru talman! Jag vill börja med att tacka ledamoten Jasenko Omanovic
            för ett väldigt bra anförande. Det som jag tycker är positivt
            i det är att du inte fastnar i en sak, utan du målar verkligen
            upp bilden av vad vi vill med Sverige.
          </note>
          <note>
            Jag tror att det är viktigt att vi har det perspektivet. Annars
            blir det lätt att man fastnar i den ena eller andra detaljen.
            Men någonstans har vi ju detta ansvar tillsammans.
          </note>
          <note>
            Jag har egentligen tre funderingar efter anförandet. Både du
            och jag lyfter perspektivet med hela landet, men vi vet också
            att de resurser vi gemensamt har avsatt inte riktigt kommer att
            räcka så långt som vi alla önskar.
          </note>
          <note>
            Jag har en konkret fråga här: Är regeringen på sikt beredd att
            börja titta på lånefinansieringen? Ska vi bygga stambanor, oavsett
            i vilken form vi bygger dem, torde inget av de tre blocken kunna
            få fram pengar utan att leta efter andra lösningar. Där är jag
            lite nyfiken på hur regeringen tänker.
          </note>
          <note>
            Jag lyssnade också på en av våra tidigare talare, som jag tyckte
            ställde en mycket relevant fråga. Jag vill ställa den till regeringssidan:
            Kommer ni att ge Trafikverket i uppdrag att titta på de mindre
            länsjärnvägarna, som ju fyller en stor funktion men som i praktiken
            i dag avvecklas genom icke-underhåll? Lysekilsbanan är ett exempel.
            Det finns fler exempel i landet. Detta försvårar ju.
          </note>
          <note>
            Min sista fråga är: Om vi nu är oroliga och vill ha fram mer
            resurser, varför försvårar ni då resursanvändningen genom att
            sluta upphandla underhåll och i stället ta det tillbaka till staten?
            Vi vet ju att det är dyrare och mindre effektivt.
          </note>
          <note type="speaker">
            Anf. 25 JASENKO OMANOVIC (S) replik:
          </note>
          <note>
            Fru talman! Jag vill tacka ledamoten Magnus Jacobsson för frågorna.
          </note>
          <note>
            När det gäller den första frågan vill jag säga att det är jätteviktigt
            att vi alla i den här kammaren är medvetna om att regeringen,
            med infrastrukturministern i spetsen, är intresserad av ett samtal
            om nya höghastighetsstambanor. Det finns ju med i januariavtalet,
            men regeringen är också angelägen om att föra samtal om hur vi
            kan åstadkomma en lösning som ger oss större avkastning som land.
            Det ger snabbare avkastning på investeringen om man får banan
            färdig tidigare.
          </note>
          <note>
            Den andra frågan gäller mindre, regionala banor. Trafikverket
            tittar på detta och bedömer självt. Vi kommer snart att debattera
            fyrstegsprincipen för Trafikverket. Trafikverket bedömer hur man
            tillsammans med de re ­ gionala och lokala aktörerna ska behandla
            dessa banor, oavsett vilka de är. Jag kan inte uttala mig om detta
            mer än så.
          </note>
          <note>
            Den tredje frågan handlade om underhåll. Vi vill ju ha en del
            i egen regi. Vi har ju sett att den tidigare delen, där man upphandlade,
            inte funkade riktigt bra. Det var inte riktigt lyckat på alla
            områden. Jag kan återkomma i nästa replik.
          </note>
          <note type="speaker">
            Anf. 26 MAGNUS JACOBSSON (KD) replik:
          </note>
          <note>
            Fru talman! Jag vill börja i den sista frågan. Jag har ju rätt
            lång erfarenhet från framför allt kommunal och regional politik.
            Min erfarenhet av just upphandlingar är att det är lätt att säga
            att den upphandlade parten, alltså den som har fått uppdraget,
            gör si eller så, men om man gräver lite i det visar det sig oftast
            att det är den som har skrivit upphandlingsunderlaget som har
            brustit. Då får man problem i hela kedjan.
          </note>
          <note>
            Däremot visar de flesta studier att när man använder upphandling
            som metod, förutsatt att man har gjort den på ett korrekt sätt,
            är det kostnadseffektivt. Därför kvarstår min fråga: Varför vill
            man använda pengarna mindre effektivt?
          </note>
          <note>
            Sedan har jag ryktesvägen hört att infrastrukturministern önskar
            bjuda in oss till samtal. Det gläder givetvis mig som kristdemokrat,
            men jag skul ­ le uppskatta om infrastrukturministern i så fall
            framför en sådan inbjudan direkt och inte bara indirekt. Det hade
            ju underlättat om man vill kommunicera. Men det är glädjande att
            vi nu får veta att han önskar kommunicera med oss. Ett alternativ
            är att han kommunicerar med oss.
          </note>
          <note>
            Sedan återkommer jag till frågan om finansiering. Jag och mitt
            parti står bakom idén om en höghastighetsbana, men jag tror att
            läget är allvarligare än så. Vi behöver prata om private–public
            partnership och om hur man finansierar på sikt. Ska vi klara 70-procentsmålet
            kommer det inte bara att handla om järnväg. Det kommer att handla
            om elektrifiering, sjöfart och olika tekniska lösningar där vi
            troligtvis kommer att behöva gå in med investeringar som betalas
            dels över statsbudgeten men även på annat sätt. Då kvarstår min
            fråga: Är regeringen öppen för den här typen av privata samarbeten
            för att klara infrastrukturen bättre på sikt?
          </note>
          <note type="speaker">
            Anf. 27 JASENKO OMANOVIC (S) replik:
          </note>
          <note>
            Fru talman! Ledamoten Jacobsson kan vara klar över att vi kommer
            att ta tillbaka en del av det upphandlade underhållet i egen regi
            just på grund av det som ledamoten själv nämner. I verket måste
            man ha bra kompetens om vad man behöver upphandla. Därför ska
            vi ta in en del av underhållet in-house i Trafikverket.
          </note>
          <note>
            Den andra frågan gäller höghastighetsbanor och investeringarna
            där. Jag tycker också att det är angeläget att göra större investeringar.
            Då behöver vi en stabil politisk situation i landet. Vi kan inte
            skissa på servetter i stället för att göra budgetar, utan vi behöver
            stabilitet. Där behöver vi föra ett samtal.
          </note>
          <note>
            Sedan har vi en del avskräckande exempel. Arlandabanan tycker
            jag personligen är ett avskräckande exempel. Nu har vi ett avtal.
            Vi kan inte bygga ut banan så att vi kan ta tåget från Arlanda
            och ned till Malmö. Det är ett avskräckande exempel, tycker jag.
            Dessutom undrar jag: Hur kan man förlänga ett avtal som inte är
            bra?
          </note>
          <note type="speaker">
            Anf. 28 EMMA BERGINGER (MP):
          </note>
          <note>
            Fru talman! Järnvägen är stommen i ett hållbart transportsystem.
            Det är det mest energieffektiva och klimatsmarta sättet att transportera
            både många människor och mycket saker. Miljöpartiet vill därför
            bygga ut järnvägen med nya stambanor för höghastighetståg och
            rusta upp järnvägen i hela Sverige.
          </note>
          <note>
            Jag är därför väldigt glad över att vi i januariavtalet så tydligt
            har fått in en ordentlig prioritering av järnvägen. Det handlar
            om att hålla i de satsningar som görs i den nationella planen,
            som togs fram under föregående mandatperiod. Det handlar om ökade
            satsningar på underhåll och investeringar och, inte minst, om
            att nya stambanor för höghastighetståg ska färdigställas så att
            Stockholm, Göteborg, Malmö och regioner och städer längs med och
            i anslutning till banans sträckning bättre knyts samman med moderna
            och hållbara kommunikationer.
          </note>
          <note>
            Samtidigt ska det ske en fortsatt utbyggnad av järnvägen i norra
            Sverige, och planeringen för att bygga Norrbotniabanan i sin helhet
            ska intensifieras. Just utbyggnaden av järnväg längs med Norrlandskusten,
            fru talman, visar på den potential som finns i att bygga järnväg
            och att allt fler resenärer lockas till ett hållbart resande när
            möjligheten väl finns. Det behövs dock en fortsatt utveckling,
            precis som min kollega Jasenko var inne på tidigare.
          </note>
          <note>
            Järnvägen och dess underhåll har varit eftersatt i decennier,
            men nu märks det att det sker en historisk satsning på upprustning
            och utbyggnad, som den miljöpartistiska och socialdemokratiska
            regeringen beslutat om. Tyvärr innebär det också att delar av
            järnvägen under vissa perioder stängs av för att nödvändigt underhåll
            ska kunna göras. Det är såklart inte roligt när man inser att
            ens vanliga resa tar en timme längre tid än vad den brukar göra
            eller om man kanske måste åka ersättningsbuss mellan vissa orter.
            Samtidigt är detta fullständigt nödvändigt för att vi ska kunna
            få en mer robust järnväg där tågen kan komma och gå i tid.
          </note>
          <note>
            Det blir dock väldigt tydligt hur mycket enklare det hade varit
            att genomföra underhåll utan olägenheter för resenärerna om det
            hade funnits fler spår och hur mycket mer robust järnvägen hade
            blivit med nya stambanor.
          </note>
          <note>
            I dag lider stora delar av järnvägen i södra Sverige av en kapacitetsbrist.
            Det innebär att möjligheten att möta resenärernas och godstransportörernas
            efterfrågan på resor begränsas. Det innebär också att järnvägen
            blir känsligare för störningar. Nya stambanor för höghastighetståg
            är en nödvändighet. Nya stambanor innebär att befintliga banor
            avlastas, vilket ger ett ökat utrymme för annan tågtrafik på dessa.
            Det innebär också ett mindre sårbart system och större möjligheter
            till effektivt underhåll. Det är någonting som inte bara gynnar
            långväga tågresenärer utan även godstrafiken och den regionala
            tågtrafiken.
          </note>
          <note>
            När vi då ändå bygger nya stambanor är det för mig en självklarhet
            att de ska byggas för moderna tåg som kan gå riktigt snabbt och
            erbjuda attraktiva restider. Med de restider som uppnås om stambanor
            för höghastighetståg byggs för att tåg ska kunna gå i 320 kilometer
            i timmen kan behovet av inrikesflyg i södra Sverige i princip
            elimineras. Det är en stor klimatvinst. Att skapa mer utrymme
            för godståg så att mer gods kan flyttas från lastbil till tåg
            är också en stor klimatvinst. Att bygga ut nya stambanor för höghastighetståg
            innebär visserligen en miljöbelastning, men denna hämtas in relativt
            snabbt. Och hur länge har vi inte haft nytta av den järnväg som
            vi har i dag? På samma sätt kommer de nya stambanorna att tjäna
            nya generationer långt in i nästa århundrade.
          </note>
          <note>
            Det är också viktigt att fundera på vad som skulle kunna bli
            alternativet om vi inte bygger ut nya stambanor. Hur ska vi då
            möta ett ökat behov av resande, som en växande befolkning ger
            upphov till? Fler flyg? Ytterligare motorvägsfiler? Det är saker
            som rimmar väldigt illa med det klimatnödläge som vi faktiskt
            befinner oss i.
          </note>
          <note>
            Men för att nyttorna ska kunna maximeras behöver järnvägen byggas
            ut snabbt. Vi kan inte vänta till slutet av detta sekel på att
            få de nyttor för klimatet som vi så väl behöver. De nya stambanorna
            behövs dock inte bara för klimatet. De skulle också ge positiva
            effekter för den ekonomiska ut ­ vecklingen och bostadsbyggandet.
            Att investera i spår är att bygga ett land. Det ger mervärden
            som är svåra att förutse. Längs järnvägen växer sam ­ hällen och
            bostäder fram – så var det inte bara på 1800-talet, utan så är
            det även i dag. Järnvägen är ryggraden i det hållbara samhället.
            Det är det energieffektiva resesättet, som gör att arbetsresor,
            nöjesresor och semesterresor kan ske på ett hållbart sätt.
          </note>
          <note>
            En del tror att nya stambanor bara gynnar de stora städerna,
            fru talman. Det är fel. De mindre städerna längs med banan kommer
            att vara de riktigt stora vinnarna när utbytet mellan städer som
            Linköping, Norrköping, Jönköping, Borås och Hässleholm underlättas
            – ja, fru talman, jag vet att jag avslöjar att jag är från Östergötland
            när jag säger Linköping och Norrköping. När det är möjligt att
            bo och driva företag i dessa städer men ändå ha en tät och enkel
            kontakt med kunder och leverantörer i Stockholm, Göteborg och
            Malmö – ja, i princip i hela södra Sverige – ser vi verkligen
            nyttan av nya stambanor för höghastighetståg.
          </note>
          <note>
            Men även långt utanför stationsorterna kommer man att ha nytta
            av höghastighetsjärnväg. Det är dock viktigt att då verkligen
            prioritera att få till attraktiva restider. Ett par minuter här
            och där kan tyckas lite, men på totalen gör det stor skillnad.
            Vi behöver också beakta att resan oftast inte börjar på järnvägsstationen.
            Hela restiden är alltså mer omfattande än den tid från start till
            mål som tågtidtabellen visar. Med höghastighetståg som kan gå
            i 320 kilometer i timmen kan man från hela Skåne nå Stockholm
            på under tre timmar. Kan tågen bara köra i 250 kilometer i timmen
            är det främst människor som reser från stationsorterna som får
            bra restider.
          </note>
          <note>
            Sammanfattningsvis: Vi behöver nya stambanor för höghastighetståg
            för klimatets, för resenärernas, för godsets, för bostadsbyggandets
            och för näringslivets skull. Vi behöver kapaciteten och robustheten.
            Höghastighetsjärnvägarna behöver byggas ut snabbt och med rätt
            kvalitet. Det är därför nödvändigt att samtal om finansieringen
            kan komma igång snarast och leda fram till att nödvändiga beslut
            kan fattas.
          </note>
          <note>
            Fru talman! Resenärerna undrar såklart vad vi gör här och nu
            för att åtgärda bristande punktlighet och underlätta resandet.
            Mer än vart tionde tåg var förra året mer än fem minuter sent.
            Eftersom förseningarna är vanligare under tider när många reser
            är det en större andel än så av resenärerna som upplevt förseningar.
            Det är såklart inte acceptabelt. Vi resenärer förlorar värdefull
            tid. Vi missar hämtningar på förskolan. Vi missar viktiga event
            och aktiviteter i livet. Och vi känner framför allt att vi inte
            kan lita på att vi kommer fram i tid. Miljöpartiet tycker att
            vi ska inspireras av det effektiva arbete som genomförts på trafiksäkerhetsområdet
            med nollvisio ­ nen. Vi vill se en motsvarande nollvision för
            tågstrul.
          </note>
          <note>
            Fru talman! I den tolvåriga nationella planen görs en historisk
            ökning på 47 procent, eller 40 miljarder, så vi har strax över
            150 miljarder att lägga på drift, underhåll och trafikledning.
            I januariavtalet har vi också kommit överens om att fortsätta
            arbetet med ökade satsningar på underhåll och investeringar i
            nya spår samt att ta fram en långsiktig underhållsplan och ett
            åtgärdsprogram för att säkra ökad punktlighet i samverkan med
            tågoperatörerna.
          </note>
          <note>
            Vi har också fått igenom att det ska tas fram ett nationellt
            biljettsystem för all kollektivtrafik i hela Sverige. Syftet med
            detta är såklart att göra det enklare för resenärerna. Vi vill
            även att det ska bli enklare att boka utlandsresor och att ta
            nattåget till Europa. Det är fantastiskt att se det engagemang
            för tågtrafiken som syns såväl i Facebookgruppen Tågsemes ter
            som på Instagramkonton som R esareko. Hela Sverige vill resa hållbart.
          </note>
          <note>
            Mitt och Miljöpartiets mål är att prioritera tågen och järnvägen,
            så att vi kan bygga ut järnvägen med nya stambanor för höghastighetståg
            och rusta upp järnvägen i hela Sverige.
          </note>
          <note>
            Jag yrkar bifall till utskottets förslag i betänkandet, fru talman.
          </note>
          <note type="speaker">
            Anf. 29 MAGNUS JACOBSSON (KD) replik:
          </note>
          <note>
            Fru talman! Vi har två partier i regeringen, och jag vill återkomma
            till den fråga som jag hade tidigare.
          </note>
          <note>
            Alla här i kammaren verkar vara helt överens om att järnväg är
            viktigt. Vi tycker alla att god finansiering behövs, och vi verkar
            alla vara överens om att vi önskar att det ska ske på ett stabilt
            och välplanerat sätt. Samtidigt konstaterar vi alla att det trots
            att anslagen har ökat behöver ske fler satsningar om järnvägen
            ska ha en ökad effektivitet och kunna konkurrera med andra transportslag.
          </note>
          <note>
            Då återkommer jag till min tidigare fråga. I dag är det framför
            allt statsbudgeten som finansierar, men om man ska klara av att
            göra satsningar på nya stambanor, oavsett hur de konstrueras,
            måste man antagligen jobba med lånefinansiering eller offentlig-privat
            samverkan, eller OPS, som är det svenska ordet för det som jag
            sa tidigare i debatten. Jag uppfattade dock att åtminstone ett
            av regeringspartierna var lite mer negativt till den typen av
            samverkan, men jag ser inte hur vi ska klara av att göra de satsningar
            som behövs om vi inte hittar andra metoder än bara statsbudgeten.
          </note>
          <note>
            Min fråga blir därför: Hur ser Miljöpartiet på detta?
          </note>
          <note type="speaker">
            Anf. 30 EMMA BERGINGER (MP) replik:
          </note>
          <note>
            Fru talman! Tack, ledamoten Magnus Jacobsson, för frågan, som
            ger mig möjlighet utveckla min syn på finansiering!
          </note>
          <note>
            Vi från Miljöpartiet tycker att det är viktigt att vi finansierar
            de nya stambanorna för höghastighetståg på ett sätt som gör att
            vi inte tränger ut viktiga och nödvändiga investeringar i den
            nu beslutade nationella planen. Detta är vår utgångspunkt i samtalen
            och diskussionerna.
          </note>
          <note>
            Vi har tidigare lyft fram att vi är öppna för att diskutera saker
            som lå ­ nefinansiering och olika sätt att finansiera. Samtidigt
            måste jag understry ­ ka de farhågor som Jasenko Omanovic lyfte
            upp gällande OPS-lösningar, alltså offentlig-privat samverkan.
            Det kan låta trevligt och enkelt att man bjuder in fler parter
            att vara med och finansiera viktiga satsningar för fram ­ tiden.
            Samtidigt vet vi att det inte finns någon privat aktör som gör
            detta bara för att vara snäll eller sjyst, utan det handlar om
            att den privata aktören vill få avkastning på de investeringar
            som görs.
          </note>
          <note>
            Det har visat sig att det kan bli väldigt knepigt att hitta avtal
            som fungerar på ett sätt som gör att det offentliga faktiskt får
            nytta och glädje av de investeringar som görs inom ramen för OPS-samverkan.
            Jag tycker därför att vi verkligen behöver vara försiktiga när
            vi funderar på hur vi ska skapa finansieringslösningar. Vi måste
            hitta lösningar som, precis som ledamoten sa, är stabila och hållbara.
            Detta ska vara vår ledstjärna.
          </note>
          <note type="speaker">
            Anf. 31 MAGNUS JACOBSSON (KD) replik:
          </note>
          <note>
            Fru talman! Jag delar uppfattningen att det har funnits och kan
            finnas OPS-lösningar som är problematiska. Men grundfrågan kvarstår.
            Om man ska klara riktigt stora investeringar utan att tränga undan
            det övriga landet måste man hitta andra lösningar.
          </note>
          <note>
            I Norge jobbar man exempelvis med en metod som kallas bompeng.
            Vi som bor nära Norge vet hur den fungerar. Man har ofta en peng
            under en tid. Den är kopplad till den bestämda platsen, vilket
            gör att de flesta norrmän – inte alla, för det finns en debatt
            även i Norge – accepterar den därför att de vet att den fungerar
            över tid. I min hembygd har vi en sådan bom nu, på Svinesundsbron,
            som kommer att plockas ned inom ett år ungefär då man har genomfört
            den medfinansiering som skulle ske. Egentligen gäller detta en
            principfråga mycket mer än enskilda fall, som exempelvis Arlandabanan.
          </note>
          <note>
            Sedan skiljer det sig nog mellan partierna. Vi kristdemokrater
            har ställt oss positiva till nya stambanor, men det är inte så
            enkelt att man kan säga att det är miljönytta. Det beror ju på
            tid och hur det görs . I a tt bygga med betong och att ta mycket
            jordbruksmark i anspråk måste också räknas in vad som är miljönytta.
            Om vi ställer detta i relation till att det kommer fram ny teknik,
            såsom elektrifierade flyg, elektrifierade lastbilar och helt andra
            sätt att köra bil, förändras miljökalkylerna. Tidskalkylen torde
            vara densamma över tid, men miljökalkylen förändras faktiskt i
            relation till vad som händer i omgivningen. Detta måste vi som
            politiker ta med oss.
          </note>
          <note>
            Jag ska ta ett litet exempel. Om vi skulle öka järnvägssatsningarna
            så att 100 procent mer gods går på järnväg minskar det lastbilstransporterna
            med bara 8 procent. Vi måste alltså jobba med fler lösningar än
            bara järnväg om vi ska klara klimatmålen.
          </note>
          <note type="speaker">
            Anf. 32 EMMA BERGINGER (MP) replik:
          </note>
          <note>
            Fru talman! Jag tycker att det är intressant att ledamoten Magnus
            Jacobsson lyfter fram fler finansieringssätt för infrastruktur
            än OPS-lösningar. Ledamoten nämnde bombengen i Norge, och vi från
            Miljöpartiet har tidigare lyft fram saker som vägslitageavgift
            och trängselskatter och att på olika sätt plocka in finansiering
            från dem som nyttjar den infrastruktur som byggs. Detta är något
            som vi är beredda att titta på i olika sammanhang.
          </note>
          <note>
            Sedan skulle jag vilja säga att miljönyttan med att bygga en
            ny stambana för höghastighetsjärnväg inte ska underskattas. Vi
            kommer att ha ett behov av resande under lång tid framöver. Vi
            vet att även om vi har en teknikutveckling är den mängd energi,
            framför allt förnybar energi, som vi har tillgänglig i samhället
            begränsad. Det innebär att även om vi ser en ökad elektrifiering
            av till exempel flygtrafiken behöver vi kunna transportera oss
            på ett effektivt sätt.
          </note>
          <note>
            Vi vet också att elektrifierade flyg är något som är under utveckling
            och som kommer längre fram. Så som det ser ut i dag pratar man
            om relativt små flygenheter, som kan ta ett tiotal passagerare
            och resa högst ett fyrtiotal mil. Det är inte på det sättet vi
            transporterar de stora mängder människor som behöver resa mellan
            våra stora städer. Då skulle vi behöva ha hela luften full och
            kryllande av små flygplan.
          </note>
          <note>
            Jag tror att miljökalkylen för investeringen kommer att hålla
            under lång tid framöver, även om vi ser en teknikutveckling på
            andra områden.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 juni.)
          </note>
          <note>
            § 9 Fyrstegsprincipen inom planeringen av transportinfrastruktur
          </note>
          <note>
            Trafikutskottets betänkande 2018/19:TU18
          </note>
          <note>
            Fyrstegsprincipen inom planeringen av transportinfrastruktur
            (skr. 2018/19:76)
          </note>
          <note>
            föredrogs.
          </note>
          <note type="speaker">
            Anf. 33 JENS HOLM (V):
          </note>
          <note>
            Fru talman! Kära åhörare och meddebattörer! Vi debatterar nu
            den så kallade fyrstegsprincipen och betänkande TU18. Detta är
            ett betänkande som vi har utarbetat i trafikutskottet och som
            är baserat på regeringens skrivelse med svar på Riksrevisionens
            granskning av Trafikverkets arbete med den så kallade fyrstegsprincipen
            i infrastrukturplaneringen.
          </note>
          <note>
            Till skrivelsen har det kommit tre motioner. I betänkandet finns
            också ett tillkännagivande med en uppmaning till regeringen att
            tydligare definiera hur man arbetar med fyrstegsprincipen, en
            uppmaning som Trafikverket senare ska ta om hand.
          </note>
          <note>
            Jag vill börja med att yrka bifall till Vänsterpartiets reservation
            nr 3.
          </note>
          <note>
            Staten investerar ungefär 25 miljarder kronor årligen i ny transportinfrastruktur.
            Beslut om investeringar fattas inom ramen för trafikslagsövergripande
            planering, som bygger på att det är de samhällsekonomiskt mest
            effektiva och hållbara transportlösningarna som ska genomföras.
            Större investeringar som ska genomföras ligger inom den nationella
            tolvåriga planen, som revideras vart fjärde år. Vi är nu inne
            i den infrastrukturplan som sträcker sig fram till 2029.
          </note>
          <note>
            Besluten för investeringarna ska föregås av en selektionsprocess
            enligt fyrstegsprincipen, som är den modell som staten använder
            för att besluta hur infrastrukturpengarna bäst ska användas. Vad
            är då denna fyrstegsprincip? Den består, som vi hör, av fyra steg.
          </note>
          <note>
            Det första steget i fyrstegsprincipen handlar om att först och
            främst överväga åtgärder som kan minska behovet av transporter
            och ändra på transportsätt. Hit hör till exempel parkeringsavgifter
            och resfria möten. Det handlar alltså om åtgärder för beteendeförändring.
          </note>
          <note>
            Det andra steget innebär att man vidtar åtgärder som innebär
            ett mer effektivt utnyttjande av den befintliga infrastrukturen,
            till exempel att man inför busskörfält eller ökad turtäthet i
            kollektivtrafiken.
          </note>
          <note>
            Endast när det finns behov, när man har uttömt det första och
            det andra steget, kan man överväga begränsade ombyggnationer av
            befintlig infrastruktur – det tredje steget – eller det sista
            steget – det fjärde steget – i fyrstegsprincipen som gott och
            gott innebär att man bygger ut ny kapacitet. Man bygger till exempel
            nya vägar.
          </note>
          <note>
            Vi i Vänsterpartiet anser att fyrstegsprincipen rätt tillämpad
            är ett mycket betydelsefullt planeringssätt för att uppnå ett
            transportsystem som är ekologiskt, socialt och ekonomiskt hållbart.
          </note>
          <note>
            Riksrevisionen har granskat Trafikverkets arbete med att tillämpa
            fyrstegsprincipen vid planeringen av investeringar i transportinfrastruktur.
            Av denna granskning framgår att Trafikverket inte använder sig
            av fyrstegsprincipen som de borde. Detta är särskilt tydligt i
            steg 1- och steg 2-lösningar, alltså det som rör beteendeförändringar
            och minskade transporter. De nedprioriteras nästan alltid till
            förmån för byggande av ny infrastrukturkapacitet, som leder till
            ökade transporter och nästan alltid till ökade utsläpp.
          </note>
          <note>
            Av denna granskning framgår det också att Trafikverket till den
            natio ­ nella infrastrukturplanen, som sträcker sig fram till
            2029, ofta baserar sina bedömningar på äldre underlagsmaterial
            som är framtaget med en metodik där fyrstegsprincipen inte alltid
            har varit tydligt ledande. Detta riskerar att leda till förslag
            som är utdaterade och där man inte fullt ut har beaktat kraven
            på minskade transporter och beteendeförändringar och därmed minskade
            utsläpp.
          </note>
          <note>
            Av regeringens skrivelse framgår dock att regeringen anser att
            Trafikverket i dag har tillräckliga direktiv för att arbeta med
            fyrstegsprincipen. Regeringen anser att det inte finns några skäl
            för ytterligare åtgärder med anledning av Riksrevisionens rekommendationer.
          </note>
          <note>
            Vi i Vänsterpartiet delar inte alls regeringens bedömning. Vi
            anser att regeringen behöver ge tydligare direktiv till Trafikverket
            så att de mer effektivt kan använda sig av fyrstegsprincipen så
            som det var tänkt, det vill säga en ökad användning av och fokus
            på just steg 1- och steg 2-lösningar.
          </note>
          <note>
            Vi anser att våra slutsatser mycket väl stärks av den granskning
            som Klimatpolitiska rådet gjorde tidigare i år av regeringens
            arbete med klimatpolitiken, där man just tar upp tillämpningen
            av fyrstegsprincipen. Även Klimatpolitiska rådet kommer fram till
            att det är ett ensidigt fokus på steg 3- och steg 4-åtgärder,
            det vill säga att man bygger ut ny infrastrukturkapacitet på bekostnad
            av steg 1- och steg 2-åtgärder som har mer fokus på beteendeförändringar
            och satsningar på kollektivtrafik.
          </note>
          <note>
            Ett annat problem enligt Klimatpolitiska rådet är att Trafikverket
            saknar mandat för att medfinansiera steg 1- och steg 2-åtgärder,
            alltså sådana insatser som skulle kunna leda till minskade eller
            förändrade transportmönster. Detta innebär i praktiken att staten
            har svårt att finansiera åtgärder för beteendeförändringar men
            i stället har fullt mandat att finansiera bygget av ny infrastruktur.
            Detta är helt och hållet bakvänt.
          </note>
          <note>
            Vi i Vänsterpartiet anser därför att regeringen bör förtydliga
            för Trafikverket hur myndigheten ska arbeta mer aktivt med det
            första steget i fyrstegsprincipen, alltså att försöka lösa brister
            genom minskad efterfrågan eller överflyttning till andra trafikslag.
          </note>
          <note>
            Vi i Vänsterpartiet anser vidare att det av Riksrevisionens rapport
            tydligt framkommer att det i dag inte finns någon möjlighet till
            statlig medfinansiering för de viktiga steg 1- och steg 2-åtgärderna
            i länsplanerna eller i den nationella transportplanen. Ansvaret
            för att finansiera och implementera dessa åtgärder ligger i dag
            hos kommuner, hos regioner och ibland hos privata aktörer. Därför
            anser vi att regeringen måste återkomma med förslag för hur vi
            kan ha en statlig medfinansiering för just steg 1- och steg 2-åtgärder.
          </note>
          <note>
            Med dessa förslag kan vi ta steg mot en mer samhällsekonomiskt
            effektiv, rationell och i synnerhet ekologiskt hållbar infrastrukturplanering.
          </note>
          <note type="speaker">
            Anf. 34 JASENKO OMANOVIC (S):
          </note>
          <note>
            Fru talman! Jag ska börja med att yrka bifall till reservation
            1.
          </note>
          <note>
            Vi har nyss debatterat järnvägsområdet. Där talade vi om att
            vi investerar mer än 600 miljarder kronor i vår infrastruktur.
            Nu ska vi debattera det som gör att vi kan hushålla med dessa
            pengar. Vi ska använda de skattepengar som vi investerar i infrastruktur
            så bra som möjligt.
          </note>
          <note>
            När det gäller betydelsen av att planera transportsystemet enligt
            fyr ­ stegsprincipen är vi helt eniga i utskottet. När det däremot
            gäller den na ­ tionella planen för transportinfrastrukturen anför
            regeringen att Trafikver ­ ket ska identifiera eventuella problem
            med att uppfylla regeringens ambi ­ tioner när det gäller fyrstegsprincipen,
            särskilt steg 1- och steg 2-åtgärder. Om sådana problem identifieras
            ska Trafikverket omgående redovisa detta till regeringen tillsammans
            med förslag till lösningar som säkerställer re ­ geringens ambitioner.
          </note>
          <note>
            Vad vill man säga med detta? Jo, att så fort Trafikverket upptäcker
            att regeringens ambition kring fyrstegsprincipen inte uppfylls
            ska Trafikverket återkomma till regeringen.
          </note>
          <note>
            Jens Holm har här mycket bra förklarat de olika stegen i fyrstegsprincipen.
            Jag skulle bara vilja tillägga en sak som jag inte uppfattade
            att Jens Holm har berättat om. Det är mycket enkelt för Trafikverket
            att i steg 3 och i steg 4 själva agera när det gäller en anläggning
            som man äger, när det gäller en anläggning som man bygger om eller
            när det gäller en helt ny anläggning som man bygger. Denna kompetens
            besitter man själv. Men i steg 1, när man ska tänka om, är man
            mycket beroende av sin omgivning och av alla andra aktörer – allt
            från kommuner och företag till individer. Där tror jag utmaningen
            är mycket större.
          </note>
          <note>
            Vi i utskottet har samma ambition kring detta, och regeringen
            har dessutom ambitionen att Trafikverket ska följa upp detta.
            Vi ska återkommande titta på detta och granska om det har skett
            förändringar. Men när det gäller att uppnå dessa förändringar,
            där man i steg 1 till och med går in på beteende i trafiken, kan
            inte Trafikverket göra detta på egen hand, utan där behöver Trafikverket
            stöd och hjälp från oss politiker här i riksdagen och att vi agerar
            även på regional nivå med våra partikamrater ute i regio ­ nerna
            och kommunerna. Jag tror nämligen inte att det per automatik finns
            denna förståelse, utan här krävs det ett mycket stort arbete med
            att ändra det beteende som finns i dag. Där ska vi förstås inte
            ge upp, utan där ska vi slå oss ihop och jobba för att uppnå ännu
            större effektivitet i våra investeringar.
          </note>
          <note>
            Men som sagt, fru talman, vad gäller steg 3 och 4 kan man inom
            Trafikverket i princip själv göra saker och ting. I steg 1 är
            man mycket beroende av omgivningen och det övriga samhället.
          </note>
          <note type="speaker">
            Anf. 35 JENS HOLM (V) replik:
          </note>
          <note>
            Fru talman! Jasenko Omanovic var själv inne på steg 1 och steg
            2-åtgärderna, det vill säga det som rör beteendeförändringar och
            inte att bygga nya vägar. Enligt Trafikverket självt råder man
            inte fullt ut över dessa verktyg. Man säger att man inte har någon
            egen finansiering för steg 1-åtgärder, att uppnå beteendeförändring
            i stället för att man bygger ut ny kapacitet som vi ju vet leder
            till mer trafik och ökade utsläpp.
          </note>
          <note>
            Det vore intressant att få höra vad Socialdemokraterna anser
            om detta. Tycker Socialdemokraterna att Trafikverket ska kunna
            medfinansiera steg 1-lösningar, som handlar om beteendeförändring?
            Om de tycker det behöver regeringen antagligen ge Trafikverket
            ett sådant direktiv så att man där vet att man kan vara med och
            finansiera steg 1 -lösningar med beteendeförändringar. Anser Socialdemokraterna
            att Trafikverket borde kunna göra det?
          </note>
          <note type="speaker">
            Anf. 36 JASENKO OMANOVIC (S) replik:
          </note>
          <note>
            Fru talman! Jag nämnde i mitt anförande att Trafikverket inte
            kan påverka detta självt. Det vore som om jag kom hem till Jens
            Holm och sa: Nu får du möblera om eftersom jag är här. Jag kan
            det här bättre än du kan.
          </note>
          <note>
            Här behövs ett samarbete. Kommunerna är fortfarande självständiga
            och kan faktiskt själva bestämma över detta i dialog med Trafikverket.
            Trafikverket gör massor av utredningar. Ibland leder de ingenvart,
            då det inte finns någon acceptans på den andra sidan att göra
            beteendeförändringar.
          </note>
          <note>
            Det som i grunden behövs är en dialog. Trafikverket behöver sätta
            sig ned och ha en dialog med de aktörer som berörs. Det är grunden
            i detta, att man inte ska kunna sätta sig över någon annan. Man
            måste kunna samarbeta. Om man ska bygga en skola kan Trafikverket
            inte bestämma var skolan ska ligga, utan det ska finnas en dialog
            med kommunen som bygger skolan, tycker jag, fru talman.
          </note>
          <note type="speaker">
            Anf. 37 JENS HOLM (V) replik:
          </note>
          <note>
            Fru talman! Det behövs absolut ett nära samarbete mellan staten
            och de lokala och regionala beslutsfattarna. Så ska det fungera
            i dag när det fungerar som det ska.
          </note>
          <note>
            Fyrstegsprincipen är egentligen ett fantastiskt planeringsinstrument.
            Den säger att vi endast i undantagsfall – det sista steget – ska
            bygga nya vägar. Det kan ske när man har uttömt allt annat. Då
            kan det vara så att kommuner planerar för beteendeförändring och
            smarta mobilitetslösning ­ ar. Sedan kommer Trafikverket och planerar
            för ny infrastruktur. Då är det något som inte fungerar.
          </note>
          <note>
            Det kan också vara kommuner och regioner som säger att de har
            smarta lösningar och vill ha bilpooler, ha mer samåkning, justera
            parkeringsavgifter och liknande eller försöka göra andra beteendeförändringar
            i stället för att bygga en ny väg. Men till det behöver de pengar.
            Trafikverket kan också tycka att detta är bra lösningar men har
            ingen egen finansiering. Då står man där. Man ser lösningarna
            framför sig, men Trafikverket har inte mandat att finansiera steg
            1-lösningar. Däremot har Trafikverket ett fullt mandat att finansiera
            nya vägar.
          </note>
          <note>
            Vi i Vänsterpartiet menar att detta är bakvänt. Vi har jättefina
            principer, men när vi inte kan fylla principerna med pengar i
            den nationella planeringen blir det lite uddlöst. Vi tycker därför
            att Trafikverket måste kunna ha pengar och mandat att finansiera
            beteendeförändringar. Tycker inte Socialdemokraterna också det?
          </note>
          <note type="speaker">
            Anf. 38 JASENKO OMANOVIC (S) replik:
          </note>
          <note>
            Fru talman! Jag tror att ledamoten Jens Holm blandar ihop det
            hela lite grann. Den första delen innebär inte investeringar.
            Det är steg 3 och steg 4 som handlar om investeringar. Den första
            delen handlar inte om investeringar utan om att tänka om och tänka
            på hur vi tillsammans gör för att uppnå det bästa hållbara samhället
            där vi är. Det är vad det handlar om.
          </note>
          <note>
            Som jag uppfattar Jens Holms replik vill han att Trafikverket
            ska ha anslag för att bygga. Det är steg 3 och steg 4 som handlar
            om att bygga. Steg 1 gäller beteende, att ändra saker och ting,
            hur vi uppträder och hur vi jobbar. Där behöver man det som Jens
            Holm själv har varit inne på, nämligen samarbete mellan Trafikverket,
            kommuner, regioner och andra aktörer om den regionala planen,
            kommunala investeringsplaner och sådant tillsammans med det som
            Trafikverket gör. Då är det möjligt att göra någonting.
          </note>
          <note>
            Om Trafikverket bygger om någonting är man inne på steg 3 och
            steg 4, inte på steg 1 i fyrstegsprincipen.
          </note>
          <note type="speaker">
            Anf. 39 PATRIK JÖNSSON (SD):
          </note>
          <note>
            Fru talman! Det är säkert många som är nöjda med fyrstegsprincipen,
            i synnerhet de som värnar en tungrodd administration med höga
            utredningskostnader men även de som gör sitt yttersta för att
            bekämpa bilismen och den tunga yrkestrafiken. Visst kan tanken
            med fyrstegsprincipen vara god i grunden såtillvida att inga onödiga
            åtgärder ska vidtas. Men fyrstegsprincipen används i praktiken
            för att stoppa även de mest uppenbara väginfrastrukturprojekt.
          </note>
          <note>
            Ett exempel finns i mitt hemlän, Skåne. Väg E6 i Skåne är sedan
            många år i behov av ytterligare ett körfält i vardera riktningen.
            Det är extremt uppenbart att all transittrafik från utlandet gör
            att vägen är översållad av lastbilar till övriga Sverige. Utöver
            detta går det en hel del tung inrikestrafik på E6:an, och det
            befolkningstunga västra Skåne med sin stora arbetsmarknad har
            skapat ett behov av privatpendlande. Detta sammantaget gör att
            vägen korkar igen, och olyckor sker alldeles för ofta.
          </note>
          <note>
            Trots det mest uppenbara använder – nästan missbrukar – Trafikverket
            fyrstegsprincipen och ska till varje pris inte bygga ut denna
            väg till sex filer. Det är anmärkningsvärt. Nu har man efter massiv
            kritik förvisso gjort en liten eftergift och är inne på tre körfält
            i vardera riktningen vid korta sträckor mellan Malmö och Lund,
            men detta är inte tillräckligt. Hela E6:an i Skåne behöver göras
            sexfilig, och här är det uppenbart att fyrstegsprincipen inte
            funkar i praktiken.
          </note>
          <note>
            Riksrevisionen är starkt kritisk till flera delar av fyrstegsprincipen.
            Sverigedemokraterna instämmer i allt väsentligt med den kritik
            mot reger ­ ingen och Trafikverket som Riksrevisionen framför
            i rapporten. Vi delar bedömningen att Trafikverket behöver utveckla
            sitt arbetssätt för att åstad ­ komma mer kostnadseffektiva investeringar
            inom transportsektorn.
          </note>
          <note>
            Vi sverigedemokrater ser flera problem med fyrstegsprincipen
            och anser att det finns behov av att utreda om en ny metod bör
            införas, och vi vill därför peka på följande.
          </note>
          <note>
            När det gäller fyrstegsprincipens första steg anser vi att det
            är tveksamt om detta ens ska förekomma, då det innefattar åtgärder
            som Trafikverket saknar rådighet över. Det kan handla om frågor
            som till exempel införandet av skatter, som trängselskatt, eller
            andra avgifter. Där krävs i stället politiska beslut.
          </note>
          <note>
            Vi anser även att en åtgärd som att minska behovet av resor är
            exempel på när Trafikverket inte heller nödvändigtvis har rådighet.
            Ett exempel kan vara att minska behovet av resor genom att få
            människor att bo på samma ort där de arbetar. Är detta något som
            åligger Trafikverket?
          </note>
          <note>
            Vår uppfattning är också att Trafikverket ska verka för att godsflöden
            och persontransporter kan genomföras efter de behov som råder
            och att verket inte bör eftersträva att minska behoven av transporter.
            Exempelvis är det länstrafiken och inte Trafikverket som har rådighet
            över informa ­ tionskampanjer för ökat användande av kollektivtrafiken.
            Mot den bak ­ grunden anser vi – och detta, mina vänner, är väldigt
            viktigt – att det är motiverat att utreda om fyrstegsprincipens
            första steg ska prövas över hu ­ vud taget.
          </note>
          <note>
            Vi sverigedemokrater har vid ett flertal tillfällen kritiserat
            regeringen när det gäller den svenska infrastrukturens standard
            och det bristande underhållet av den. Vi anser därmed att Riksrevisionens
            kritik är högst angelägen när det gäller att det i de flesta åtgärdsvalsstudier
            saknas information för att möjliggöra bedömningar om allvaret
            i de redovisade bristerna. Vi menar därför att mer kvalitativa
            referensvärden bör utvecklas.
          </note>
          <note>
            Visare anser vi att det bör utredas om man ska införa en beloppsgräns
            för när en åtgärdsvalsstudie ska genomföras. I Riksrevisionens
            rapport framgår exempel där utredningskostnaderna för åtgärdsvalsstudier
            över ­ stiger kostnaderna för åtgärden. Detta är snudd på bisarrt.
          </note>
          <note>
            Riksrevisionen framför vidare att kvaliteten ofta brister i åtgärdsvalsstudierna.
            Med hänsyn till den kompetens som Trafikverket besitter är det
            relevant att ställa frågan om det är för svårt att arbeta enligt
            fyrstegsprincipens principer, och även detta bör tas med i en
            kommande utredning.
          </note>
          <note>
            Med detta sagt ser vi fram emot ett omtag och ett framtagande
            av an ­ tingen en ny och bättre metod än fyrstegsprincipen eller
            en kraftigt omar ­ betad fyrstegsprincip. Jag yrkar bifall till
            Sverigedemokraternas reserva ­ tion 2.
          </note>
          <note type="speaker">
            Anf. 40 JENS HOLM (V) replik:
          </note>
          <note>
            Fru talman! Jag tycker att det är viktigt att påpeka att det
            när Patrik Jönsson talade kunde låta som att Riksrevisionen kritiserar
            fyrstegsprincipen som sådan och motiven med den. Jag finner ingen
            sådan kritik i Riksrevisionens granskning. Däremot kritiserar
            Riksrevisionen tillämpningen av fyrstegsprincipen och det mandat
            som Trafikverket upplever sig ha för att tillämpa särskilt steg
            1 och steg 2 i fyrstegsprincipen.
          </note>
          <note>
            Det som Sverigedemokraterna väljer att göra är att koka ihop
            en soppa av det här där man i grunden inte verkar vilja att vi
            ska tillämpa fyrstegsprincipen över huvud taget i infrastrukturplaneringen
            och där Sverigedemokraterna uppenbarligen inte anser att det är
            viktigt att uppnå beteendeförändringar i infrastrukturplaneringen.
            Om vi till exempel kan hitta åtgärder för minskad bilism och minskade
            transporter på väg till förmån för järnväg och sjöfart ska vi
            använda oss av de åtgärderna.
          </note>
          <note>
            Jag vill ställa två frågor till Patrik Jönsson. Den första är:
            Anser inte Sverigedemokraterna att vi behöver vidta åtgärder för
            beteendeförändring ­ ar inom trafikpolitiken? Den andra är: Anser
            inte Sverigedemokraterna att fyrstegsprincipen rätt tillämpad
            är ett viktigt verktyg i infrastrukturplaneringen?
          </note>
          <note type="speaker">
            Anf. 41 PATRIK JÖNSSON (SD) replik:
          </note>
          <note>
            Fru talman! Tack för frågorna, Jens Holm!
          </note>
          <note>
            Ingångsvärdena från Vänsterpartiet och Sverigedemokraterna skiljer
            sig nog väsentligt åt. Sverigedemokraterna ser behovet av väl
            fungerande infrastruktur i landet såväl för järnväg och sjöfart
            som för bilister och dem som transporterar gods via lastbil. För
            att detta ska fungera och för att landet ska må bra, för att varor
            ska kunna levereras till och från butiker och för att personer
            ska kunna transportera sig till och från arbete måste man ha möjlighet
            att göra det på det sätt som är effektivast och bäst. För många
            personer är biltransport en av de grunder som måste till för att
            man ska kunna ta sig till jobbet. För företagen är det otroligt
            viktigt att godset kommer fram i tid, och då är lastbil ett av
            de alternativ som används mest.
          </note>
          <note>
            Tittar vi på vad Riksrevisionen anför ser vi att de faktiskt
            har ganska stora klagomål på bland annat steg 1 och på att Trafikverket
            inte har rådighet över de förslag som man kan framföra. Man kan
            inte från Trafikverkets sida införa en trängselskatt. Man kan
            inte tvinga folk att bo på samma ställe som de arbetar på. Riksrevisionen
            för fram detta. Det kan inte trafikutskottets ordförande Jens
            Holm ha missat.
          </note>
          <note>
            Vi ser till vad som är bäst för landet, och vi ser att fyrstegsprincipen
            inte är fullgod. Vi ser att man inte kan genomföra de åtgärder
            som behövs och motivera det med fyrstegsprincipen – vi menar att
            det är felaktigt. Vi tycker att det är väldigt viktigt att både
            väg- och järnvägsinfrastrukturen byggs ut men tycker inte kategoriskt,
            som Vänsterpartiet, att det i princip inte ska finnas bilar och
            lastbilar, utan vi ser behovet av allt.
          </note>
          <note type="speaker">
            Anf. 42 JENS HOLM (V) replik:
          </note>
          <note>
            Fru talman! Nu tycker jag inte att jag fick svar på mina frågor.
            Min första fråga var om Sverigedemokraterna anser att det är viktigt
            att verka för beteendeförändringar i trafik- och infrastrukturplaneringen.
            Jag ställer den frågan eftersom Sverigedemokraterna väljer att
            dra slutsatsen från Riksrevisionens granskning att det är tveksamt
            om Trafikverket över huvud taget ska arbeta med steg 1-åtgärder.
            Det är det som står i Sverigedemokraternas motion.
          </note>
          <note>
            Min andra fråga var om Sverigedemokraterna tycker att fyrstegsprincipen
            är ett viktigt verktyg att arbeta med över huvud taget. Jag tycker
            inte att jag fick svar på den frågan heller. Jag tycker att den
            är relevant eftersom Sverigedemokraterna vill att det ska utredas
            huruvida vi ska arbeta med fyrstegsprincipen över huvud taget.
          </note>
          <note>
            Varför är då fyrstegsprincipen så viktig? Jo, därför att precis
            som i alla andra sammanhang måste vi prioritera, och utifrån klimatet
            måste vi göra allt vi kan för att minska våra utsläpp från transportsektorn.
            Kan vi få människor att resa mindre och välja andra transportslag
            som belastar vår natur mindre ska vi självklart vidta de åtgärderna.
          </note>
          <note>
            Jag trodde att vi var överens om det, men uppenbarligen är inte
            Sverigedemokraterna överens med oss. Vad är Sverigedemokraternas
            politik egentligen? Vill ni att vi ska verka för beteendeförändringar
            – ja eller nej? Vill ni att fyrstegsprincipen ska användas över
            huvud taget – ja eller nej?
          </note>
          <note type="speaker">
            Anf. 43 PATRIK JÖNSSON (SD) replik:
          </note>
          <note>
            Fru talman! Jag tyckte att jag var ganska tydlig med vad vår
            vision om detta är, Jens Holm. Det är givet att det behövs någon
            form av selekteringsverktyg. Fyrstegsprincipen är ett sådant,
            och det är vi säkert väldigt överens om i utskottet. Men vi är
            inte nöjda med hur detta selekteringsverktyg är uppbyggt, till
            exempel att steg 1 är en av de åtgärder som snarare har grund
            i politiska beslut än är något som Trafikverket har rådighet över.
            Detta tar Riksrevisionen upp. Därför vill vi omarbeta principen
            och plocka bort de delarna.
          </note>
          <note>
            Vi har till exempel, för att minska kostnaderna för administration
            på detta, också valt att lägga förslag på att man i nästa verktyg
            borde sätta en beloppsgräns på de åtgärdsvalsstudier som ska genomföras
            just för att det inte ska kosta mer att utreda ett projekt än
            att göra projektet.
          </note>
          <note>
            Från Jens Holms sida menar man att bilism i princip inte ska
            finnas. Jag tycker att det är att dra det lite väl långt. Vi är
            beroende av bil och tåg. Vi är beroende av att kunna ta oss från
            A till B, till exempel från hem till studier och från hem till
            arbete. Där är bilen väldigt viktig. Den innebär en frihet, och
            den friheten tror jag i alla fall att mina väljare värdesätter
            högt.
          </note>
          <note>
            För att man ska kunna ha den här friheten måste man kunna transportera
            sig på ett bra sätt. Fyrstegsprincipen begränsar detta, eller
            åtminstone används den som ett begränsande verktyg, och det tycker
            vi inte är bra. Där det finns behov av transporter ska det också
            finnas goda möjligheter för infrastruktur, och det är det som
            Trafikverket ska fokusera på.
          </note>
          <note type="speaker">
            Anf. 44 EMMA BERGINGER (MP):
          </note>
          <note>
            Fru talman! Fyrstegsprincipen utgår från att transportsystemet
            ska utformas och utvecklas utifrån en helhetssyn där man väger
            olika alternativ mot varandra. Syftet är att vi ska hitta de bästa
            åtgärderna för att kunna lösa olika problem i transportsystemet.
          </note>
          <note>
            Jag vill upprepa det som har redogjorts för här tidigare, att
            det i första hand handlar om att påverka behovet av transporter.
            I allra sista hand handlar det om att lägga ned pengar och investeringar
            i nybyggen.
          </note>
          <note>
            Fyrstegsprincipen sker enligt följande:
          </note>
          <note>
            Steg 1: Tänk om. Det innebär att överväga åtgärder som kan påverka
            transportefterfrågan och val av transportsätt.
          </note>
          <note>
            Steg 2: Optimera. Det handlar om att överväga åtgärder som medför
            ett effektivt utnyttjande av den redan befintliga strukturen.
          </note>
          <note>
            Steg 3: Bygg om. Det handlar om att vid behov överväga begränsade,
            mindre ombyggnationer.
          </note>
          <note>
            Steg 4: Bygg nytt. Om behovet absolut inte kan tillgodoses i
            något av de tidigare tre stegen kan man överväga nyinvesteringar
            och större ombyggnadsåtgärder.
          </note>
          <note>
            För att kunna tillämpa fyrstegsprincipen används en åtgärdsvalsstudie
            i processen som ska ta hänsyn till de olika trafikslagen och olika
            kombinationer av dessa. Men sällan kommer man fram till att förslagen
            utmynnar i steg 1- och steg 2-åtgärderna, som skulle kunna vara
            de mest kostnadseffektiva åtgärderna.
          </note>
          <note>
            Detta har Riksrevisionen granskat. Man har också fört fram kritik
            mot hur det tillämpas.
          </note>
          <note>
            Jag vill dock understryka att vi från Miljöpartiet har varit
            drivande under lång tid för att fyrstegsprincipen ska tillämpas.
            Det är viktigt ur ekonomiskt perspektiv men också ur ekologiskt
            perspektiv. Vi är också medvetna om att det finns brister i Trafikverkets
            arbete med fyrstegsprincipen.
          </note>
          <note>
            Jag och min kollega Lorentz Tovatt motionerade så sent som i
            höstas om att vi vill utöka möjligheterna för Trafikverket att
            medfinansiera just steg 1- och steg 2-åtgärder. Det är något som
            vi fortfarande anser. Vi tycker att det är bra, eftersom all relevant
            lagstiftning under mandatperioden ska ses över utifrån klimatlagen.
            Här tror vi att eventuella otydligheter i hur fyrstegsprincipen
            hanteras och hur man kan finansiera steg 1- och 2-åtgärderna kan
            lyftas fram.
          </note>
          <note>
            Som sagt: Vi välkomnar Riksrevisionens granskning. Men vi tycker
            att det är viktigt att komma ihåg att det faktiskt har vidtagits
            en rad åtgärder. Regeringen och riksdagen har vid flera tillfällen
            lyft fram att man ska tillämpa fyrstegsprincipen. Då kan man fråga
            sig hur tydlig man behöver vara.
          </note>
          <note>
            Riksdagen och regeringen har ju, som sagt, framhållit att det
            är angeläget att tillämpa ett trafikslagsövergripande synsätt
            vid överväganden av vilka åtgärder som bör vidtas för att utveckla
            transportsystemet och att de föreslagna åtgärderna ska analyseras
            utifrån fyrstegsprincipen. Regeringen har alltså både i Trafikverkets
            instruktion och i uppdragsdirektivet till Trafikverket varit tydlig
            med att den långsiktiga planeringen av transportinfrastrukturen
            ska utgå från ett trafikslagsövergripande förhållningssätt.
          </note>
          <note>
            I de senaste direktiven till Trafikverkets åtgärdsplanering för
            plan ­ perioden 2018–2029 finns även krav på att Trafikverket
            ska redovisa hur fyrstegsprincipen och ett trafikslagsövergripande
            perspektiv har tillämpats i förslagen till planer. Även i godstransportstrategin
            anförs att transport ­ systemet består av olika trafikslag och
            transportsätt som samverkar och kompletterar varandra.
          </note>
          <note>
            På flera sätt har alltså både riksdag och regering understrukit
            att fyr ­ stegsprincipen ska tillämpas. Regeringen gav också i
            slutet av förra man ­ datperioden ett uppdrag till Trafikverket
            att identifiera eventuella problem med att uppfylla regeringens
            ambition avseende fyrstegsprincipen, särskilt gällande steg 1-
            och steg 2-åtgärder. Om sådana problem identifieras ska Trafikverket
            omgående redovisa detta för regeringen tillsammans med för ­ slag
            till lösningar som säkerställer regeringens ambitioner.
          </note>
          <note>
            Jag instämmer därför i Miljöpartiets och Socialdemokraternas
            reservation i det här ärendet. Vi tycker att regeringen har vidtagit
            en hel del åtgärder. Riksrevisionens menar i sina rekommendationer
            att det ska förtydligas hur Trafikverket ska arbeta med de olika
            stegen i fyrstegsprincipen. När det gäller förtydligande undrar
            jag hur tydlig man behöver vara. Sedan kan det finnas hinder för
            finansiering och samverkan på ett effektivt sätt med kommuner
            och regioner, och där finns det säkert en förbättringspotential.
            Men det är inte det som står i rekommendationerna från Riksrevisionen.
          </note>
          <note>
            Som sagt: Det är väldigt viktigt att arbeta med fyrstegsprincipen
            och att vi får möjlighet att i större utsträckning arbeta med
            steg 1- och steg 2-åtgärder för att minska behovet av kostsamma
            och dyra investeringar men också för att hantera trafikens och
            transporternas klimatutsläpp på ett effektivt sätt.
          </note>
          <note>
            Eftersom frågan om E6:an togs upp tidigare här i debatten, fru
            talman, vill jag påpeka att det är ett exempel på hur fyrstegsprincipen
            har tillämpats på ett sätt som har gjort att man kunnat undvika
            onödiga och dyra investeringar. Det är väldigt positivt att Trafikverket
            nu tillämpar fyrstegsprincipen så att man undviker att göra onödiga
            investeringar i ytterligare infrastruktur. Det vill jag verkligen
            understryka.
          </note>
          <note type="speaker">
            Anf. 45 JESSIKA ROSWALL (M):
          </note>
          <note>
            Fru talman! Moderaterna bygger sin infrastrukturpolitik på två
            viktiga principer. Den första principen är att en fungerande infrastruktur
            är en förutsättning för tillväxt och sysselsättning. Det är vad
            vi brukar säga blodomloppet i själva samhällsbyggandet. Det är
            väldigt stora summor vi talar om när det gäller infrastruktur.
            Där kommer Moderaternas andra princip, att värna skattebetalarnas
            pengar. Att se nyttan av varje investering är väldigt viktigt.
          </note>
          <note>
            Fyrstegsprincipen är inget nytt verktyg. Det har funnits hos
            Trafikverket, tidigare Vägverket, sedan 1997, i mer än 20 år.
            Det är inget nytt verktyg, men det är heller ingen ny kritik.
          </note>
          <note>
            Jag behöver inte gå igenom fyrstegsprincipens delar, utan jag
            får tacka Jens Holm och Emma Berginger för bra genomgångar av
            dem.
          </note>
          <note>
            I Riksrevisionens rapport tas det upp en hel del kritik. Regeringen
            har sedan svarat på kritiken, och det är egentligen det som vi
            debatterar här i dag.
          </note>
          <note>
            Jag tycker att det är bra att det finns en bred politisk samsyn
            om att fyrstegsprincipen är bra i teorin eller, som Jens Holm
            sa här i debatten och som jag tänker stjäla, att den rätt tillämpad
            är en väldigt bra princip.
          </note>
          <note>
            I en tid av ökad trafik, bristande underhåll, som vi nyss har
            talat om i förra debatten, och ökade klimatpåfrestningar är det
            viktigt att vi använder alla de investeringar som vi gör på rätt
            sätt. Vi måste använda pengarna ansvarfullt, säkerställa att arbetskraften
            är på rätt ställe och att vi minskar den klimatpåverkande trafiken
            och stimulerar på rätt och effektivt sätt. Därför är det här en
            bra princip.
          </note>
          <note>
            Fru talman! I rapporten framförs kritik för att man inte är effektiv
            och att fokus alltjämt ligger på steg 3 och 4. Så kan vi inte
            ha det, dels för att det inte är ett effektivt användande av skattemedel,
            dels för att det tar för lång tid att bygga nytt överallt.
          </note>
          <note>
            Jag har läst vad regeringen har skrivit och att Trafikverket
            har tagit till sig en del av kritiken. Men som framgår av Moderaternas
            motion och utskottets förslag är det inte tillräckligt. Bland
            annat rekommenderar Riksrevisionen i sin rapport regeringen att
            förtydliga vad man menar och vilka åtgärder som ska prövas med
            ett trafikövergripande arbetssätt.
          </note>
          <note>
            Vi vet att vägtransporterna står för 30 procent av klimatutsläppen,
            att trafiken ökar och hur viktigt det är att vi använder våra
            investeringar rätt för att nå våra mål. Jag har sagt många gånger
            i den här kammaren att vi inte kan ställa transportslag mot varandra,
            utan vi måste satsa på rätt ställe. Då är det lite underligt att
            regeringen svarar på det sätt man gör. Jag förstår inte riktigt
            hur jag ska tolka det. Regeringen skriver att man inte delar Riksrevisionens
            synpunkt kring att dagens styrning inte stöder trafik ­ slagsövergripande
            arbetssätt.
          </note>
          <note>
            Fru talman! Det är som sagt var mycket stora pengar vi talar
            om när det gäller infrastruktur, och då är det viktigt att investeringarna
            gör så stor samhällsnytta som möjligt. Det kan tyckas självklart
            att det då är av vikt att de kalkyler som man använder är korrekta
            och rättvisande. Moderaterna och utskottet menar att regeringen
            bör ge Trafikverket i uppdrag att arbeta med att utveckla de samhällsekonomiska
            kalkylmodellerna när det gäller infrastrukturinvesteringar och
            att de samhälleliga investeringarna föregås av åtgärdsvalsstudier
            och prioriteras enligt fyrstegsprincipen.
          </note>
          <note>
            Jag har noterat att Trafikverket också har konstaterat att man
            har haft kvalitetsproblem och att man har vidtagit åtgärder för
            att komma till rätta med det. Det är bra. Man kan möjligtvis tycka
            att skulle ha skett tidigare.
          </note>
          <note>
            Fru talman! Riksrevisionen har också kritiserat de kostnadsbedömningar
            som finns till åtgärdsvalsstudier. Det är givetvis en allvarlig
            kritik, men regeringen har tagit till sig den och kommer att vidta
            åtgärder. Utskottet kommer givetvis att följa detta.
          </note>
          <note>
            Jag yrkar bifall till utskottets förslag.
          </note>
          <note type="speaker">
            Anf. 46 MAGNUS JACOBSSON (KD):
          </note>
          <note>
            Fru talman! När Trafikverket ska upprätta en åtgärdsvalsstudie
            ska alla projekt prövas enligt fyrstegsprincipen. Denna princip
            innebär att möjliga förbättringar i transportsystemet ska prövas
            stegvis enligt följande: överväga åtgärder som kan påverka transportefterfrågan,
            överväga åtgärder som medför mer effektivt utnyttjande av befintlig
            infrastruktur, överväga begränsade ombyggnationer och överväga
            nyinvesteringar eller större ombyggnationer.
          </note>
          <note>
            Vi kristdemokrater anser att denna princip är bra. Det är ett
            kostnadseffektivt sätt att försöka analysera hur man utvecklar
            ett trafiksystem.
          </note>
          <note>
            Riksrevisionen konstaterar att det hittills saknas en samlad
            utvärdering av den nya planeringsprocessen där fyrstegsprincipen
            ska vara vägle ­ dande. Syftet med granskningen har därför varit
            att undersöka om fyr ­ stegsprincipen tillämpas på avsett sätt
            i Trafikverkets åtgärdsplanering och i de åtgärdsvalsstudier som
            myndigheten genomför.
          </note>
          <note>
            Riksrevisionen för fram en del kritik, och vi kristdemokrater
            instämmer i denna. Vi har därför ställt oss bakom den motion som
            sedan blev utskottets hållning.
          </note>
          <note>
            KD står alltså bakom utskottets förslag om ett tillkännagivande
            till re ­ geringen avseende att regeringen vidtar åtgärder för
            att säkerställa fyr ­ stegsprincipens genomslag.
          </note>
          <note type="speaker">
            Anf. 47 EMMA BERGINGER (MP) replik:
          </note>
          <note>
            Fru talman! Med anledning av Magnus Jacobssons relativt korta
            inlägg är jag intresserad av att höra lite mer om hur han menar
            att regeringen ska vidta åtgärder för fyrstegsprincipens genomslag.
            Vad ytterligare efterfrågar Magnus Jacobsson?
          </note>
          <note>
            Fru talman! När jag stod i talarstolen glömde jag att yrka bifall
            till vår reservation, så jag gör det nu.
          </note>
          <note type="speaker">
            Anf. 48 MAGNUS JACOBSSON (KD) replik:
          </note>
          <note>
            Fru talman! I grunden handlar det om det som utskottet pekar
            på. Vi har velat ha mer tydlighet. Man kan alltid ställa den retoriska
            frågan: Räcker det inte att vi är i princip överens? Vi har ändå
            landat i att efterfråga mer tydlighet och därför ställt oss bakom
            utskottets hållning.
          </note>
          <note>
            Det finns andra intressanta frågor, som hur hela principen fungerar.
            Det var ett intressant replikskifte tidigare. Vi skiljer oss nog
            från en del andra partier i det att vi tänker att mer infrastruktur
            än vad man ibland kan tro kommer att fortsätta att vara på väg
            även när vi jobbar med fyrstegsprincipen. Men själva grundidén
            är att fyrstegsprincipen ska användas när man analyserar om det
            behövs ny infrastruktur, och vi tror att det är viktigt att regeringen
            också pekar på hur detta ska fungera framgent.
          </note>
          <note type="speaker">
            Anf. 49 EMMA BERGINGER (MP) replik:
          </note>
          <note>
            Fru talman! Jag uppfattade inte riktigt vilken typ av förtydligande
            som ledamoten Magnus Jacobsson önskar se.
          </note>
          <note>
            Låt mig understryka att Miljöpartiet tycker att det är viktigt
            att man använder sig av fyrstegsprincipen, inte bara för en ekonomisk
            effektivisering utan också för att nå de beslutade klimatmålen.
            Vi vill att transportsektorns klimatutsläpp, som faktiskt utgör
            en tredjedel av landets inrikes utsläpp, ska minska med 70 procent
            till 2030. Då är det viktigt att Sverige gör rätt prioriteringar
            så att vi inte försvårar möjligheten att nå klimatmålen.
          </note>
          <note type="speaker">
            Anf. 50 MAGNUS JACOBSSON (KD) replik:
          </note>
          <note>
            Fru talman! Det vi bland annat har pekat på är att regeringen
            ska arbeta för att utveckla den samhällsekonomiska kalkylmodellen
            för infrastruktur ­ investeringar och tydligt definiera vad som
            avses med trafikslagsövergri ­ pande anslag i arbetet med den
            kommande infrastrukturpropositionen. Så står det också i betänkandet,
            och det har vi valt att ställa oss bakom.
          </note>
          <note type="speaker">
            Anf. 51 HELENA GELLERMAN (L):
          </note>
          <note>
            Fru talman! Sverige har lagt fram en nationell plan på 700 miljarder
            för att utveckla den svenska transportinfrastrukturen mellan 2018
            och 2029. Denna plan ska uppdateras under mandatperioden, och
            det är då viktigt att vi prioriterar baserat på rättvisande underlag.
          </note>
          <note>
            Ett viktigt instrument för att kunna prioritera mellan olika
            åtgärder för att förbättra infrastrukturen och nå våra klimatmål
            är den så kallade fyrstegsprincipen. Syftet är bland annat att
            ge stöd för kostnadseffektiva lösningar.
          </note>
          <note>
            De fyra stegen innebär kortfattat att man för det första ser
            om man kan påverka efterfrågan och val av transportsätt, för det
            andra ser om man kan använda befintlig infrastruktur smartare,
            för det tredje ser om begränsade ombyggnationer ska föreslås.
            Först därefter kan man som fjärde åtgärd föreslå nyinvesteringar
            eller större ombyggnadsåtgärder.
          </note>
          <note>
            Med andra ord är fyrstegsprincipen viktig.
          </note>
          <note>
            Riksrevisionen har nu undersökt hur denna princip tillämpas i
            Trafikverkets åtgärdsplanering. Riksrevisionens övergripande slutsats
            är att regeringens och Trafikverkets styrning inte stöder ett
            trafikslagsövergripande arbetssätt, och man föreslår en rad åtgärder,
            som Liberalerna ställer sig bakom.
          </note>
          <note>
            Vi håller med Riksrevisionen om att regeringen bör säkerställa
            att fyrstegsprincipen används som tänkt så att man får fram kostnadseffektiva
            lösningar. Det är samtidigt viktigt att utveckla de underliggande
            samhällsekonomiska kalkylmodellerna för infrastrukturinvesteringarna.
            Inte minst gäller det värderingen av godstransporterna.
          </note>
          <note>
            Slutligen bör åtgärdsval för att lösa olika brister prövas med
            ett mer trafikslagsövergripande perspektiv. Trafikverket gör åtgärdsvalsstudier
            inom alla trafikslag, men de brister som behöver åtgärdas är sällan
            beskriv ­ na utifrån hur de kan lösas med olika trafikslag. Detta
            är inte minst viktigt när teknikutvecklingen går fort. Mängden
            elfordon ökar, och elflyg blir verklighet under nästa decennium.
            Med andra ord ökar de klimatsmarta valmöjligheterna.
          </note>
          <note>
            Hur väger vi in detta i kalkylerna för till exempel elvägar och
            nya järnvägar? Detta är jätteviktigt, speciellt när man tittar
            på kopplingen mellan höghastighetståg och elflyg.
          </note>
          <note>
            Det är viktigt att vi tillvaratar alla trafikslags potential,
            och det är därför glädjande att Liberalerna tillsammans med Centerpartiet,
            Moderaterna och Kristdemokraterna riktar ett tillkännagivande
            till regeringen för att snarast få de brister som Riksrevisionen
            pekat på åtgärdade.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 juni.)
          </note>
          <note>
            § 10 Ett ändrat prishöjningstak för frimärkta brev
          </note>
          <note>
            Trafikutskottets betänkande 2018/19:TU19
          </note>
          <note>
            Ett ändrat prishöjningstak för frimärkta brev (skr. 2018/19:113)
          </note>
          <note>
            föredrogs.
          </note>
          <note type="speaker">
            Anf. 52 MAGNUS JACOBSSON (KD):
          </note>
          <note>
            Fru talman! Jag vill inleda mitt anförande med att konstatera
            att vi delar regeringens uppfattning avseende behovet av en ny
            prissättningsmodell. Vi anser dock inte att det räcker med att
            man förändrar priset, utan det behövs en helt ny postlagstiftning.
            Vi har därför föreslagit att prismodellen ska utvärderas efter
            fem år och menar också att det behövs en utredning som tar fram
            en långsiktig lösning för postverksamheten.
          </note>
          <note>
            Fru talman! Hos oss som har våra rötter utanför storstadsregionerna
            finns en oro över vad som håller på att hända med Sverige. Vi
            ser akutmottagningar och BB avvecklas, hur polishus stängs och
            hur arbetsförmedling och försäkringskassa centraliseras till större
            orter.
          </note>
          <note>
            Men när vi försöker att utveckla våra gårdar och hem kommer andra
            myndighetspersoner och nekar bygglov på grund av närhet till bäckar
            eller till en liten sjö. Vi får problem när vi vill utveckla våra
            lokala vattenkraftverk, och våra avlopp granskas trots att de
            inte har några större utsläpp som påverkar miljön.
          </note>
          <note>
            Kort och gott: De myndigheter som skapar trygghet avvecklas,
            men de myndigheter som uppfattas som både rigida och svåra att
            kommunicera med verkar få alltmer resurser för att jaga landsbygdens
            befolkning.
          </note>
          <note>
            Fru talman! Det är utifrån detta perspektiv man måste förstå
            att många som bor på landsbygden känner oro över Postnords utveckling.
            Brev kommer inte i tid, och servicen upplevs som allt sämre. Samtidigt
            hör vi hur det talas om högre priser, varannandagsutdelning och
            neddragning av antalet lantbrevbärare.
          </note>
          <note>
            Postverksamheten är en viktig samhällsinstitution som måste fungera
            oavsett om vi befinner oss i fred eller i ofärd. Den ger människor
            trygghet och möjlighet att kommunicera med nära och kära oavsett
            om man äger en dator eller ej. Postens service ger små och medelstora
            företag möjlighet att utveckla sina affärsidéer och skicka försändelser
            till kunder både i och utanför Sverige.
          </note>
          <note>
            Det är därför inte bra att denna gamla institution riskerar att
            försämras till den milda grad att medborgarna tappar förtroendet
            för Sveriges förmåga att leverera post i hela landet.
          </note>
          <note>
            Fru talman! Vi står givetvis bakom alla våra reservationer, men
            för tids vinnande yrkar jag bifall endast till reservation 2.
          </note>
          <note type="speaker">
            Anf. 53 DENIS BEGIC (S):
          </note>
          <note>
            Fru talman! I dag behandlar vi trafikutskottets betänkande TU19
            Ett ändrat prishöjningstak för frimärkta brev .
          </note>
          <note>
            Fru talman! Nu har jag stått i den här talarstolen några gånger,
            och nästan varje gång har jag sagt att vi lever i en spännande
            tid. Digitaliseringens möjligheter är enorma, men detta ställer
            samtidigt krav på samhället att leverera samma service som tidigare.
            Därför måste vi som politiskt ansvariga se till att servicen till
            våra medborgare fortsätter att vara god.
          </note>
          <note>
            Ett av de kanske hårdast drabbade serviceområden vi har är postförsändelser.
            Brevvolymerna på den svenska postmarknaden fortsätter att minska.
            Sedan år 2000 har brevvolymerna minskat med ca 36 procent. Postnord
            har under samma period förlorat 47 procent av sina brevvolymer.
          </note>
          <note>
            Under 2017 skickades sammanlagt 2,2 miljarder försändelser. Det
            är en minskning med 3 procent jämfört med år 2016. Postnords brevvolymer
            har fallit med 5 procent – det är 2 procent högre än för marknaden
            som helhet. PTS rapporterar – själva rapporten har visserligen
            inte kommit, utan detta är en muntlig rapport – att minskningen
            av Postnords brevvolymer under 2018 kan vara upp till 10 procent,
            och då tappar inte Postnord dessa volymer till andra postoperatörer
            utan till digitaliseringen.
          </note>
          <note>
            Därför behöver vi prisregleringen i postförordningen. Det är
            för att skapa nödvändiga förutsättningar för en mer långsiktigt
            hållbar reglering som ökar möjligheterna att tillhandahålla denna
            samhällsomfattande tjänst på ett mer hållbart sätt. Enligt postlagen
            ska den samhällsomfattande tjänsten säkerställas genom upphandling.
            Detta är ännu ett skäl för att ändra i prisregleringen.
          </note>
          <note>
            Skulle det bli nödvändigt att upphandla tjänsten krävs i sådana
            fall ytterligare utredning och analyser, till exempel av vilka
            delar av den samhällsomfattande posttjänsten som inte kan upprätthållas
            och varför samt beräkningar av vad det skulle kosta oss skattebetalare.
          </note>
          <note>
            PTS har av regeringen fått i uppdrag att ta fram ett prishöjningstak
            enligt utredningens förslag, som innebär att den som delar ut
            post utöver ändringar i KPI ska kunna få höja priserna med den
            procentuella volymförändringen av tjänsten ett visst år.
          </note>
          <note>
            I sin redogörelse för utskottet 2019 underströk Postnord behovet
            av ett reformerat pristak enligt det förslag som PTS tagit fram.
            Postnord framhöll att den samhällsomfattande posttjänsten i Sverige
            inom en nära framtid kommer att orsaka ekonomiska förluster för
            koncernen och därmed äventyra förutsättningarna för att utföra
            samhällsuppdraget i dess nuvarande form. Till samma slutsats kommer
            också PTS i rapporten Svensk postmarknad 2019 .
          </note>
          <note>
            Fru talman! Av skrivelsen framgår att den föreslagna prishöjningsmodellen
            kan komma att innebära att portot för frimärkta brev höjs mer
            än vad som skulle ha varit tillåtet med det nuvarande prishöjningstaket.
            Enligt Postlagsutredningens uppfattning har dock detta ringa konsekvenser
            för privatpersoner.
          </note>
          <note>
            38 procent av dem som skickar brev betalar mellan 51 och 200
            kronor. Denna ändring på 1 krona skulle innebära att de får en
            årlig extra kostnad på 30 kronor.
          </note>
          <note>
            Fru talman! Ändringar i postlagen ger PTS möjligheter att precisera
            den samhällsomfattande posttjänsten. Tillämpningen av postlagen
            kan därmed anpassas efter användarnas behov av service. Det kan
            bidra till bättre förutsättningar för att långsiktigt upprätthålla
            en god och funktionell postservice i hela landet. Därigenom uppnås
            också ökad tydlighet såväl för den som tillhandahåller posttjänsten
            som för samtliga postmottagare i landet om vilken servicenivå
            som ska garanteras.
          </note>
          <note>
            Jag vill sammanfattningsvis säga att en väl fungerande postservice
            är av central betydelse i samhället, och jag välkomnar de åtgärder
            som vidtagits för att värna en samhällsomfattande posttjänst av
            god kvalitet.
          </note>
          <note>
            Mot bakgrund av det jag sagt vill jag yrka bifall till utskottets
            förlag och avslag på reservationerna.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 juni.)
          </note>
          <note>
            Ajournering
          </note>
          <note>
            Kammaren beslutade kl. 12.17 på förslag av andre vice talmannen
            att ajournera sammanträdet till kl. 13.00 då en aktuell debatt
            om kapacitetsbrist i elsystemet skulle äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 13.00.
          </note>
          <note>
            § 11 Aktuell debatt om kapacitetsbrist i elsystemet
          </note>
          <note type="speaker">
            Anf. 54 LARS HJÄLMERED (M):
          </note>
          <note>
            Fru talman! Vi möts nu av oroande signaler om kapacitets- och
            elbrist i Sverige. Företaget Ellevio säger att de i höst ska börja
            neka kunder in ­ koppling på elnätet i Stockholm. I Göteborg minskas
            kraftvärmeproduk ­ tionen så att marginalerna minskar. I Skåne
            vittnar företaget Pågen om att de inte kan växa och anställa som
            de vill och önskar för att det inte finns eleffekt.
          </note>
          <note>
            Detta är inte rimligt, fru talman. Läget förvärras också av beslut
            och diskussion kring saker som elnät men också om lokal produktion,
            som kraftvärme. Energibranschen väcker frågor om problem och utmaningar,
            näringslivet likaså. Till och med landshövdingen i Stockholm vill
            på statsrådet Ygemans uppdrag leda en elkriskommission.
          </note>
          <note>
            Det här är skäl nog för riksdagen att ta tag i detta och debattera
            det. Det är skäl nog för att göra en oberoende analys för att
            se vad det är som har gått fel i Regeringskansliet, att ändra
            om och att mota bort el- och kapacitetsbrist, fru talman.
          </note>
          <note type="speaker">
            Anf. 55 Statsrådet ANDERS YGEMAN (S):
          </note>
          <note>
            Fru talman! Jag vill börja med att tacka Moderaterna för att
            de har tagit initiativ till denna debatt. På det sättet kan vi
            kanske reda ut en del av de missförstånd som florerar i debatten
            och som riskerar att skrämma upp människor och företag i onödan
            – någonting jag inte tror att Moderaterna vill bidra till.
          </note>
          <note>
            Fru talman! Sverige har ett överskott på el. Vi exporterar 15–20
            terawattimmar om året. 51 av 52 veckor om året är vi nettoexportörer
            av el. De få dagar vi importerar el är det framför allt vattenkraft
            från Norge.
          </note>
          <note>
            Vi har också en bred energiöverenskommelse på plats. Det är en
            överenskommelse som samlar 70 procent av den här kammaren. Det
            ger långsiktiga spelregler för branschen. Detta är något som omvärlden
            avundas oss och som andra länder tyvärr har misslyckats med.
          </note>
          <note>
            Vi har enligt IEA världens bästa elnät. Det ger oss bra förutsättningar
            att klara de utmaningar vi står inför. En snabbt växande befolkning
            i storstadsområdena och ett samhälle som elektrifieras i allt
            snabbare takt innebär att kapaciteten i elnäten behöver öka. Det
            gäller stamnät, regionalnät och lokala nät.
          </note>
          <note>
            Låt mig ändå inledningsvis säga att detta i grunden är en positiv
            utveckling. Att samhället växer, att det frustar och att det går
            bra för Sverige är någonting vi ska glädjas åt.
          </note>
          <note>
            Flera har under de senaste åren lyft att elnäten behöver byggas
            ut i snabbare takt. Det tror jag att alla i den här kammaren kan
            vara överens om. I debatten kan det låta som om ingenting görs,
            men verkligheten är snarast den motsatta. Svenska kraftnät tiodubblar
            investeringarna i el ­ näten. I måndags tog jag emot Nätkoncessionsutredningens
            slutbetänkan ­ de, som innehåller förslag för att halvera tiden
            för byggande av viktiga elnät.
          </note>
          <note>
            Men det räcker inte att bygga stamnät. Även de lokala och de
            regionala näten måste byggas ut, och här ser vi en annan utveckling.
            Trots dramatiskt ökade vinster investeras det inte tillräckligt
            i näten. En av de större elnäts ­ ägarna ökade sina vinster med
            360 procent förra året. Men investeringarna har inte ökat nämnvärt.
          </note>
          <note>
            Regeringen har därför beslutat om nya regler för att öka incitamenten
            till nätutbyggnad och minska de stora vinstuttagen, som drabbar
            svenska elkonsumenter. Många elkonsumenter har tvingats se sina
            elräkningar stegra de senaste åren. Sedan 2014 har elnät spriserna
            ökat med i snitt 27,4 procent. I Kramfors har kundernas elnätsavgifter
            ökat med 84 procent på fem år. De stora elnätsbolagen är tyvärr
            värst. Eon har till exempel ökat sina elnätsavgifter med närmare
            40 procent de senaste fem åren. Samtidigt har investeringarna
            i näten över huvud taget inte motsvarat prishöjningarna på konsumentsidan.
          </note>
          <note>
            Den föreslagna nyordningen från regeringen har kritiserats av
            EU men också av Moderaterna. De vill att elkonsumenterna ska få
            ännu högre elräkningar. Den nya regleringen innebär starkare incitament
            för elnätsutbyggnad och 17 miljarder kronor lägre elkostnader
            för konsumenterna. För en vanlig villaägare kan det handla om
            flera tusenlappar per år. Men Moderaterna vill hellre att de stora
            elnätsbolagen ska fortsätta att göra stora vinster på bekostnad
            av vanligt folk.
          </note>
          <note>
            Moderaterna är också, som vi har hört här i dag, kritiska mot
            skatten på kraftvärme. Kraftvärmen har en viktig roll i energiförsörjningen,
            men den måste precis som alla andra kraftslag bära sina egna klimat-
            och miljökostnader.
          </note>
          <note>
            I det moderatstyrda Stockholm vill man stänga ned elproduktionen
            i Stockholm Exergi samtidigt som man oroar sig för kommunens elförsörjning.
            I flera kommuner stoppar man elnätsutbyggnad. Man är inte beredd
            att göra en lite mindre vinst i det kommunalägda bolaget för att
            kunna garantera elförsörjningen för stockholmare.
          </note>
          <note>
            Om vi ska klara klimatomställningen kommer Sverige att behöva
            elektrifieras. Det är en omställning som redan har börjat men
            där stora delar fortfarande ligger framför oss. Sverige har världens
            kanske bästa förutsättningar att klara denna omställning.
          </note>
          <note type="speaker">
            Anf. 56 LARS HJÄLMERED (M):
          </note>
          <note>
            Fru talman! Jag vill, och vi vill, att fler företag etablerar
            sig och växer i Sverige. Det är därför jag blir oroad när ett
            företag som Pågen, som är en av de största privata arbetsgivarna
            i Malmö, inte kan växa och anställa som de vill och önskar för
            att det inte finns eleffekt. Om detta hade varit ett enda exempel
            hade det kunnat passera, men det är ett av flera som nu kommer
            upp.
          </note>
          <note>
            Denna kapacitetsbrist i nät och produkti on drabbar inte bara
            företag. I min hemstad finns en oro och diskussion om huruvida
            man kommer att kunna elektrifiera kollektivtrafiken som man har
            tänkt. Det är likadant i Stockholm. Där förs en diskussion om
            huruvida eleffekten räcker till en utbyggd tunnelbana. I Malmö
            handlar det om ett utbyggt sjukhus, om det kommer att kunna kopplas
            in på elnätet och huruvida eleffekten räcker eller inte.
          </note>
          <note>
            Detta är inte rimligt. Hushåll och företag ska kunna räkna med
            en trygg tillgång till el och annan energi. Jag menar att det
            krävs handlingskraft. Vi har föreslagit ett kraftvärmepaket där
            vi väljer bort regeringens direkt skadliga beskattning på kraftvärmen
            och parar det med bra byggregler, rimliga regler för biobränsle
            och skogspolitik.
          </note>
          <note>
            Vi vill att elnätsregleringen ses över och att man ställer sig
            frågan: Kommer de nödvändiga nätinvesteringarna att ske så att
            vi kan elektrifiera kollektivtrafiken, koppla in nya sjukhus och
            bygga nya bostäder?
          </note>
          <note>
            Vi har också föreslagit snabbare investeringar i elnät och elproduktion.
            Vi har sagt ja till varje höjning av anslaget till Svenska kraftnät.
            Vi är tydliga med att inriktningen är att värna och utöka vattenkraften
            och välkomna mer ny teknik. Vi har också den senaste tiden sagt
            att vi är öppna för en diskussion om fortsatt drift av Ringhals
            1 och 2.
          </note>
          <note>
            Allt detta sammantaget, fru talman, gör vi för att hushåll och
            företag ska kunna få en trygg tillgång till el och annan energi.
          </note>
          <note>
            Jag ställer mig frågan om regeringen verkligen förstår situationens
            allvar. Vi har den första frågan om den lokala produktionen av
            kraftvärme, där alltså inte bara Moderaterna har varit kritiska
            mot skatteförslagen utan även experter överlag. Kraftbolag i Stockholm,
            Göteborg, Malmö och på andra ställen antingen minskar eller stänger
            kraftproduktion, skatter kommer inte in, marginalerna minskar
            och företag som Pågen kan inte växa och anställa. Frågan är: Är
            regeringen beredd att ompröva ställningstagandet och fundera på
            om någonting gick fel i Regeringskansliet?
          </note>
          <note>
            Den andra frågan är elnätsfrågan, där jag inte tycker att man
            ska göra om allting från grunden men ändå ställa sig frågan: Finns
            det skäl att titta på detta om de nödvändiga nätinvesteringarna
            kommer på plats i till exempel huvudstaden? Det säger inte bara
            jag; även EU-kommissionen säger i ett brev riktat till statsrådet
            Ygeman att man borde tänka om och fundera kring den beslutade
            elnätsregleringen.
          </note>
          <note>
            Fru talman! Frågan är nu, med de beslut regeringen har fattat
            utanför energiöverenskommelsen, om regeringen är beredd att prestigelöst
            titta på vad konsekvenserna har blivit och eventuellt byta fot.
          </note>
          <note type="speaker">
            Anf. 57 JOSEF FRANSSON (SD):
          </note>
          <note>
            Fru talman! I dag debatterar vi på Moderaternas begäran kapacitetsbristen
            i energisystemet, detta med anledning av de konsekvenser som energibranschen
            ser av kanske i första hand regeringens höjda skatter på fossileldade
            kraftvärmeverk.
          </note>
          <note>
            Regeringen har knappast gjort sig känd för en genomtänkt och
            försiktigt framåtskridande politik. Snarare har man gjort sig
            känd för att skjuta från höften, hänfalla åt fluffig symbolpolitik
            och köra över Lagrådet och andra sakkunniga remissinstanser. Nu
            har man bestämt sig för att vårt helt världsunika, nästan fossilbefriade
            elsystem ska bli av med den lilla spillra som fortfarande kommer
            från fossileldade kraftvärmeverk – och fort ska det gå! Att energisystemet
            ska fungera och kunna leverera till sina kunder verkar vara sekundärt.
          </note>
          <note>
            Vi sverigedemokrater har i våra långsiktiga mål sagt att vi ska
            gå mot en 100 procent fossilfri energiproduktion. Detta menar
            vi dock är nåbart bara genom att anläggningarna ingår i EU:s utsläppshandelssystem,
            vilket de anläggningar som nu är aktuella gör. Att då införa en
            dubbelbeskattning som innebär en åttadubbling av koldioxidskatten
            och en tredubbling av energiskatten får långtgående konsekvenser,
            nämligen att anläggningarna inte kommer att vara i bruk när vintern
            kommer. Det är i alla fall en påtaglig risk.
          </note>
          <note>
            Eller för att citera den tunga remissinstansen Energiföretagen
            Sverige: ”Energiföretagen Sverige vill sammantaget i skarpa ordalag
            varna reger ­ ingen för att genomföra skattehöjningarna då de
            riskerar leda till en akut kapacitetsbrist i elförsörjningen i
            framför allt Stockholm och Malmö.”
          </note>
          <note>
            Hur har då statsrådet och energiministern Anders Ygeman bemött
            denna blytunga kritik av regeringens politik?
          </note>
          <note>
            Kritiken är ”att vinna kortsiktiga politiska poäng”, säger han
            i ett sammanhang. I ett annat sammanhang säger han att ett privat
            energibolag ”ogillar att betala miljökostnader”. I ett läge där
            det handlar om att driva verksamhetsdelar med förlust säger man
            alltså till privata bolag: Det är ni som inte gillar att betala
            miljökostnader.
          </note>
          <note>
            Mitt i denna energikris tror jag mig dock ha hittat en ledtråd
            till reger ­ ingens agerande. Den finner jag på Twitter, där statsrådet
            skriver om en stjärna som ska namnges: ”Stjärnan borde få namnet
            Greta, planeten kan ­ ske hopp? Så får hoppet kretsa kring stjärnan
            Greta som en påminnelse om vad som behöver göras för vår planets
            överlevnad. Få svenskar har bidragit så mycket till hopp … som
            Greta Thunberg.”
          </note>
          <note>
            Vår energiminister låter sig här alltså ledas av ett barn som
            predikar att vi politiker ska fatta beslut utifrån en känsla av
            panik. Det kanske kan säga lite grann om dessa panikartade beslut.
            Det är ju ungefär så barn ibland gör.
          </note>
          <note>
            (Applåder)
          </note>
          <note>
            I detta anförande instämde Eric Westroth (SD).
          </note>
          <note type="speaker">
            Anf. 58 RICKARD NORDIN (C):
          </note>
          <note>
            Fru talman! Det är välkommet med en debatt om kapacitetsbristen
            i det svenska elnätet. Jag hoppas att detta markerar en återgång
            till att fokusera på verkliga problem snarare än att bedriva valpropaganda.
            Det handlar om flaskhalsar i näten, att elen – oavsett hur mycket
            som produceras i stora vindkraftsparker, i kärnkraftverk eller
            av vattenkraften – helt enkelt inte tar sig in i städerna.
          </note>
          <note>
            Det är viktigt att poängtera att det inte är någon som blir utan
            el. Det handlar om potentiell utbyggnad som inte blir av. Den
            risk att vi ska få helt nedsläckta städer som vissa sprider skräckpropaganda
            om finns helt enkelt inte. Att problemen är allvarliga och måste
            åtgärdas är dock en självklarhet.
          </note>
          <note>
            Lika självklart är det att som centerpartist ledset behöva konstatera
            att det är först när storstäderna får problem som övriga partier
            vaknar. Detta är ju ingen nyhet. Kapacitetsbristen har funnits
            länge på Gotland. Trots det har planerna på en tredje kabel avbrutits.
            Även i Uppsala har problemen funnits under längre tid. Men när
            Stockholm och Malmö larmar, då svarar övriga partier.
          </note>
          <note>
            Jag välkomnar att vi nu börjar prata lösningar. För Gotlands
            del är den tredje kabeln given. Tillståndet finns; det är bara
            att återuppta bygget – om nu övriga partier faktiskt prioriterar
            det och vill Gotlands väl. För de andra städerna är situationen
            lite svårare.
          </note>
          <note>
            Centerpartiet har länge förespråkat ett antal lösningar som skulle
            göra betydlig skillnad på både kort och lång sikt. Vi har pratat
            om ett grönt spår i tillståndsprocesserna så att det går snabbare
            att få fram de saker som verkligen gör skillnad, i det här fallet
            elnät. Vi har pratat om att möjliggöra användarflexibilitet, det
            vill säga att allting inte måste användas precis samtidigt. Det
            är nämligen det som ger problem i nätet, som gör att man inte
            kan garantera el under den där topplasttimmen när vi alla använder
            den som mest. Kan vi använda exempelvis våra varmvattenberedare
            och värmepumpar lite smartare och inte köra dem alla samtidigt
            finns det kapacitet att hämta.
          </note>
          <note>
            Då handlar det om flexibel elskatt och om de pilotförsök med
            flexibla elnätsavgifter och annat som vi har drivit på för. Sådant
            gör skillnad direkt. Det handlar också om att ge möjlighet för
            nätbolagen att upphandla lokal kraft över tid så att man faktiskt
            kan behålla en del av kraftverken och också ställa om till förnybart.
            Det handlar om att säkra grön-gas-principen, alltså den princip
            som gör att om man kör ett kraftverk på biogas och pytsar in lika
            mycket biogas någon annanstans i systemet – precis som det funkar
            med ursprungshandeln kring el – kan man också behålla ett antal
            kraftverk som annars hade lagts ned.
          </note>
          <note>
            Detta är lösningar som gör skillnad i verkligheten, flera av
            dem redan på kort sikt. Till det har vi också den nätkoncessionsutredning
            som har kommit. Det är dags att göra verkstad och släppa valretoriken!
          </note>
          <note>
            (Applåder)
          </note>
          <note type="speaker">
            Anf. 59 BIRGER LAHTI (V):
          </note>
          <note>
            Fru talman, statsrådet, kollegor och ni som lyssnar digitalt!
            Jag börjar med att tacka Moderaterna för att de lyfter den intressanta
            och viktiga frågan om kapacitetsbrist i elsystemet. Det gläder
            mig att Moderaterna då väl har kommit till insikt om marknadskrafternas
            förmåga att hantera viktiga samhällsfunktioner. Hur har de lyckats?
            Vad var det som hände när man avreglerade marknaderna så att det
            finns kommunala nät, lokala nät och transmission från Svenska
            kraftnät? Vem är det som ska ha ansvaret för att vi har kapacitet
            att dela ut el?
          </note>
          <note>
            El har vi i landet, precis som många har varit inne på. Vi har
            en produktion av el. V i exporterar mellan 15 och 20 terawattimmar
            per år. Någonstans kommer då frågan: Vems ansvar är det att man
            inte har byggt ut näten i tillräcklig omfattning?
          </note>
          <note>
            Jag hörde i Moderaternas inledningsanförande att man skyller
            på att Regeringskansliet inte har gjort tillräckligt. Vi från
            Vänsterpartiet brukar alltid säga att man ska fasa ut skadliga
            subventioner, och jag kan när det gäller kraftvärmen sträcka mig
            så långt som att säga att denna signal till kraftverksägarna borde
            ha kommit tidigare. Man borde ha haft insikten att detta skulle
            komma att hända och blivit varse att det nu var verklighet.
          </note>
          <note>
            Det man har varit duktig på, fru talman, är att dela ut vinster
            från nätbolagen. Det har blivit monopol, och där har det verkligen
            inte brustit. Man har haft stora vinster, och dem har man delat
            ut. Men signalerna om att det kommer att bli brist har funnits
            länge. Där kan jag även ge en liten känga till Svenska kraftnät:
            Redan för tio tolv år sedan började de prata om kapacitetsbrist
            och flaskhalsar mellan prisområde 2 och 3, men sedan har det tagit
            lång tid.
          </note>
          <note>
            Vi i Vänsterpartiet har länge sagt att det tar för lång tid med
            tillståndsprocesser. Det ska man jobba med, och nu finns det väl
            någonting på g. Men att lägga hela skulden på Regeringskansliet
            tycker jag är lite magstarkt. Det finns faktiskt de som har ansvar
            för att de regionala näten inte kan leverera det som vi har i
            landet.
          </note>
          <note>
            Jag välkomnar debatten. Det ska bli spännande att höra olika
            nyanser på var problemet verkligen ligger.
          </note>
          <note type="speaker">
            Anf. 60 CAMILLA BRODIN (KD):
          </note>
          <note>
            Fru talman! I dag debatterar vi kapacitetsbristen i elsystemet,
            en fråga som blivit alltmer påtaglig. Det är inte ett larm om
            vad som kommer att hända om tio femton år, utan problemen och
            utmaningarna finns här och nu.
          </note>
          <note>
            Det är helt riktigt att det inte saknas el. Det handlar om hur
            man får elen till rätt plats. Den når inte fram. Vår förmåga till
            en självförsörjande elproduktion har krympt.
          </note>
          <note>
            Vi har nu kunnat ta del av förslaget som januaripartierna har
            kommit överens om. Där drar man bokstavligen snabbt undan mattan
            genom en chockhöjd skatt på fossila bränslen till kraftvärmen
            – en skattehöjning som kom från ingenstans, eller så kom den till
            väldigt sent på natten när man försökte komma överens. Några riktiga
            analyser hann man dock inte göra.
          </note>
          <note>
            Fru talman! På några månader ska företagen alltså ställa om,
            vilket får konsekvenser. Kraftvärmeproduktion i tre städer läggs
            ned i förtid. Man ville rycka bort den här mattan, men man tänkte
            till exempel inte på att korta tillståndsprocesserna eller på
            att lagändringar kring användarflexibilitet kanske borde ha gjorts
            först för att det över huvud taget skulle ge den gröna effekt
            man är ute efter. Nu uppstår i stället konsekvenser som saknar
            lösningar.
          </note>
          <note>
            Vi har tidigare hört om Pågen i Malmö. Malmö har redan slagit
            i taket och kan inte ansluta nya kunder. Tåg får periodvis köra
            på reducerad hastighet, och företag överväger etableringar i andra
            länder för att det är fullt i nätet. Blir det en kall vinter nästa
            år finns risk för roterande bortkoppling av elkunder.
          </note>
          <note>
            Genom att ett kraftverk stängs innan ersättning är på plats får
            Stockholm fullt i nätet redan i höst och kommer att behöva säga
            nej till större anslutningar såsom ny tunnelbana, nya elbussar,
            Förbifart Stockholm, bostadsområden och nya företag, vilket skulle
            vara förödande för Sveriges välstånd och tillväxt.
          </note>
          <note>
            Fru talman! Vi kristdemokrater tycker att detta är oansvarigt,
            eftersom vi vill att Sverige ska lyckas minska klimatbelastningen
            från både transport- och industrisektorn. Då är en massiv elektrifiering
            helt nödvändig – det räcker inte med några laddstolpar på Södermalm.
            Lösningarna saknas.
          </note>
          <note type="speaker">
            Anf. 61 ARMAN TEIMOURI (L):
          </note>
          <note>
            Fru talman! Jag tackar Moderaterna för initiativet till dagens
            debatt. Hela energifrågan, både för sig och tillsammans med klimatfrågan,
            är förmodligen två av vår tids största utmaningar. Det svenska
            elnätet behöver rustas för miljarder. Politiken måste också leverera
            en långsiktig plan för elnätsbolagen.
          </note>
          <note>
            Liberalerna står inte bakom energiöverenskommelsen, men vi har
            välkomnat en energiöverenskommelse 2.0 om ambitionsnivån är att
            stärka svensk konkurrenskraft och ta itu med klimatutmaningarna
            på riktigt. En version 2.0 kräver också att man tar ett helhetsgrepp
            och slutar att tänka i stuprör.
          </note>
          <note>
            För att Sverige ska bli ett fossilfritt välfärdsland med minskade
            klimat ­ utsläpp och för att kunna nå målet krävs mer elektrifiering,
            vilket i sin tur kräver ett pålitligt elnät. Där står Sverige
            inför stora utmaningar.
          </note>
          <note>
            Vi vet att effektförsörjningen till framför allt storstadsområdena
            är en utmaning de kommande åren. Svenska kraftnät har också gett
            besked om att de inte kan garantera ett ökat uttag av el i dessa
            områden och planerar därför stora investeringar för att säkra
            kapaciteten.
          </note>
          <note>
            Energi är grundbulten i det svenska samhället och en del i lösningen
            för att klara av klimatutmaningarna. Ska vi utvecklas som industrination,
            exempelvis genom att elektrifiera transportsektorn, måste vi ha
            ett elnät som går att lita på. Vi vet också att hela 35 procent
            av Sveriges elnät i dag är 40 år eller äldre och behöver bytas
            ut, vilket motsvarar reinvesteringar på ungefär 150 miljarder.
          </note>
          <note>
            Den svenska elmarknaden är lagreglerad på ett sätt som även styr
            prisutvecklingen i fyraårsperioder. För elnätsbolagen skapar det
            här en ryckighet som gör det svårt att planera. För att göra de
            investeringar som krävs måste det alltså finnas en långsiktig
            plan för elnätet. Detta ger dock inte en i princip monopolstyrd
            marknad friheten att inte ta ansvar. Elnätsbolagen måste göra
            investeringar som krävs. Långsiktig politik måste dock lägga grunden.
          </note>
          <note>
            Fru talman! Hela energifrågan är tillsammans med klimatfrågan
            förmodligen två av vår tids största utmaningar. Nu hoppas jag
            på en god dialog mellan kammarens alla partier. Vi har en svår
            uppgift, men vi måste sluta tänka i stuprör och tillsammans skapa
            en långsiktig plan.
          </note>
          <note type="speaker">
            Anf. 62 LORENTZ TOVATT (MP):
          </note>
          <note>
            Fru talman! Lorentz Terawatt, kanske.
          </note>
          <note>
            Det svenska elnätet står inför utmaningar. Men låt oss för att
            undvika förvirring i debatten först konstatera vad som inte är
            det stora problemet här.
          </note>
          <note>
            Det är alltså inte så att den kapacitetsbrist som vi ser på vissa
            håll i landet och som vi diskuterar här beror på att Sverige som
            nation producerar för lite el. Det här missförståndet behöver
            vi reda ut. Tvärtom är det nämligen så att Sverige är en stor
            nettoexportör av el, och de få gånger vi behöver importera rör
            det sig som sagt huvudsakligen om norsk vattenkraft. Den stora
            nettoexporten beror inte minst på den stora utbyggnaden av förnybar
            elproduktion.
          </note>
          <note>
            Däremot finns det som tidigare sagts utmaningar i själva nätkapacite
            ­ ten. Detta beror på en alldeles för låg investeringstakt under
            många år. Som tur är håller dock denna trend på att vända. Nu
            investerar Svenska kraftnät mer än på många år. Svårigheten ligger
            förstås i långa ledtider och tillståndsprocesser.
          </note>
          <note>
            Som tur är finns även andra åtgärder. Vi behöver bli smartare
            vad gäller själva användningen av el. Lokala och regionala marknader
            för handel med systemtjänster, flexibla resurser och ny digitaliserad
            teknik behöver utvecklas. Kanske ska elkrävande verksamheter få
            ersättning för att koppla bort sig under effekttopparna. Priset
            behöver bli mer flexibelt, elnäten behöver bli smartare och mer
            lokal produktion behöver stimuleras.
          </note>
          <note>
            Fru talman! Utmaningar ska mötas med kreativitet och framåtanda,
            inte med konservatism. Det är inte möjligt att bygga ett kärnkraftverk
            på Stora torget i Uppsala, trots att det ibland låter så på vissa
            högerpartier. Vi måste i stället tro på teknikutvecklingen och
            omställningen.
          </note>
          <note type="speaker">
            Anf. 63 Statsrådet ANDERS YGEMAN (S):
          </note>
          <note>
            Fru talman! Tack för en bra första omgång! Jag uppfattade en
            konkret fråga, och den var från Lars Hjälmered. Han frågade mig:
            Är regeringen beredd att prestigelöst titta på konsekvensen av
            den politik som förs?
          </note>
          <note>
            Mitt svar på den frågan är ja, det är vi – gärna tillsammans
            med Moderaterna och de andra partierna i energiöverenskommelsen.
            Det är klart att vi ska följa upp konsekvenserna. Men då ska det
            vara konsekvenserna i verkligheten och inte i de politiska mardrömsscenarier
            som ibland målas upp i debatten.
          </note>
          <note>
            Sverigedemokraterna är upprörda över att jag hyllar Greta Thunberg.
            Det kan ju roa en del. Men man kan fråga sig vad Sverigedemokraternas
            motstånd mot Greta Thunberg beror på. Varför kan inte Sverigedemokraterna
            glädjas med en framgångsrik svensk medborgare som hyllas runt
            om i världen? Vadan denna missunnsamhet?
          </note>
          <note>
            Tillåt mig bara ödmjukt fråga när Josef Fransson blev bjuden
            till Barack Obama och hyllad av honom. När blev Jimmie Åkesson
            inbjuden till FN-högkvarteret och hyllad av Guterres? När var
            Josef Fransson och Jimmie Åkesson och fikade med påven och tackades
            för sina insatser för mänskligheten?
          </note>
          <note>
            Jag kan ha missat dessa inslag på tv, men jag anar ett drag av
            missunnsamhet i Sverigedemokraternas retorik.
          </note>
          <note>
            Låt mig därför fråga: Är det inte lite konstigt att när miljontals
            ungdo ­ mar runt om i världen går ut på gatorna och slåss för
            sin framtid och för klimatet, då står vi här i kammaren och diskuterar
            att sänka skatten på kol ­ eldning. Sänka skatten på koleldning!
            Det är möjligt att det finns rationella motiv till det, men låt
            mig ändå fråga dem som har argumenterat för detta: När menar ni
            att det är rätt tid för kolet att bära sina egna klimatkostnader?
            När är det möjligt att fasa ut koleldning i våra storstäder?
          </note>
          <note>
            Jag har noterat i debatten att det finns många krav på regeringen.
            Det är naturligt i en politisk debatt. Jag tar gärna det. Men
            jag blir lite undrande. Varför förs det inte fram några krav på
            eljättarna, de som har beslutat att lägga ned kraftproduktionen,
            de som har beslutat att om de ska bära sina egna klimatkostnader
            tänker de inte producera el? Varför vill ni lägga utbyggnadskostnaderna
            för elnätet på Sveriges hårt prövade konsumenter?
          </note>
          <note>
            Ni vill öka vinsterna för elnätsföretagen med 27 miljarder kronor
            utan ett enda ytterligare krav på investeringar. Hur ökar det
            leveranssäkerheten för Sveriges elkonsumenter?
          </note>
          <note>
            (Applåder)
          </note>
          <note type="speaker">
            Anf. 64 LARS HJÄLMERED (M) replik:
          </note>
          <note>
            Fru talman! Pågen får nu beskedet att företaget inte kan växa
            i Malmö som det vill och önskar. I Göteborg finns en diskussion
            om man kommer att kunna använda tiotals eller hundratals elbussar
            som man har tänkt sig. I Stockholm ges besked att man kommer att
            neka inkoppling av nya kunder med start i höst. Och det finns
            en diskussion om tunnelbanan.
          </note>
          <note>
            Det här är allvarligt. Det är av den anledningen jag tycker att
            man ska ta en diskussion och se vilka beslut regeringen har fattat
            utanför energi ­ överenskommelsen när det gäller till exempel
            elnät och lokal kraftvärme ­ produktion.
          </note>
          <note>
            Då måste det till en form av seriös analys när man ser konsekvenserna.
            Om det stängs ned kraftproduktion i Stockholm, Göteborg och Malmö,
            så att viktiga arbetsgivare inte kan expandera, är det rimligt
            att man gör analysen och är beredd att backa när något har gått
            fel.
          </note>
          <note>
            Här kommer min fråga till statsrådet. Är man beredd att utöver
            att göra en analys faktiskt kunna backa för att det inte ska bli
            en kapacitetsbrist i elen i de större städerna i Sverige?
          </note>
          <note type="speaker">
            Anf. 65 Statsrådet ANDERS YGEMAN (S) replik:
          </note>
          <note>
            Fru talman! Vi är beredda att prestigelöst titta på varje beslut.
            Jag blir lite frågande: Varför ställer inte Lars Hjälmered frågan
            till sin partikollega i Stockholm, som är den som har fattat beslut
            om att lägga ned kraftproduktionen, trots att den går med hundratals
            miljoner i vinst? Varför? Varför ställer du den frågan till mig?
            Jag äger ingen elproduktion. Jag är beredd att verka för att det
            ska bli likformiga villkor på marknaden, att varje energislag
            ska bära sina egna klimatkostnader. Jag tycker att det verkar
            vara en dålig idé att subventionera kolkraft för att i stället
            missgynna kärnkraft, vindkraft eller något annat energislag.
          </note>
          <note>
            Ställ gärna frågan om energiförsörjningen i Stockholm, men ställ
            den till den som hotar att stänga ned energiproduktionen i Stockholm,
            nämligen Anna König Jerlmyr, det moderata finansborgarrådet.
          </note>
          <note type="speaker">
            Anf. 66 LARS HJÄLMERED (M) replik:
          </note>
          <note>
            Fru talman! Vi är alltså i ett läge där man har byggt ut ett
            sjukhus i Malmö men man vet inte om eleffekten räcker. Vi vet
            inte om elbussar i Göteborg kan kopplas på. Pågens, som är en
            stor arbetsgivare, har alltså fått nej till att expandera. Det
            ansvariga statsrådet säger att det är en lokalpolitiker i Stockholm
            som är ansvarig.
          </note>
          <note>
            Jag blir lätt förbluffad. Jag tycker att vi ska titta på det
            som är vårt ansvar, nämligen den nationella policyn för elnät
            och kraftvärme för att se vad det är som har gått fel med regeringens
            förslag. Kommer de nödvändiga investeringarna i näten att ske?
            Är man beredd att backa från reger ­ ingens sida när man ser konsekvenserna?
          </note>
          <note type="speaker">
            Anf. 67 Statsrådet ANDERS YGEMAN (S) replik:
          </note>
          <note>
            Fru talman! För ordningens skull; jag har nu svarat tre gånger
            på Lars Hjälmereds fråga. Jag är beredd att prestigelöst titta
            på konsekvenserna, men det ska vara konsekvenser i verkligheten.
          </note>
          <note>
            Men återigen säger jag att det är Eon, kraftjätten, som har beslutat
            att stänga ned sin produktion. Varför riktar du ingen fråga till
            Eon? Stockholm Exergi i Stockholm drivs och ägs av stockholmarna
            under ledning av det moderata kommunalrådet. Varför ställs inte
            frågan till dem?
          </note>
          <note>
            Ingen har hittills fått nej till att koppla upp sig på det svenska
            elnätet. Jag har personligen frågat både Eons vd och Ellevios
            vd.
          </note>
          <note>
            (ANDRE VICE TALMANNEN: Jag vill påminna såväl ledamöter som statsråd
            om att samtliga talar via talmannen, inte direkt i du-form.)
          </note>
          <note type="speaker">
            Anf. 68 JOSEF FRANSSON (SD) replik:
          </note>
          <note>
            Fru talman! Det var väl inte helt oväntat att herr Ygeman skulle
            hugga på Gretaspåret. Det är ganska förutsägbart. Naturligtvis
            tolkar statsrådet det som att jag har synpunkter på att barn engagerar
            sig politiskt. Så är absolut inte fallet. Det tycker jag att barn
            ska göra.
          </note>
          <note>
            Det jag kritiserar är att vuxenvärlden, i det här fallet ministrar,
            låter sig ledas av barn och deras slutsatser. Kanske har statsrådet
            till och med missuppfattat Greta Thunbergs budskap. Hennes budskap
            är: I don’t want your hope. I want you to panic. Det är Greta
            Thunbergs budskap.
          </note>
          <note>
            Om det är att sprida hopp i världen känns det som 1984-språk
            – orwellianska kanske.
          </note>
          <note type="speaker">
            Anf. 69 Statsrådet ANDERS YGEMAN (S) replik:
          </note>
          <note>
            Fru talman! Jag uppfattade ingen fråga från Josef Fransson, utan
            han fortsätter att prata om Greta Thunberg.
          </note>
          <note>
            Låt oss i stället diskutera klimatet. Josef Fransson vill ju
            återinföra subventioner av koleldning i Sverige framför exempelvis
            kärnkraft eller vindkraft.
          </note>
          <note>
            Vad är bakgrunden till det? När kan Josef Fransson tänka sig
            att börja trappa ned subventionerna av koleldning?
          </note>
          <note type="speaker">
            Anf. 70 JOSEF FRANSSON (SD) replik :
          </note>
          <note>
            Fru talman! Det är som jag sa i mitt anförande, nämligen att
            vi också har ett mål att det inte ska finnas fossileldade kraftvärmeverk
            i Sverige. Men i det här läget gäller en sak, och det är en uppmaning
            från Sverigedemokraternas och min sida till regeringen, nämligen
            att göra om och göra rätt. Ha inte så bråttom.
          </note>
          <note>
            Lyssna på vuxna och sakkunniga, inte på barn. Det är budskapet
            jag skickar med ministern i dag.
          </note>
          <note type="speaker">
            Anf. 71 Statsrådet ANDERS YGEMAN (S) replik:
          </note>
          <note>
            Fru talman! Jag är beredd att lyssna på FN:s klimatpanel, som
            ger råd. Jag är beredd att lyssna på Klimatpolitiska rådet, som
            säger att vi ska avskaffa subventioner av kol- och oljeeldning
            och fasa ut det fossila. Dem är Josef Fransson och Sverigedemokraterna
            uppenbarligen inte beredda att lyssna på.
          </note>
          <note type="speaker">
            Anf. 72 RICKARD NORDIN (C) replik:
          </note>
          <note>
            Fru talman! Jag tänkte att jag skulle ge Socialdemokraterna en
            tredje chans.
          </note>
          <note>
            Under två debatter den senaste månaden har varken Monica Haider
            eller Patrik Engström från Socialdemokraterna kunnat svara. Nu
            går frågan till Anders Ygeman.
          </note>
          <note>
            I valrörelsen uttalade sig energiminister Ibrahim Baylan den
            5 september. Vi kunde både höra i radio och läsa att han öppnar
            för en tredje kabel till Gotland. Han sa att det var viktigt att
            inte bara komma med fina utspel i en valrörelse utan att man också
            måste stå bakom det som sägs.
          </note>
          <note>
            Så, Anders Ygeman: Står nu Socialdemokraterna bakom detta, eller
            var det bara fina ord i en valrörelse? Vad har Socialdemokraterna
            gjort, vad har regeringen gjort och vad har hänt sedan den 5 september
            i frågan om en tredje Gotlandskabel?
          </note>
          <note type="speaker">
            Anf. 73 Statsrådet ANDERS YGEMAN (S) replik:
          </note>
          <note>
            Fru talman! Tack, Rickard Nordin, för frågan!
          </note>
          <note>
            Vi har nu den ordningen i Sverige att vi inte har statsråd som
            beslutar om vilka elkablar som ska dras eller inte. Trots att
            vi har tiodubblat investeringarna i elnäten är det ytterst Svenska
            kraftnät som beslutar med utgångspunkt i den situation som råder.
          </note>
          <note>
            Jag har den största respekt för behovet av att trygga Gotlands
            energiförsörjning och behovet av ytterligare kablar till Gotland,
            men det beslutet ska fattas av myndigheten.
          </note>
          <note type="speaker">
            Anf. 74 RICKARD NORDIN (C) replik:
          </note>
          <note>
            Fru talman! Statsrådet Ygeman säger att Ibrahim Baylan, hans
            företrädare, hade fel och inte hade rätt att uttala sig på den
            punkten? Han lovar uppenbarligen saker som han själv inte kan
            hålla. Det vore möjligt att antingen lägga in i budgeten eller
            ge ett uppdrag till Svenska kraftnät. Det är helt avgörande.
          </note>
          <note>
            Ygeman lyfter själv upp klimatfrågan. Ska det finnas en chans
            att ställa om den tunga industrin på Gotland, som står för 85
            procent av Sveriges cementförsörjning, då måste man ha den tredje
            elkabeln. Det är helt avgörande. När kommer den?
          </note>
          <note>
            Anf. 75 Statsrådet ANDERS YGEMAN (S) replik :
          </note>
          <note>
            Fru talman! Jag kan bara välkomna Rickard Nordins engagemang
            för Gotlands elförsörjning och försäkra honom att jag har ett
            lika varmt engagemang.
          </note>
          <note type="speaker">
            Anf. 76 CAMILLA BRODIN (KD) replik:
          </note>
          <note>
            Fru talman! Svenska kraftnäts rapport från 2018 visar att marginalerna
            för den svenska kraftbalansen och förmågan att vara självförsörjande
            med tillräckligt med el vid höglastsituationer krymper.
          </note>
          <note>
            Hur underlättas detta av att Ringhals 1 och 2 tas ur bruk samtidigt
            som transmission inte är utbyggd till Malmö-Skåne, och hur klimatnyttig
            blir importen?
          </note>
          <note type="speaker">
            Anf. 77 Statsrådet ANDERS YGEMAN (S) replik:
          </note>
          <note>
            Fru talman! Tack, Camilla Brodin, för frågan! Det underlättas
            naturligtvis inte av det, men jag tror inte heller att det utgör
            något större försvårande av det hela.
          </note>
          <note>
            Vi har ju den ordningen med energiöverenskommelsen att det är
            aktörerna som på marknadsmässiga grunder beslutar om kärnkraft
            ska drivas eller inte drivas och om man önskar investera i ny
            kärnkraft.
          </note>
          <note>
            Vad jag förstått har företaget gjort inspektioner av de rostskador
            och sättningar som finns i underlaget och på marknadsmässiga grunder
            kommit fram till att det inte är lönsamt att laga dessa kärnkraftverk
            och att det skulle vara förknippat med för stora säkerhetsproblem
            att driva dem vidare utan att laga dem.
          </note>
          <note>
            Jag välkomnar att det efter den överenskommelse som vi och Kristdemokraterna
            gjorde har fattats beslut om enorma investeringar i energi i Sverige.
            Jag tror att det är över 60 miljarder som har investerats i ny
            energi. Det tycker jag att både Camilla Brodin och jag kan vara
            stolta över.
          </note>
          <note type="speaker">
            Anf. 78 CAMILLA BRODIN (KD) replik:
          </note>
          <note>
            Fru talman! Detta är ju någonting som vi ser innebär stora problem,
            och problemen är här och nu.
          </note>
          <note>
            Kapacitetsbristen har vi, och när Svenska kraftnät larmar om
            detta om och om igen gör det ju att vi kommer att behöva importera
            el. Är den elen verkligen klimatsmart? Kan vi ändå ha fossilfri
            el? Det tycker vi kristdemokrater är nödvändigt.
          </note>
          <note>
            Min fråga till Anders Ygeman är hur vi ska lösa detta.
          </note>
          <note type="speaker">
            Anf. 79 Statsrådet ANDERS YGEMAN (S) replik:
          </note>
          <note>
            Fru talman! Jag är en stor anhängare av både marknadsekonomi
            och frihandel. Jag tror att alla blir rikare om vi har ett utbyte
            av varor och tjänster – så även av elektricitet.
          </note>
          <note>
            Som jag nämnde i mitt inledningsanförande är majoriteten av den
            elektricitet vi importerar vattenkraftsel från Norge, som är väldigt
            klimatsmart.
          </note>
          <note>
            Vi ser också att man runt om i världen och framför allt i vårt
            närområde gör samma energiomställning som vi gör, så vi ska bejaka
            utbytet med andra länder.
          </note>
          <note type="speaker">
            Anf. 80 ARMAN TEIMOURI (L) replik:
          </note>
          <note>
            Fru talman! Jag blev lite orolig när statsrådet Ygeman i sitt
            inledningsanförande sa att vi har el 51 av 52 veckor. Det är ju
            den 52:a veckan som är viktig. Därför skulle jag vilja ställa
            en fråga om Ringhals 1 och 2.
          </note>
          <note>
            Även om man vore beredd att blunda för klimatutmaningarna, blunda
            för att de ekonomiska förutsättningarna för att driva vidare kärnkraft
            har förbättrats och blunda för alla larmrapporter om effektbrist
            undrar jag: När hela den samlade basindustrin uttrycker oro och
            efterfrågar en utredning om Ringhals 1 och 2, vad är det som gör
            det så svårt för regeringen att ställa sig bakom det och göra
            en utredning?
          </note>
          <note type="speaker">
            Anf. 81 Statsrådet ANDERS YGEMAN (S) replik:
          </note>
          <note>
            Fru talman och Arman Teimouri! Jag vill bara rätta ledamoten
            – jag sa inte att vi har el 51 av 52 veckor om året. Vi har el
            52 veckor om året. Precis som Arman Teimouri är jag en frihandelsvän.
            Vi säljer el många veckor om året, och vi importerar el många
            veckor om året. Vi är nettoexportör 51 av 52 veckor om året.
          </note>
          <note>
            Det är ägarna till kärnkraften som ska avgöra om det är marknadsekonomiskt
            lönsamt att driva kärnkraften vidare. Jag är övertygad om att
            de förfinar de kalkylerna gång på gång. Det står Arman Teimouri
            och alla andra fritt att föra den debatten med ägarna av svensk
            kärnkraft.
          </note>
          <note type="speaker">
            Anf. 82 ARMAN TEIMOURI (L) replik:
          </note>
          <note>
            Fru talman! Staten är väl också ägare till Vattenfall, vad jag
            vet.
          </note>
          <note>
            Men det handlar också om att se klimatutmaningarna, se att vi
            har förbättrade ekonomiska förutsättningar att driva vidare kärnkraft
            och se alla larmrapporter om effektbristen.
          </note>
          <note>
            Om hela basindustrin efterfrågar att man gör en utredning om
            Ringhals 1 och 2 vore det väl fint om man faktiskt gjorde den
            utredningen?
          </note>
          <note type="speaker">
            Anf. 83 Statsrådet ANDERS YGEMAN (S) replik:
          </note>
          <note>
            Fru talman! Det står alla medborgare och partier fritt att själva
            investera i svensk kärnkraft. Det står även basindustrin fritt
            att själv investera i svensk kärnkraft om man anser att det är
            ekonomiskt lönsamt för framtiden.
          </note>
          <note>
            Hittills har jag noterat att varken liberaler eller representanter
            för basindustrin har investerat en enda krona i svensk kärnkraft
            medan man har investerat 60 miljarder i svensk vindkraft. Det
            kanske kan vara läge att dra några slutsatser även av detta.
          </note>
          <note>
            (Applåder)
          </note>
          <note type="speaker">
            Anf. 84 LARS HJÄLMERED (M):
          </note>
          <note>
            Fru talman! Vi har ett problem, och vi har utmaningar i Sverige
            under de kommande åren.
          </note>
          <note>
            När företag som Pågen inte kan växa som de vill och önskar är
            det ett problem för Malmö och Sverige.
          </note>
          <note>
            Har vi en diskussion om eleffekten räcker till bussar, tunnelbana,
            sjukhus och nya fastigheter är åtminstone jag inte nöjd med utvecklingen.
            Då krävs politiskt ledarskap för att ta tag i det hela.
          </note>
          <note>
            Moderaternas svar är ett kraftvärmepaket, där vi väljer bort
            regeringens skadliga skatter på kraftvärmen. Det handlar om en
            översyn av elnätsregleringen för att hålla igen avgifterna men
            samtidigt säkra att nödvändiga elnätsinvesteringar sker så att
            nya sjukhus, samhällsfastigheter och annat kan kopplas på.
          </note>
          <note>
            Det gör mig oroad, det regeringen har gjort med diskussion om
            elnät och i synnerhet den lokala produktionen när det nu stängs
            ned, marginalerna minskar och det kommer ytterligt oroande signaler.
            Då är det glädjande att Anders Ygeman säger sig vilja göra en
            prestigelös, oberoende analys av regeringspolitiken.
          </note>
          <note>
            Nästa fråga som inställer sig, fru talman, är denna: Om dessa
            problem är och kommer, är regeringen då beredd att backa till
            exempel om kraftvärmeförslagen? Det är ju den naturliga följden
            av detta. Är det ett icke önskat utfall och man till exempel inte
            kan få de hundratals önskade nya elbussarna i Stockholm och Göteborg
            måste ju regeringen, om den menar allvar med detta, hedervärt
            och ansvarstagande kunna säga här i talarstolen: Ja, vi är beredda
            att backa från det som har blivit fel i den tidigare politiken.
          </note>
          <note type="speaker">
            Anf. 85 Statsrådet ANDERS YGEMAN (S) replik:
          </note>
          <note>
            Fru talman! Jag har nu tre gånger besvarat Lars Hjälmereds fråga.
            Men Lars Hjälmered har inte besvarat min fråga, så jag ställer
            den igen:
          </note>
          <note>
            Varför vill Moderaterna lägga 27 miljarder kronor i ökad kostnad
            på elkonsumenterna utan ett enda krav på att elnätet ska byggas
            ut?
          </note>
          <note type="speaker">
            Anf. 86 LARS HJÄLMERED (M) replik:
          </note>
          <note>
            Fru talman! Jag tycker att statsrådet ska ta lite ansvar för
            de egna besluten om kraftvärme och konsekvenserna det får i våra
            större städer i stället för att stå här och hitta på.
          </note>
          <note>
            Det Moderaterna har sagt är att det rimliga nu är att vi håller
            igen elnätsavgifterna och i en analys tittar på om de nödvändiga
            nya elnäten kommer att komma på plats. Det tycker jag är det ansvarstagande
            i detta, i den situation som råder när företag som Pågen och andra
            nekas fortsatt expan ­ sion.
          </note>
          <note type="speaker">
            Anf. 87 Statsrådet ANDERS YGEMAN (S) replik:
          </note>
          <note>
            Fru talman! Menar Lars Hjälmered att Ulf Kristersson ljuger?
            Han säger ju att han kräver att regeringen drar tillbaka detta.
            Då blir det ju de här miljarderna. Då blir det inte de här kraven
            på elnätsutbyggnad.
          </note>
          <note>
            Talar Lars Hjälmered för Moderaterna, eller har Ulf Kristersson
            fel?
          </note>
          <note type="speaker">
            Anf. 88 LARS HJÄLMERED (M) replik:
          </note>
          <note>
            Fru talman! Både jag och Ulf Kristersson har alltså röstat för
            ändringen i ellagen, och både jag och Ulf Kristersson har pratat
            om att det rimliga är att man nu gör en prestigelös översyn av
            elnätsregleringen.
          </note>
          <note>
            Om det är så att det nekas inkoppling i huvudstaden och på andra
            ställen måste man helt enkelt säkra att de nödvändiga nätinvesteringarna
            kommer att ske så att samhällsfastigheter, bussar och annat kommer
            på plats och samtidigt hålla igen elnätsutvecklingen på ett sätt
            som inte har skett historiskt.
          </note>
          <note>
            Det är det tydliga beskedet. Vi tar ansvar. Frågan är vad regeringen
            gör.
          </note>
          <note type="speaker">
            Anf. 89 RICKARD NORDIN (C) replik:
          </note>
          <note>
            Fru talman! Jag har hört två saker från Moderaterna. Vi har talat
            om kraftvärmens beskattning och om elnätsregleringen. Inget av
            detta hjälper ju flera av de städer som har problem. I Uppsala
            löser det ingenting. Elnätsregleringen är på lång sikt. På Gotland
            löser det ingenting över huvud taget. Ulf Kristersson öppnade
            i valrörelsen för att bygga ut tredje Gotlandskabeln. Jag har
            inte hört någonting från Moderaterna sedan valrörelsen, vare sig
            i den eller i andra frågor.
          </note>
          <note>
            Vad ska man egentligen göra för alla andra, som inte bor i Malmö
            eller Stockholm?
          </note>
          <note type="speaker">
            Anf. 90 LARS HJÄLMERED (M) replik:
          </note>
          <note>
            Fru talman! Jag kan gärna beskriva vad vi vill göra när det gäller
            till exempel vattenkraften, för att säkra tilliten i systemet.
            Det handlar om att värna och utveckla den. Vi har, tillsammans
            med bland annat Centerpartiet, idéer när det gäller ny förnybar
            energi och att nyttja tekniken bättre. Vi har öppnat för en förutsättningslös
            diskussion om fortsatt drift av Ringhals 1 och 2 och vad det kan
            betyda för Sverige som helhet. Vi har stått bakom varje ökning
            av anslagen till Svenska kraftnät för stamnätets utbyggnad. Jag
            kan fortsätta listan. För oss är detta ett samlat paket för att
            folk ska kunna ha trygg tillgång till el och energi.
          </note>
          <note type="speaker">
            Anf. 91 RICKARD NORDIN (C) replik:
          </note>
          <note>
            Fru talman! Det finns ju inte så mycket vattenkraft på Gotland,
            och Ringhals finns inte heller där. I Uppsala är det kapacitetsproblem,
            precis som på Gotland. Det löser vi inte med mer elproduktion
            någon annanstans.
          </note>
          <note>
            Hur ska Moderaterna göra för att hantera dessa problem, som funnits
            långt innan och är helt oberoende av de förslag som Moderaterna
            nu lägger fram?
          </note>
          <note type="speaker">
            Anf. 92 LARS HJÄLMERED (M) replik:
          </note>
          <note>
            Fru talman! Om man ska tala om ansvar är detta ändå en sak där
            man måste analysera vad effekterna blir. Det är därför vi har
            landat i att vi tycker att man ska se över elnätsregleringen.
            Det är därför vi är emot vad regeringen, men också Centerpartiet,
            har varit med och gjort när det gäller kraftvärmen, som vi tycker
            är direkt skadligt.
          </note>
          <note>
            Ulf Kristersson har, som Rickard Nordin mycket riktigt påpekar,
            öppnat för en tredje Gotlandskabel. Man måste, menar vi, ta hänsyn
            inte bara till strikt samhällsekonomi utan även till säkerhetspolitik
            och tillgänglighet. Den diskussionen tar vi gärna även fortsatt.
          </note>
          <note type="speaker">
            Anf. 93 BIRGER LAHTI (V) replik:
          </note>
          <note>
            Fru talman och Lars Hjälmered! Lars Hjälmered har flera gånger
            nämnt att detta med kraftvärme skulle vara det största problemet.
            Jag håller med om att det blev snabba svängningar. Men om ni bortser
            från kraftvärmen, som givetvis har betydelse för de här orterna
            : H ar marknadskrafterna, som faktiskt har rått när det gäller
            nätutbyggnad, skött sitt?
          </note>
          <note type="speaker">
            Anf. 94 LARS HJÄLMERED (M) replik:
          </note>
          <note>
            Fru talman! Jag tycker att det är en rimlig och klok fråga från
            Birger Lahti. Nej, jag tycker inte att elnätsregleringen har fungerat
            om vi tittar på en längre räcka av år i Sverige. Det har varit
            överklaganden och ryckig prissättning och därmed ett slags politisk
            osäkerhet, som har påverkat kunderna i form av inte minst väldigt
            stora ökningar av elnätsavgifterna. Detta är naturligtvis icke
            önskvärt, och jag hoppas att vi kan komma ifrån det.
          </note>
          <note>
            Kraftvärmen är ett lokalt problem som regeringen har skapat nu
            och som därför är aktuellt i debatten.
          </note>
          <note type="speaker">
            Anf. 95 BIRGER LAHTI (V) replik:
          </note>
          <note>
            Fru talman! Det skulle man också kunna lösa. Om man betalar ett
            pris kommer de nämligen att köra på fast de betalar sina utsläpp.
          </note>
          <note>
            En annan fråga: I södra Sverige skulle vi ha färdiga investeringspengar
            för havsbaserad vindkraft, men försvaret säger nej. Vad är Moderaternas
            syn på att försvaret har fått en så stor påverkan på den svenska
            elförsörjningsproblematiken? Halva Sverige är i stället ett övningsfält
            för Nato.
          </note>
          <note type="speaker">
            Anf. 96 LARS HJÄLMERED (M) replik:
          </note>
          <note>
            Fru talman! Vi anser ju att man inte bara ska öva med Nato utan
            även bli medlem i organisationen. Det är viktigt att vi säkrar
            samhällets behov gällande försvar och säkerhet. Men jag är alldeles
            övertygad om att detta naturligtvis måste kunna och kan kombineras
            med sådana saker som energiproduktion, både till havs och på land.
          </note>
          <note>
            Det jag också tycker är viktigt, fru talman, är att vi går från
            ord till handling och tar itu med en del av de problem som finns
            kring till exempel kraftvärmen. Det är detta som har aktualiserats
            på sistone.
          </note>
          <note type="speaker">
            Anf. 97 LORENTZ TOVATT (MP) replik:
          </note>
          <note>
            Fru talman! Det har blivit mer och mer tydligt att Moderaterna
            är villiga att med skattemedel understödja kärnkraften. Men jag
            måste ändå säga att jag blev överraskad och nästan illa till mods
            när jag förstod att Moderaterna med skattemedel vill gå in och
            stötta den kvarvarande fossileldningen i Sverige. Man vill alltså
            stötta kolkraft. Varför vill Moderaterna göra detta?
          </note>
          <note type="speaker">
            Anf. 98 LARS HJÄLMERED (M) replik:
          </note>
          <note>
            Fru talman! Det Moderaterna och jag vill är att sjukhus ska kunna
            kopplas in på elnätet. Vi vill att man ska kunna bygga nya hyresbostäder
            och koppla in nya industrier. När det nu blir en väldigt ansträngd
            situation och diskussion tycker jag att det ansvarstagande och
            hedervärda vi kan göra är att försöka ta tag i detta och analysera
            vilka politiska reformer man ska genomföra.
          </note>
          <note>
            Det är därför vi landar i att vi tycker att det regeringen gör
            på kraftvärmeområdet är olämpligt. Det minskar den lokala produktionen
            och gör att fler riskerar att få ett besked likt det Pågen i Malmö
            fick.
          </note>
          <note type="speaker">
            Anf. 99 LORENTZ TOVATT (MP) replik:
          </note>
          <note>
            Fru talman! Regeringens gröna skatteväxling har hittills varit
            en fullkomlig succé. Fossileldning – kolkraft – läggs nu ned i
            Sverige och ersätts med bioeldad kraft. Detta är en otrolig succé.
            Värtaverket är ett bra exempel på detta. Man lägger ned det som
            är koleldat och sparar i stället en av pannorna som reservkraft
            med bioeldning. Det är detta Moderaterna nu vill driva emot. Man
            vill fortsätta skattesubventionera koleldning i Sverige. Jag tycker
            att det är obegripligt.
          </note>
          <note type="speaker">
            Anf. 100 LARS HJÄLMERED (M) replik:
          </note>
          <note>
            Fru talman! Denna framgång innebär alltså att koldioxidutsläppen
            i Sverige har ökat när Miljöpartiet har styrt de senaste åren.
            Göteborg Energi har gjort en analys som visar att det Lorentz
            Tovatt nu talar om skulle leda till ökade växthusgasutsläpp i
            Göteborgsfallet och när det gäller Rya kraftvärmeverk. Så det
            finns nog lite olika uppfattningar om effekterna av detta.
          </note>
          <note>
            Men för oss är detta ingen dogmatik. Det handlar om att vi vill
            se tillväxt, utveckling och inkoppling av elbussar, sjukhus och
            nya fastigheter. Då måste vi titta på vad som behöver göras när
            det gäller elnät och andra områden.
          </note>
          <note type="speaker">
            Anf. 101 JOSEF FRANSSON (SD):
          </note>
          <note>
            Fru talman! Det är dags att göra lite reflektioner kring vad
            som har sagts här i kammaren i dag. Jag tycker att det har varit
            en ganska bra debatt. Man har visat var man står från både det
            ena och det andra hållet. Centerpartiet har återigen visat att
            man har hamnat mycket rätt när man har hoppat över till det socialistiska
            blocket – eller numera det liberalsocialistiska blocket.
          </note>
          <note>
            Det har upprepats här att vi har så gott om energi i Sverige.
            Vi exporterar 51 veckor av 52. Jag har inte tittat det senaste
            året, men det stämmer alldeles säkert. Anledningen till detta
            är att politisk klåfingrighet har tryckt in en massa ny kapacitet
            i nätet, som marknaden egentligen aldrig har efterfrågat.
          </note>
          <note>
            Det rör sig om väderberoende energislag som vind- och solkraft,
            som inte löser de utmaningar vi har när det gäller vår energisituation.
            Nu ska man alltså stänga av Ringhals 1 och 2, säger man. Har vi
            överskott då? Klarar vi då 51 veckor av 52? Det solklara svaret
            är nej. Vi har en mycket ansträngd situation framför oss.
          </note>
          <note>
            Därför tycker jag att det är beklagligt att man från regeringens
            sid a låter sig ledas av populism – av barn i det här fallet –
            som Ygeman visade prov på i veckan. Jag vill bara avsluta med
            att säga att man, när man skickar ett barn framför sig i debatten,
            inte gör det för att väcka debatt utan för att döda debatten.
            Man gör det för att vi andra, som inte tycker som det här barnet,
            ska tystas. Det är hela syftet med detta, och jag tycker att det
            är anskrämligt dåligt.
          </note>
          <note type="speaker">
            Anf. 102 BIRGER LAHTI (V) replik:
          </note>
          <note>
            Fru talman och Josef Fransson! Du sa i ditt anförande att politisk
            klåfingrighet har gjort att vi kan exportera. Skulle det vara
            politisk klåfingrighet om man gick in med subventionerade pengar
            för att hålla Ringhals 1 och 2 vid liv?
          </note>
          <note type="speaker">
            Anf. 103 JOSEF FRANSSON (SD) replik:
          </note>
          <note>
            Fru talman! Man kan vända och vrida på detta. Vi har alltid nya
            termer och det nya språkbruket som hela tiden ska användas. Den
            ene påstår att ett visst energislag har vissa miljökostnader och
            tar sig rätten att definiera vilka dessa kostnader är och säger
            att det är mycket dyrare än ett annat energislag.
          </note>
          <note>
            Ett skäl till att kärnkraften blir så dyr är att man ställer
            en massa ytterligare krav på kärnkraften som kanske är rimliga.
            Hur som helst finns det ett uttalat mål… Oj, tog talartiden slut
            så fort ?
          </note>
          <note type="speaker">
            Anf. 104 BIRGER LAHTI (V) replik:
          </note>
          <note>
            Fru talman! Tack för försöket till svar från Josef Fransson!
            Det du kanske skulle ha kommit till är att man faktiskt tog bort
            en kostnad för kärnkraften på omkring 5 miljarder genom skatten
            på termisk effekt. Kärnkraften har fått möjlighet att överleva,
            tycker jag. Men ändå driver ni på för att politiken ska se till
            att man fortsätter med Ringhals 1. Det är politisk klåfingrighet.
            Kan inte Josef Fransson hålla med om det?
          </note>
          <note type="speaker">
            Anf. 105 JOSEF FRANSSON (SD) replik:
          </note>
          <note>
            Fru talman! Den politiska klåfingrigheten består i att man har
            tryckt in en massa effekt i systemet i form av vindkraft med mera
            som aldrig har efterfrågats, vilket skapar obalans på nätet och
            en himla massa problem i ett system som faktiskt funkade. Detta
            har man gjort samtidigt som man i energiöverenskommelser och annat
            uttryckligen säger att kärnkraften inte har en framtid utan ska
            avvecklas. Då är det väl inte så konstigt att marknaden inte vill
            investera? Man känner inte framtidstro. Det är beklagligt, kan
            jag bara säga.
          </note>
          <note type="speaker">
            Anf. 106 RICKARD NORDIN (C):
          </note>
          <note>
            Fru talman! Att måla upp en problembild är lätt. Att lägga fram
            förslag är uppenbarligen svårare.
          </note>
          <note>
            Jag väntar på fortfarande på svar från de andra partierna: Vad
            vill ni göra? Finns det några andra förslag än att subventionera
            kolkraft eller höja elnätsavgifterna? Jag har faktiskt inte hört
            ett enda förslag. Det jag möjligtvis har hört är att när argumenten
            tryter tar man till kärnkraftsfrågan igen, men det löser inte
            problemet.
          </note>
          <note>
            Centerpartiet fokuserar på lösningarna. Vi vill bygga en tredje
            Gotlandskabel. Det är bara att köra. Vi vill ha ett grönt spår
            i miljöprocesserna och tillståndsprocesserna, så att de miljöbra
            sakerna helt enkelt får förtur och går smidigare att bygga.
          </note>
          <note>
            Vi vill möjliggöra användarflexibilitet, som gör att vi tar bort
            timmarna med allra högst belastning genom att styra saker lite
            smartare. Detta är enkelt. Det är enkel teknik som redan finns
            och används, exempelvis i Uppsala. Då måste vi också se till att
            den affärsmodellen fungerar. Då kan vi inte ha en platt elskatt
            som gör att det blir dyrt även när elen är billig och att det
            inte blir tillräckligt dyrt när elen borde vara mycket dyrare.
          </note>
          <note>
            Vi vill också ge möjlighet för nätbolag att upphandla kraft lokalt
            över en längre tid. Det finns kraftverk som kan köras på förnybart,
            men det är inte lönsamt att göra det direkt mot elpriset alla
            gånger. Men om man då kan få betalt från nätbolaget för den nätnytta
            och samhällsnytta man gör finns det möjligheter.
          </note>
          <note>
            Vi vill också säkra grön-gas-principen. Det är helt orimligt
            att kraftverk stängs ned för att massbalansprincipen, alltså att
            man garanterar lika mycket tillförd biogas som man själv använder,
            inte accepteras av Svenska kraftnät. Detta har man fått nekade
            bud på.
          </note>
          <note>
            Det finns lösningar. Frågan är om den politiska viljan från andra
            partier finns att göra något, eller om de hellre håller uppe konfliktnivåer
            och målar problembilder för att det är enklare. Upp till bevis!
          </note>
          <note type="speaker">
            Anf. 107 LARS HJÄLMERED (M) replik:
          </note>
          <note>
            Fru talman! Sverige har ju utmaningar och problem med elkapacitet
            de kommande åren. Det är oklart om effekten i alla lägen räcker
            till bagerier, elbussar, sjukhus och allt vad det kan vara.
          </note>
          <note>
            Centern är ju ett stödparti åt regeringen och är delansvarigt
            för den kostnadssmäll som nu drabbar kraft- och fjärrvärme. Experter
            ifrågasätter mycket av den politiken. Jag vill fråga Rickard Nordin:
            Är Centerpartiet, nu när man börjar se effekten av detta, berett
            att ompröva skatteförslagen vad gäller kraftvärme?
          </note>
          <note type="speaker">
            Anf. 108 RICKARD NORDIN (C) replik:
          </note>
          <note>
            Fru talman! För Centerpartiet är det självklart att de fossila
            kraftslagen ska bära sina kostnader. Då kan man inte subventionera
            dem. Det är faktiskt en grundläggande princip, inte minst i den
            gröna skatteväxlingen som Lars Hjälmered och Moderaterna också
            brukar omhulda.
          </note>
          <note>
            För vår del ska vi självklart titta på åtgärder, men då är det
            framför allt sådant som underlättar just de saker som jag nämnde.
            Det kan göras på kort sikt, och då kan man hantera problemet.
            Det är inte att fortsätta subventionera kolkraft som är lösningen
            framöver.
          </note>
          <note type="speaker">
            Anf. 109 LARS HJÄLMERED (M) replik:
          </note>
          <note>
            Fru talman! Det är många företag som nu uttrycker en oro. Pågen
            har vi använt som exempel flera gånger här, men det är bara ett
            av många.
          </note>
          <note>
            Centerpartiet brukar ju tala om företagsamhet. Det är många företag
            som nu vittnar om utmaningar och problem de kommande åren, givet
            elkapacitetsproblem och utmaningar. Centerpartiet bidrar som stödparti
            ändå till att man förvärrar situationen och stänger lokal kraftvärmeproduktion.
            Då undrar jag: Vad är Rickard Nordins svar till Pågen och andra
            företag som känner en oro för att de inte kan expandera och anställa?
          </note>
          <note type="speaker">
            Anf. 110 RICKARD NORDIN (C) replik:
          </note>
          <note>
            Fru talman! Om vi ska prata företag kan vi nämna Ngenic i Uppsala,
            som redan i dag styr värmepumpar och gör att man tar bort effekten
            från topplasttimmen, vilket gör att man kan få in mer produktion.
            De skulle kunna expandera. Här finns en affärsmöjlighet om vi
            politiskt – och det är väl detta som är budskapet till de andra
            – tar vårt ansvar och löser problemet.
          </note>
          <note>
            Detta går att lösa om vi ser till att affärsmodellerna finns
            och tar bort de regelhinder som finns. Det är vägen framåt, inte
            att subventionera kolkraft.
          </note>
          <note type="speaker">
            Anf. 111 BIRGER LAHTI (V):
          </note>
          <note>
            Fru talman! Tack för en bra debatt! Precis som några varit inne
            på framgår skillnader när det gäller var man tycker sig se problemet.
          </note>
          <note>
            För Vänsterpartiet står det helt klart att skadliga subventioner
            till fossilt inte är något vi kan hålla på med i längden. Det
            är bara synd att de som äger detta inte i tid har insett att detta
            kommer att ske. Man kanske hade kunnat ge signaler om detta tidigare.
          </note>
          <note>
            Sedan kommer jag till detta med nät och ansvaret, alltså vilka
            som skulle ha byggt ut näten. Det som har hänt i samhället efter
            att nätägarna har fått monopol är att konsumenterna har fått betala
            ett skyhögt pris för en monopolsituation där ägarna till näten
            har kunnat plocka ut tvåsiffriga vinstutdelningar på årsbasis.
            De har höjt priserna och sagt att det är reinvesteringar. Det
            har man också kommit igång med; jag ser på hemmaplan hur man hela
            tiden bygger ut och förnyar elnäten, men ändå har man hela tiden
            haft samma vinstutdelning till ägarna. Det är också fakta.
          </note>
          <note>
            Från Vänsterpartiets sida tycker vi att samhället borde se att
            sådana samhällsviktiga funktioner borde vara samhällsägda. Då
            talar jag om re ­ gionala nät. Nu hoppas jag att det kommer en
            reglering som blir någor ­ lunda bra och gör att man inte kan
            pumpa ut hur mycket vinster som helst.
          </note>
          <note>
            Detta är en samhällsfunktion som behövs för alla, oavsett om
            det är tung industri eller små villaägare. Ändå har man ett system
            där man har plockat ut hur mycket vinster som helst. Jag hoppas
            att den delen löser sig så småningom. Jag hoppas givetvis att
            det ska vara samhällsägt, men det är kanske långt dit.
          </note>
          <note type="speaker">
            Anf. 112 CAMILLA BRODIN (KD):
          </note>
          <note>
            Fru talman! Vi är fem partier som för tre år sedan tog i hand
            på en energiöverenskommelse där bland annat kraftvärmens konkurrenskraft
            värnas. Det var intentionerna i den överenskommelsen. Nu går regeringens
            politik, som stöttas av januaripartierna, åt helt motsatt håll.
          </note>
          <note>
            Vi kristdemokrater anser att energiöverenskommelsen nu måste
            fyllas på med frågor som är både akuta och aktuella. Här har vi
            tillsammans med Moderaterna gjort inspel. Det har gått en månad,
            och dessa frågor är fortfarande hängande i luften eftersom vi
            inte har fått någon återkoppling. En av dessa nio punkter vi föreslagit,
            förutom den jag tidigare nämnt gällande kraftvärmens roll, är
            att det behövs en effektutredning för att elmarknadens utformning
            ska bidra till ett stabilare elsystem men också för att säkerställa
            en tillräcklig utbyggnad av elnätet.
          </note>
          <note>
            Regeringen presenterar dock förslag som förvärrar situationen
            avsevärt i stället för att lösa situationen: en avfallsförbränningsskatt
            på kraftvärme utan miljöstyrande effekt och en chockhöjning av
            koldioxid- och energi ­ skatten för kraftvärme som redan i dag
            ingår i EU:s utsläppshandels ­ system, med konsekvensen att Malmö,
            Stockholm och Göteborg tappar en del av sin lokala elproduktion
            – detta i syfte att minska klimatutsläppen.
          </note>
          <note>
            I stället för att driva fram en forcerad nedläggning av dessa
            få viktiga kraftverk hade regeringen kunnat vänta på att ersättningsanläggningar
            med förnybart bränsle hade kommit på plats, eftersom samtliga
            bolag har fattat sådana beslut.
          </note>
          <note>
            Fru talman! Problemet med den kapacitetsbrist vi ser är att transmis
            ­ sionen mellan norr och söder är oerhört problematisk och att
            det blir akut om Ringhals 1 och 2 läggs ned. Om man dessutom lägger
            ned kraftvärmen blir kapacitetsbristen en riktig utmaning, framför
            allt i våra storstäder.
          </note>
          <note type="speaker">
            Anf. 113 Statsrådet ANDERS YGEMAN (S) replik:
          </note>
          <note>
            Fru talman! Jag tänkte fråga Camilla Brodin om elnäten. Vi har
            från regeringens sida vidtagit en åtgärd för att öka investeringarna
            i elnäten och sänka kostnaderna för elkonsumenterna. Ulf Kristersson,
            moderatledaren, var ute i förrgår och sa att det här måste dras
            tillbaka. Då skulle elnätskonsumenterna få en större höjning,
            och vi skulle få en lägre takt i utbyggnaden av elnäten. Står
            Kristdemokraterna bakom Moderaterna i denna fråga?
          </note>
          <note type="speaker">
            Anf. 114 CAMILLA BRODIN (KD) replik:
          </note>
          <note>
            Fru talman! Statsrådet frågar om vi kristdemokrater står bakom
            Moderaterna. Vi måste se över elnätsregleringen för att långsiktigt
            säkra balansen mellan rimliga avgifter för kunderna och incitament
            för investeringar i underhåll, utbyggnad, innovationer och smarta
            lösningar. Här måste vi se helhetsproblematiken. Vi har inte diskuterat
            om vi i dagsläget står bakom Moderaterna i den frågan.
          </note>
          <note type="speaker">
            Anf. 115 Statsrådet ANDERS YGEMAN (S) replik:
          </note>
          <note>
            Fru talman! Camilla Brodin! Detta är ett förslag som regeringen
            lade fram för ett bra tag sedan och som nu ska bli verklighet.
            Därför är det intressant att veta om Kristdemokraterna står bakom
            det förslaget, som sänker kostnaderna för elkonsumenter runt om
            i Sverige. Det kan innebära ett par tusen kronor i månaden för
            en vanlig villaägare. Eller vill ni, som Ulf Kristersson, riva
            upp det här förslaget? Det är naturligtvis ett intressant besked
            för villaägarna runt om i Sverige.
          </note>
          <note type="speaker">
            Anf. 116 CAMILLA BRODIN (KD) replik:
          </note>
          <note>
            Fru talman! Vi vill se över detta så att vi får en hållbar balans
            mellan kunder och företag. Framför allt handlar det om att vi
            i Sverige kan trygga den leveranssäkerhet som Sveriges riksdag
            har tagit beslut om. Här har vi ett gemensamt ansvar att faktiskt
            titta på helheten och inte stå och svamla för mycket.
          </note>
          <note type="speaker">
            Anf. 117 ARMAN TEIMOURI (L):
          </note>
          <note>
            Fru talman! Energifrågan och klimatfrågan – det måste tilläggas
            – är två stora utmaningar. Jag vill återigen säga: Vi står inte
            bakom energiöverenskommelsen, men vi har välkomnat en energiöverenskommelse
            2.0 om ambitionsnivån är att stärka svensk konkurrenskraft och
            ta itu med klimatutmaningen på riktigt.
          </note>
          <note>
            En version 2.0 kommer att kräva att man tar ett helhetsgrepp
            och inte tänker i stuprör. När det exempelvis gäller transportsektorn
            måste vi ha ett mycket bredare perspektiv om vi ska klara av att
            elektrifiera samhället. För att Sverige ska bli ett fossilfritt
            välfärdsland med minskade klimatutsläpp och för att vi ska kunna
            nå målet krävs det mer elektrifiering. Och ska vi utvecklas som
            industrination genom exempelvis transportsektorn måste vi också
            ha ett elnät som det går att lita på. Vi måste även kunna skapa
            tillväxt genom att låta företag ha möjlighet att expandera och
            vara säkra på att det finns en leveranssäkerhet.
          </note>
          <note>
            Fru talman! Energifrågan och klimatfrågan är förmodligen två
            av vår tids största utmaningar. Jag hoppas återigen att vi får
            en god dialog efter den här debatten mellan kammarens alla partier.
            Vi har en svår uppgift att lösa, men jag tror att vi kan lösa
            detta tillsammans.
          </note>
          <note type="speaker">
            Anf. 118 Statsrådet ANDERS YGEMAN (S) replik:
          </note>
          <note>
            Fru talman! Du vill ha en helhetssyn i fråga om elnäten, Arman
            Tei ­ mouri. Vi har pratat väldigt mycket om stamnätet här, där
            vi tiodubblar investeringarna. Samtidigt ser vi hur exempelvis
            Eon, som är elnätsägare i Malmö, har ökat elnätspriserna med 27,4
            procent utan att det har lett till någon ökning av elnätsutbyggnaden.
            Därför undrar jag om du står bakom Ulf Kristersson, som vill riva
            upp det här förslaget och i stället lägga kostnaderna på elnätskonsumenterna.
          </note>
          <note type="speaker">
            Anf. 119 TREDJE VICE TALMANNEN:
          </note>
          <note>
            Jag påminner om att ledamöterna inte ska dua varandra utan tala
            via talmannen.
          </note>
          <note type="speaker">
            Anf. 120 ARMAN TEIMOURI (L) replik:
          </note>
          <note>
            Fru talman! Statsrådet! Den svenska elmarknaden är ju lagreglerad
            på ett sätt som också styr prisutvecklingen under en längre period,
            men det ger en ryckighet och gör det svårt att planera. Det kommer
            att krävas investeringar. Det måste också finnas en långsiktig
            plan för elnätsbolagen. Men det ger ju inte en i princip monopolstyrd
            marknad friheten att inte ta ansvar.
          </note>
          <note type="speaker">
            Anf. 121 Statsrådet ANDERS YGEMAN (S) replik:
          </note>
          <note>
            Fru talman! Ska jag tolka Arman Teimouri som att Liberalerna
            inte står bakom Ulf Kristerssons förslag om att göra det möjligt
            för elnätsföretagen att kraftigt höja sitt uttag från konsumenterna
            utan att ställa krav på ytterligare elnätsutbyggnad?
          </note>
          <note type="speaker">
            Anf. 122 ARMAN TEIMOURI (L) replik:
          </note>
          <note>
            Fru talman! Statsrådet! Det enkla svaret på den frågan är att
            elnätsbolagen måste göra de investeringar som krävs. Men det är
            en långsiktig politik som måste ligga till grund för detta.
          </note>
          <note type="speaker">
            Anf. 123 LARS HJÄLMERED (M) replik:
          </note>
          <note>
            Fru talman! Låt mig bara kort konstatera att det statsrådet sa
            i föregående inlägg inte är helt med sanningen överensstämmande.
          </note>
          <note>
            Men nu ska jag gå över till frågan. Bageriet Pågen i Malmö vill
            expandera men kan inte expandera. Så här uttryckte sig Pågens
            vd när han fick besked om att man inte kommer att kunna expandera
            om några år: Strömbrist är något man har hört talas om i u-länder.
          </note>
          <note>
            L är ett stödparti åt regeringen och delansvarig t för skattepaketen.
            Är Liberalerna beredda att backa när man nu ser konsekvenserna
            för Pågen och andra företag?
          </note>
          <note type="speaker">
            Anf. 124 ARMAN TEIMOURI (L) replik:
          </note>
          <note>
            Fru talman! Tack för frågan! Låt mig vara tydlig. Klimat- och
            miljöfrågorna måste vara i fokus. Där har alla partier ett stort
            ansvar. Det kommer vi aldrig ifrån. Men jag kan säga så här: Om
            vi ser att dessa förändringar skadar tillväxten, tryggheten och
            den långsiktiga omställningen av energisystemet är vi beredda
            att föra nya diskussioner med Socialdemokraterna, Centerpartiet
            och Miljöpartiet, som alla är en del av januariavtalet. Men fossilt
            är inte framtiden.
          </note>
          <note type="speaker">
            Anf. 125 LARS HJÄLMERED (M) replik:
          </note>
          <note>
            Fru talman! Vi är helt överens om att det handlar om fossilfrihet
            och om att man ska ta detta stegvis och över tid och balansera
            det, så att det finns konkurrenskraft och möjligheter. Jag hoppas
            ändå att Liberalerna tar intryck av den rätt allvarliga situation
            som råder och att vi kan ha en fortsatt dialog även i andra energipolitiska
            frågor framöver för att ta ansvar för landet.
          </note>
          <note type="speaker">
            Anf. 126 ARMAN TEIMOURI (L) replik:
          </note>
          <note>
            Fru talman! Jag hörde ingen fråga. Jag kan väl bara instämma
            i att vi måste tänka på tillväxt, trygghet och den långsiktiga
            omställningen av energisystemet.
          </note>
          <note type="speaker">
            Anf. 127 BIRGER LAHTI (V) replik:
          </note>
          <note>
            Fru talman! Ledamoten Teimouri! Du sa att vi måste säkerställa
            en konkurrenskraftig elförsörjning. Blir det en konkurrenskraftig
            elförsörjning om vi ger signaler om att man måste investera i
            kärnkraft, när vi vet att kärnkraftselen i ny kärnkraft kostar
            tre gånger så mycket som landbaserad vindkraft?
          </note>
          <note type="speaker">
            Anf. 128 ARMAN TEIMOURI (L) replik:
          </note>
          <note>
            Fru talman! Ledamoten Lahti! Den diskussionen har vi haft många
            gånger här. Jag står fast vid att det är marknaden som måste bestämma
            vad man är beredd att investera i. Det är väl det enkla och korta
            svaret på din fråga.
          </note>
          <note type="speaker">
            Anf. 129 BIRGER LAHTI (V) replik:
          </note>
          <note>
            Fru talman! Tack, Teimouri, för svaret! Det gläder mig, eftersom
            jag på något sätt har fått för mig att ni i diskussionen om kärnkraft
            är för någon form av liberal planekonomi. Vi vet ju att det inte
            löser sig. Branschen säger att det är olönsamt att investera i
            detta.
          </note>
          <note type="speaker">
            Anf. 130 ARMAN TEIMOURI (L) replik:
          </note>
          <note>
            Fru talman! Ledamoten Lahti! Man måste komma ihåg att det finns
            klimatutmaningar. Vi vet att kärnkraften lyfts fram som en viktig
            faktor för att lösa dem. Det är förbättrade ekonomiska förutsättningar
            för att driva vidare kärnkraften. Det finns också larmrapporter
            om effektbrist. Detta måste vi ta i beaktande när vi pratar om
            kärnkraftsfrågan.
          </note>
          <note type="speaker">
            Anf. 131 LORENTZ TOVATT (MP):
          </note>
          <note>
            Fru talman! Statistiken från förra året oroar. Av alla sektorer
            var det el- och fjärrvärme som ökade sina utsläpp mest och som
            alltså var sämst i klassen. Deras utsläpp ökade med 10 procent.
            Detta är allvarligt i en situa ­ tion med skenande klimatkris,
            som vi är inne i just nu.
          </note>
          <note>
            Om jag snabbt får backa tillbaka lite till det stora perspektivet
            kan vi konstatera att under åtta år med alliansregeringen avstannade
            den gröna skatteväxlingen. OECD och EU har påpekat att skatten
            slutade att växla under de åren. Under den förra mandatperioden
            återtog vi detta. Vi höjde skatterna med tiotals miljarder och
            gjorde växlingar mot sänkningar av andra skatter. Och nu höjer
            vi genom januariavtalet ambitionsnivån ytterligare.
          </note>
          <note>
            Den gröna skatteväxlingen har hittills varit en dundersuccé.
            I Stockholm ser vi nu att koleldade värmekraftverk lägger ned,
            och i utbyte bevaras en av pannorna i reservkraftssyfte för att
            kunna elda med biobränsle. Vi ser en generell trend att fossil
            kraftproduktion läggs ned. Det är precis detta vi vill åt.
          </note>
          <note>
            Givet den extrema klimatsituation som vi är inne i och som bara
            kommer att bli värre är det otroligt anmärkningsvärt att vissa
            av högerpartierna nu går ut och fajtas med näbbar och klor för
            att kolkraften ska fortsätta att subventioneras. Det handlar alltså
            om att vi fasar ut en fossil subvention, men den kämpar man nu
            med näbbar och klor för att bevara.
          </note>
          <note>
            Detta är anmärkningsvärt och går inte att försvara, utan förnybart
            är naturligtvis framtiden.
          </note>
          <note type="speaker">
            Anf. 132 LARS HJÄLMERED (M) replik:
          </note>
          <note>
            Fru talman! I dag finns det en elbuss i Göteborg och en i Stockholm,
            men det finns planer på att utöka dem till hundratals. Samtidigt
            har vi problem med kapacitetsbrist i bland annat Stockholm och
            Göteborg. Det är oklart om eleffekten räcker till nya elbussar,
            som skulle ge en stor miljö- och klimatvinst. Läget förvärras
            just nu av det som Miljöpartiet gör. Det gäller delvis elnäten
            men i synnerhet den lokala elproduktionen.
          </note>
          <note>
            Fru talman! Jag undrar: Är Miljöpartiet berett att ompröva sina
            energibeslut så att de inte stoppar en önskad elbussutveckling?
          </note>
          <note type="speaker">
            Anf. 133 LORENTZ TOVATT (MP) replik:
          </note>
          <note>
            Fru talman! Tack, Lars Hjälmered, för frågan!
          </note>
          <note>
            I mitt första anförande stod jag och rabblade upp en rad saker
            som jag tror behövs för att möta utmaningen med nätens kapacitet.
            Det handlar om flexibilitet, det handlar om fler investeringar
            i näten generellt och det handlar om att vi, när vi väl bygger
            ut elektrifiering för till exempel transporter, ska göra det på
            ett smart sätt så att de kan användas för lagring i systemet.
          </note>
          <note>
            Inget av detta verkar Moderaterna vara intresserade av, utan
            de fokuserar i stället på att subventionera fossilkraft.
          </note>
          <note type="speaker">
            Anf. 134 LARS HJÄLMERED (M) replik:
          </note>
          <note>
            Fru talman! Göteborg Energi har analyserat Lorentz Tovatts och
            reger ­ ingens kraftvärmeförslag, och de konstaterar att det i
            Göteborg kommer att leda till att utsläppen av växthusgaser ökar
            med 42 000 ton. Andra kan bedöma rimligheten i detta. Jag tycker
            att det är rimligt att vi går mot fos ­ silfrihet men också att
            vi har elnät och produktion så att vi kan koppla in elbussar,
            sjukhus, nya fastigheter och annat.
          </note>
          <note>
            Med Miljöpartiets politik riskeras en önskad elbussutveckling,
            och då undrar jag: Är man beredd att tänka nytt om konsekvenserna
            blir så nega ­ tiva?
          </note>
          <note type="speaker">
            Anf. 135 LORENTZ TOVATT (MP) replik:
          </note>
          <note>
            Fru talman! De där uträkningarna är faktiskt hittepå. Det som
            händer är det som jag nämnde i mitt anförande. Att få detta till
            att nedläggning av kolkraft skulle öka utsläppen är ett barockt
            sätt att se det på.
          </note>
          <note>
            Som jag pratade om är vi nettoexportörer av el i dag under så
            gott som hela året, och då är det magstarkt att tro att fossilkraft
            som läggs ned skulle ersättas med något som produceras långt nere
            på kontinenten. Denna matematik är ett jättemärkligt sätt att
            räkna på.
          </note>
          <note type="speaker">
            Anf. 136 JOSEF FRANSSON (SD) replik:
          </note>
          <note>
            Fru talman! I dagsläget är 98 procent av vår elproduktion fri
            från fossila drivmedel. Detta system och dess funktion att leverera
            ström, som ju är själva syftet med energisystemet, bryts nu långsamt
            ned.
          </note>
          <note>
            Jag skulle vilja säga att S-MP:s energipolitik är som att festa
            på sms-lån. Man kan visa sig fin och god och bjuda hela bordet
            på champagne, men till slut kommer obönhörligen kraschen.
          </note>
          <note>
            Min fråga är: Är det inte dags att börja lyssna på remissinstanserna?
          </note>
          <note type="speaker">
            Anf. 137 LORENTZ TOVATT (MP) replik:
          </note>
          <note>
            Fru talman! Något annat som också är att festa på sms-lån är
            att för varje dag som går knapra mer på framtida generationers
            levnadsvillkor. Detta är konsekvensen av SD:s klimatförnekeri.
            Gång på gång rider man ut i strid för fossila subventioner och
            underblåser på olika sätt det fossila beroende som Sverige är
            inne i. Detta om något är att festa på sms-lån.
          </note>
          <note type="speaker">
            Anf. 138 JOSEF FRANSSON (SD) replik:
          </note>
          <note>
            Fru talman! Jag kan återknyta till vad personer sagt här tidigare
            och vad som också tydligt framgår hos våra kanske tyngsta remissorgan,
            nämligen energibolagen i Sverige. Vi riskerar att få den precis
            motsatta konsekvensen att vi måste importera desto mer och dessutom
            göra en massa investeringar. Om man stänger ned dessa verk så
            snabbt som regeringen nu vill forcera fram kommer vi obönhörligen
            att krascha.
          </note>
          <note type="speaker">
            Anf. 139 LORENTZ TOVATT (MP) replik:
          </note>
          <note>
            Fru talman! Tack för frågorna, Josef Fransson!
          </note>
          <note>
            När man ska lyssna på remissinstanser måste man göra det utan
            att vara naiv. Energiföretagen representerar kraftvärmen i Sverige,
            och är ju de som påverkas av utfasningen av subventioner. Det
            är klart att de kommer att argumentera för att det inte är bra,
            men om man tittar på resultaten av det ser man att det är bra.
            Fossil kraftproduktion läggs ned och ersätts med biobaserad produktion.
            Det är precis detta vi vill åt.
          </note>
          <note type="speaker">
            Anf. 140 RICKARD NORDIN (C) replik:
          </note>
          <note>
            Fru talman! Det som Lorentz Tovatt glömde att nämna i sitt anförande
            var att under Alliansen sjönk utsläppen. Under den rödgröna regeringen
            har utsläppen ökat. Jag hörde många fina saker om potentiella
            lösningar, men det var klent med konkreta förslag om hur man kommer
            dit. Låt mig därför hjälpa till lite.
          </note>
          <note>
            När det gäller att korta tillståndsprocesserna behöver vi justera
            relevant lagstiftning, som miljöbalken och artskyddsförordningen,
            så att klimat får högre genomslag. Är Miljöpartiet berett att
            genomföra den typen av förändringar?
          </note>
          <note type="speaker">
            Anf. 141 LORENTZ TOVATT (MP) replik:
          </note>
          <note>
            Fru talman! Tack för frågan, Rickard Nordin! Svaret är ja.
          </note>
          <note>
            I januariavtalet, som våra båda partier har skrivit under, finns
            formuleringar om att klimatlagen ska genomsyra all relevant lagstiftning.
            Detta tar jag till intäkt för att det är rimligt att en ny process
            eller investering som ska till och som är bra för klimatet ska
            få företräde.
          </note>
          <note>
            Sedan har vi nätkoncessionsutredningen, som kommer nu. Jag vill
            titta närmare på den och se vad vi kan göra framöver.
          </note>
          <note type="speaker">
            Anf. 142 RICKARD NORDIN (C) replik:
          </note>
          <note>
            Fru talman! Det var glädjande nya besked från Miljöpartiet att
            man är beredd att se över den typ av lagstiftning som man hårdnackat
            har varit emot annars. Man har försökt skydda till exempel örnar
            när vi har velat bygga ut vindkraftverk och annat. I så fall hade
            det varit bättre att till exempel stängsla in hela Sveriges järnväg,
            om man nu verkligen vill skydda den typen av fåglar.
          </note>
          <note>
            Jag välkomnar att Miljöpartiet är berett att dra denna lans inte
            bara i riksdagens kammare där det låter fint utan också i förhandlingarna
            versus regeringen.
          </note>
          <note type="speaker">
            Anf. 143 LORENTZ TOVATT (MP) replik:
          </note>
          <note>
            Fru talman och Rickard Nordin! Vad gäller örnar är det en knivig
            fråga, inte minst för att den är kopplad till EU:s art- och habitatdirektiv.
            I grund och botten tycker jag att det är rimligt att se till hela
            populationen snarare än att titta på individer. Där håller vi
            med varandra, tror jag.
          </note>
          <note>
            När det gäller det andra som Rickard Nordin pratade om har vi
            som sagt formuleringen att all relevant lagstiftning ska ses över.
            Jag är jättespänd inför att påbörja det arbetet.
          </note>
          <note type="speaker">
            Anf. 144 Statsrådet ANDERS YGEMAN (S):
          </note>
          <note>
            Fru talman! Sverige växer och ska växa. Vi har stora överskott
            på el. Utmaningen är att se till att dessa överskott också kommer
            den växande industrin och den gröna omställningen till gagn. Vi
            måste därför se till att nätet byggs snabbare. Vi ska halvera
            utbyggnadstiden för viktiga elnät. Vi har tiodubblat investeringarna
            i elnäten.
          </note>
          <note>
            Vi tänker dock inte ge elnätsmonopolen fribrev på elkonsumenternas
            bekostnad.
          </note>
          <note>
            Vi tänker fortsätta kräva starka drivkrafter för att elnätet
            ska byggas ut. Vi ska inte tillåta att elnätsmonopolen straffbeskattar
            Sveriges villaägare och energikonsumenter.
          </note>
          <note>
            Jag välkomnar att det i huvudsak har varit en positiv ton i denna
            debatt, och jag ser fram emot ett fortsatt samarbete.
          </note>
          <note>
            (Applåder)
          </note>
          <note>
            Den aktuella debatten var härmed avslutad.
          </note>
          <note>
            § 12 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av skr. 2018/19:122 Det kyrkliga kulturarvet
          </note>
          <note>
            2018/19:3116 av Per Lodenius m.fl. (C)
          </note>
          <note>
            2018/19:3117 av Lotta Finstorp m.fl. (M)
          </note>
          <note>
            2018/19:3118 av Roland Utbult m.fl. (KD)
          </note>
          <note>
            2018/19:3120 av Aron Emilsson m.fl. (SD)
          </note>
          <note>
            med anledning av skr. 2018/19:135 Riksrevisionens rapport om
            regionala exportcentrum
          </note>
          <note>
            2018/19:3115 av Lars Hjälmered m.fl. (M)
          </note>
          <note>
            2018/19:3121 av Tobias Andersson m.fl. (SD)
          </note>
          <note>
            § 13 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 13 juni
          </note>
          <note>
            2018/19:757 Antisemitismen
          </note>
          <note>
            av Louise Meijer (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:758 Grov kvinnofridskränkning
          </note>
          <note>
            av Louise Meijer (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:759 Tullverkets ANPR-kameror
          </note>
          <note>
            av Anders Hansson (M)
          </note>
          <note>
            till finansminister Magdalena Andersson (S)
          </note>
          <note>
            2018/19:760 Åtgärder mot stöldligor
          </note>
          <note>
            av Anders Hansson (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:761 Skärpta straff för våldtäkter
          </note>
          <note>
            av Louise Meijer (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:762 Mediestödet
          </note>
          <note>
            av Laila Naraghi (S)
          </note>
          <note>
            till kultur- och demokratiminister Amanda Lind (MP)
          </note>
          <note>
            2018/19:763 Nedläggningen av apoteket i Särna
          </note>
          <note>
            av Patrik Engström (S)
          </note>
          <note>
            till socialminister Lena Hallengren (S)
          </note>
          <note>
            2018/19:764 Länsmuseernas ekonomiska situation
          </note>
          <note>
            av Laila Naraghi (S)
          </note>
          <note>
            till kultur- och demokratiminister Amanda Lind (MP)
          </note>
          <note>
            2018/19:765 Indexuppräkning av bensinskatt
          </note>
          <note>
            av Jan Ericson (M)
          </note>
          <note>
            till finansminister Magdalena Andersson (S)
          </note>
          <note>
            2018/19:766 Rätt till vård för barn som är födda genom internatio
            ­ nella surrogatarrangemang
          </note>
          <note>
            av Robert Hannah (L)
          </note>
          <note>
            till socialminister Lena Hallengren (S)
          </note>
          <note>
            2018/19:767 Hbtq-organisationers mötesfrihet
          </note>
          <note>
            av Robert Hannah (L)
          </note>
          <note>
            till statsrådet Mikael Damberg (S)
          </note>
          <note>
            2018/19:768 Förbud mot omvandlingsterapi
          </note>
          <note>
            av Robert Hannah (L)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:769 Försäkringskassans bedömningar kring personlig assistans
          </note>
          <note>
            av Arman Teimouri (L)
          </note>
          <note>
            till socialminister Lena Hallengren (S)
          </note>
          <note>
            2018/19:770 Medel från Allmänna arvsfonden som gått till radikala
            organisationer
          </note>
          <note>
            av Robert Hannah (L)
          </note>
          <note>
            till socialminister Lena Hallengren (S)
          </note>
          <note>
            § 14 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 13 juni
          </note>
          <note>
            2018/19:721 Fredsprocessen i Colombia
          </note>
          <note>
            av Anders Österberg (S)
          </note>
          <note>
            till utrikesminister Margot Wallström (S)
          </note>
          <note>
            2018/19:723 Domen mot Amirsalar Davoudi
          </note>
          <note>
            av Anders Österberg (S)
          </note>
          <note>
            till utrikesminister Margot Wallström (S)
          </note>
          <note>
            2018/19:726 Massakern vid Himmelska fridens torg
          </note>
          <note>
            av Markus Wiechel (SD)
          </note>
          <note>
            till utrikesminister Margot Wallström (S)
          </note>
          <note>
            § 15 Kammaren åtskildes kl. 14.30.
          </note>
          <note>
            Sammanträdet leddes
          </note>
          <note>
            av tredje vice talmannen från dess början till och med § 8 anf.
            23 (delvis),
          </note>
          <note>
            av andre vice talmannen därefter till ajourneringen kl.12.17
            och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            CHARLOTTE RYDELL
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Meddelande om aktuell debatt om gängkriminalitet
          </note>
          <note>
            § 2 Anmälan om ersättare
          </note>
          <note>
            § 3 Anmälan om subsidiaritetsprövning
          </note>
          <note>
            § 4 Anmälan om fördröjda svar på interpellationer
          </note>
          <note>
            § 5 Ärende för hänvisning till utskott
          </note>
          <note>
            § 6 Ärenden för bordläggning
          </note>
          <note>
            § 7 Anställningsskyddet förlängs tills arbetstagaren fyllt 69
            år
          </note>
          <note>
            Arbetsmarknadsutskottets betänkande 2018/19:AU12
          </note>
          <note>
            Anf. 1 NOOSHI DADGOSTAR (V)
          </note>
          <note>
            Anf. 2 JOHANNA HARALDSSON (S)
          </note>
          <note>
            Anf. 3 JOSEFIN MALMQVIST (M)
          </note>
          <note>
            Anf. 4 MAGNUS PERSSON (SD)
          </note>
          <note>
            Anf. 5 SOFIA DAMM (KD)
          </note>
          <note>
            Anf. 6 GULAN AVCI (L)
          </note>
          <note>
            Anf. 7 Arbetsmarknadsminister YLVA JOHANSSON (S)
          </note>
          <note>
            Anf. 8 NOOSHI DADGOSTAR (V) replik
          </note>
          <note>
            Anf. 9 Arbetsmarknadsminister YLVA JOHANSSON (S) replik
          </note>
          <note>
            Anf. 10 NOOSHI DADGOSTAR (V) replik
          </note>
          <note>
            Anf. 11 Arbetsmarknadsminister YLVA JOHANSSON (S) replik
          </note>
          <note>
            Anf. 12 ALI ESBATI (V)
          </note>
          <note>
            Anf. 13 MARTIN ÅDAHL (C)
          </note>
          <note>
            (Beslut skulle fattas den 18 juni.)
          </note>
          <note>
            § 8 Järnvägsfrågor
          </note>
          <note>
            Trafikutskottets betänkande 2018/19:TU17
          </note>
          <note>
            Anf. 14 JESSIKA ROSWALL (M)
          </note>
          <note>
            Anf. 15 PATRIK JÖNSSON (SD)
          </note>
          <note>
            Anf. 16 JESSICA THUNANDER (V)
          </note>
          <note>
            Anf. 17 MAGNUS JACOBSSON (KD)
          </note>
          <note>
            Anf. 18 HELENA GELLERMAN (L)
          </note>
          <note>
            Anf. 19 JASENKO OMANOVIC (S)
          </note>
          <note>
            Anf. 20 JESSIKA ROSWALL (M) replik
          </note>
          <note>
            Anf. 21 JASENKO OMANOVIC (S) replik
          </note>
          <note>
            Anf. 22 JESSIKA ROSWALL (M) replik
          </note>
          <note>
            Anf. 23 JASENKO OMANOVIC (S) replik
          </note>
          <note>
            Anf. 24 MAGNUS JACOBSSON (KD) replik
          </note>
          <note>
            Anf. 25 JASENKO OMANOVIC (S) replik
          </note>
          <note>
            Anf. 26 MAGNUS JACOBSSON (KD) replik
          </note>
          <note>
            Anf. 27 JASENKO OMANOVIC (S) replik
          </note>
          <note>
            Anf. 28 EMMA BERGINGER (MP)
          </note>
          <note>
            Anf. 29 MAGNUS JACOBSSON (KD) replik
          </note>
          <note>
            Anf. 30 EMMA BERGINGER (MP) replik
          </note>
          <note>
            Anf. 31 MAGNUS JACOBSSON (KD) replik
          </note>
          <note>
            Anf. 32 EMMA BERGINGER (MP) replik
          </note>
          <note>
            (Beslut skulle fattas den 18 juni.)
          </note>
          <note>
            § 9 Fyrstegsprincipen inom planeringen av transportinfrastruktur
          </note>
          <note>
            Trafikutskottets betänkande 2018/19:TU18
          </note>
          <note>
            Anf. 33 JENS HOLM (V)
          </note>
          <note>
            Anf. 34 JASENKO OMANOVIC (S)
          </note>
          <note>
            Anf. 35 JENS HOLM (V) replik
          </note>
          <note>
            Anf. 36 JASENKO OMANOVIC (S) replik
          </note>
          <note>
            Anf. 37 JENS HOLM (V) replik
          </note>
          <note>
            Anf. 38 JASENKO OMANOVIC (S) replik
          </note>
          <note>
            Anf. 39 PATRIK JÖNSSON (SD)
          </note>
          <note>
            Anf. 40 JENS HOLM (V) replik
          </note>
          <note>
            Anf. 41 PATRIK JÖNSSON (SD) replik
          </note>
          <note>
            Anf. 42 JENS HOLM (V) replik
          </note>
          <note>
            Anf. 43 PATRIK JÖNSSON (SD) replik
          </note>
          <note>
            Anf. 44 EMMA BERGINGER (MP)
          </note>
          <note>
            Anf. 45 JESSIKA ROSWALL (M)
          </note>
          <note>
            Anf. 46 MAGNUS JACOBSSON (KD)
          </note>
          <note>
            Anf. 47 EMMA BERGINGER (MP) replik
          </note>
          <note>
            Anf. 48 MAGNUS JACOBSSON (KD) replik
          </note>
          <note>
            Anf. 49 EMMA BERGINGER (MP) replik
          </note>
          <note>
            Anf. 50 MAGNUS JACOBSSON (KD) replik
          </note>
          <note>
            Anf. 51 HELENA GELLERMAN (L)
          </note>
          <note>
            (Beslut skulle fattas den 18 juni.)
          </note>
          <note>
            § 10 Ett ändrat prishöjningstak för frimärkta brev
          </note>
          <note>
            Trafikutskottets betänkande 2018/19:TU19
          </note>
          <note>
            Anf. 52 MAGNUS JACOBSSON (KD)
          </note>
          <note>
            Anf. 53 DENIS BEGIC (S)
          </note>
          <note>
            (Beslut skulle fattas den 18 juni.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 11 Aktuell debatt om kapacitetsbrist i elsystemet
          </note>
          <note>
            Anf. 54 LARS HJÄLMERED (M)
          </note>
          <note>
            Anf. 55 Statsrådet ANDERS YGEMAN (S)
          </note>
          <note>
            Anf. 56 LARS HJÄLMERED (M)
          </note>
          <note>
            Anf. 57 JOSEF FRANSSON (SD)
          </note>
          <note>
            Anf. 58 RICKARD NORDIN (C)
          </note>
          <note>
            Anf. 59 BIRGER LAHTI (V)
          </note>
          <note>
            Anf. 60 CAMILLA BRODIN (KD)
          </note>
          <note>
            Anf. 61 ARMAN TEIMOURI (L)
          </note>
          <note>
            Anf. 62 LORENTZ TOVATT (MP)
          </note>
          <note>
            Anf. 63 Statsrådet ANDERS YGEMAN (S)
          </note>
          <note>
            Anf. 64 LARS HJÄLMERED (M) replik
          </note>
          <note>
            Anf. 65 Statsrådet ANDERS YGEMAN (S) replik
          </note>
          <note>
            Anf. 66 LARS HJÄLMERED (M) replik
          </note>
          <note>
            Anf. 67 Statsrådet ANDERS YGEMAN (S) replik
          </note>
          <note>
            Anf. 68 JOSEF FRANSSON (SD) replik
          </note>
          <note>
            Anf. 69 Statsrådet ANDERS YGEMAN (S) replik
          </note>
          <note>
            Anf. 70 JOSEF FRANSSON (SD) replik
          </note>
          <note>
            Anf. 71 Statsrådet ANDERS YGEMAN (S) replik
          </note>
          <note>
            Anf. 72 RICKARD NORDIN (C) replik
          </note>
          <note>
            Anf. 73 Statsrådet ANDERS YGEMAN (S) replik
          </note>
          <note>
            Anf. 74 RICKARD NORDIN (C) replik
          </note>
          <note>
            Anf. 75 Statsrådet ANDERS YGEMAN (S) replik
          </note>
          <note>
            Anf. 76 CAMILLA BRODIN (KD) replik
          </note>
          <note>
            Anf. 77 Statsrådet ANDERS YGEMAN (S) replik
          </note>
          <note>
            Anf. 78 CAMILLA BRODIN (KD) replik
          </note>
          <note>
            Anf. 79 Statsrådet ANDERS YGEMAN (S) replik
          </note>
          <note>
            Anf. 80 ARMAN TEIMOURI (L) replik
          </note>
          <note>
            Anf. 81 Statsrådet ANDERS YGEMAN (S) replik
          </note>
          <note>
            Anf. 82 ARMAN TEIMOURI (L) replik
          </note>
          <note>
            Anf. 83 Statsrådet ANDERS YGEMAN (S) replik
          </note>
          <note>
            Anf. 84 LARS HJÄLMERED (M)
          </note>
          <note>
            Anf. 85 Statsrådet ANDERS YGEMAN (S) replik
          </note>
          <note>
            Anf. 86 LARS HJÄLMERED (M) replik
          </note>
          <note>
            Anf. 87 Statsrådet ANDERS YGEMAN (S) replik
          </note>
          <note>
            Anf. 88 LARS HJÄLMERED (M) replik
          </note>
          <note>
            Anf. 89 RICKARD NORDIN (C) replik
          </note>
          <note>
            Anf. 90 LARS HJÄLMERED (M) replik
          </note>
          <note>
            Anf. 91 RICKARD NORDIN (C) replik
          </note>
          <note>
            Anf. 92 LARS HJÄLMERED (M) replik
          </note>
          <note>
            Anf. 93 BIRGER LAHTI (V) replik
          </note>
          <note>
            Anf. 94 LARS HJÄLMERED (M) replik
          </note>
          <note>
            Anf. 95 BIRGER LAHTI (V) replik
          </note>
          <note>
            Anf. 96 LARS HJÄLMERED (M) replik
          </note>
          <note>
            Anf. 97 LORENTZ TOVATT (MP) replik
          </note>
          <note>
            Anf. 98 LARS HJÄLMERED (M) replik
          </note>
          <note>
            Anf. 99 LORENTZ TOVATT (MP) replik
          </note>
          <note>
            Anf. 100 LARS HJÄLMERED (M) replik
          </note>
          <note>
            Anf. 101 JOSEF FRANSSON (SD)
          </note>
          <note>
            Anf. 102 BIRGER LAHTI (V) replik
          </note>
          <note>
            Anf. 103 JOSEF FRANSSON (SD) replik
          </note>
          <note>
            Anf. 104 BIRGER LAHTI (V) replik
          </note>
          <note>
            Anf. 105 JOSEF FRANSSON (SD) replik
          </note>
          <note>
            Anf. 106 RICKARD NORDIN (C)
          </note>
          <note>
            Anf. 107 LARS HJÄLMERED (M) replik
          </note>
          <note>
            Anf. 108 RICKARD NORDIN (C) replik
          </note>
          <note>
            Anf. 109 LARS HJÄLMERED (M) replik
          </note>
          <note>
            Anf. 110 RICKARD NORDIN (C) replik
          </note>
          <note>
            Anf. 111 BIRGER LAHTI (V)
          </note>
          <note>
            Anf. 112 CAMILLA BRODIN (KD)
          </note>
          <note>
            Anf. 113 Statsrådet ANDERS YGEMAN (S) replik
          </note>
          <note>
            Anf. 114 CAMILLA BRODIN (KD) replik
          </note>
          <note>
            Anf. 115 Statsrådet ANDERS YGEMAN (S) replik
          </note>
          <note>
            Anf. 116 CAMILLA BRODIN (KD) replik
          </note>
          <note>
            Anf. 117 ARMAN TEIMOURI (L)
          </note>
          <note>
            Anf. 118 Statsrådet ANDERS YGEMAN (S) replik
          </note>
          <note>
            Anf. 119 TREDJE VICE TALMANNEN
          </note>
          <note>
            Anf. 120 ARMAN TEIMOURI (L) replik
          </note>
          <note>
            Anf. 121 Statsrådet ANDERS YGEMAN (S) replik
          </note>
          <note>
            Anf. 122 ARMAN TEIMOURI (L) replik
          </note>
          <note>
            Anf. 123 LARS HJÄLMERED (M) replik
          </note>
          <note>
            Anf. 124 ARMAN TEIMOURI (L) replik
          </note>
          <note>
            Anf. 125 LARS HJÄLMERED (M) replik
          </note>
          <note>
            Anf. 126 ARMAN TEIMOURI (L) replik
          </note>
          <note>
            Anf. 127 BIRGER LAHTI (V) replik
          </note>
          <note>
            Anf. 128 ARMAN TEIMOURI (L) replik
          </note>
          <note>
            Anf. 129 BIRGER LAHTI (V) replik
          </note>
          <note>
            Anf. 130 ARMAN TEIMOURI (L) replik
          </note>
          <note>
            Anf. 131 LORENTZ TOVATT (MP)
          </note>
          <note>
            Anf. 132 LARS HJÄLMERED (M) replik
          </note>
          <note>
            Anf. 133 LORENTZ TOVATT (MP) replik
          </note>
          <note>
            Anf. 134 LARS HJÄLMERED (M) replik
          </note>
          <note>
            Anf. 135 LORENTZ TOVATT (MP) replik
          </note>
          <note>
            Anf. 136 JOSEF FRANSSON (SD) replik
          </note>
          <note>
            Anf. 137 LORENTZ TOVATT (MP) replik
          </note>
          <note>
            Anf. 138 JOSEF FRANSSON (SD) replik
          </note>
          <note>
            Anf. 139 LORENTZ TOVATT (MP) replik
          </note>
          <note>
            Anf. 140 RICKARD NORDIN (C) replik
          </note>
          <note>
            Anf. 141 LORENTZ TOVATT (MP) replik
          </note>
          <note>
            Anf. 142 RICKARD NORDIN (C) replik
          </note>
          <note>
            Anf. 143 LORENTZ TOVATT (MP) replik
          </note>
          <note>
            Anf. 144 Statsrådet ANDERS YGEMAN (S)
          </note>
          <note>
            § 12 Bordläggning
          </note>
          <note>
            § 13 Anmälan om frågor för skriftliga svar
          </note>
          <note>
            § 14 Anmälan om skriftliga svar på frågor
          </note>
          <note>
            § 15 Kammaren åtskildes kl. 14.30.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
