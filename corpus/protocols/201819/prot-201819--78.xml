<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--78</head>
          <docDate when="2019-04-12">2019-04-12</docDate>
        </div>
      </front>
      <body>
        <div>
          <note>
            § 1 Meddelande om aktuell debatt med anledning av Klimatpolitiska
            rådets rapport
          </note>
          <note>
            Talmannen meddelade att på begäran av Vänsterpartiets riksdagsgrupp
            skulle en aktuell debatt med anledning av Klimatpolitiska rådets
            rapport anordnas fredagen den 10 maj kl. 9.00 .
          </note>
          <note>
            Från regeringen skulle miljö- och klimatminister Isabella Lövin
            (MP) delta.
          </note>
          <note>
            Den inkomna skrivelsen hade följande lydelse:
          </note>
          <note>
            Till riksdagen
          </note>
          <note>
            Begäran om aktuell debatt
          </note>
          <note>
            Med anledning av Klimatpolitiska rådets rapport
          </note>
          <note>
            Klimatpolitiska rådet är en del av Sveriges klimatpolitiska ramverk.
            Rådets uppdrag är att utvärdera hur regeringens samlade politik
            är förenlig med de klimatmål som riksdagen och regeringen har
            beslutat. Arbetet ska redovisas i en årlig rapport. Rådet har
            i mars 2019 presenterat sin första rapport. Granskningsrapporten
            genomlyser den samlade politikens utformning i förhållande till
            klimatmålen. I rapporten presenteras ett antal övergripande observationer
            och rekommendationer. Därutöver har rådet i denna rapport valt
            att ytterligare fördjupa utvärderingen av politikens påverkan
            på klimatmålet för inrikes transporter.
          </note>
          <note>
            De globala utsläppen ökar fortfarande. Betydande klimatrisker
            för människor och miljö uppstår redan vid 1,5 graders global uppvärmning
            och riskerna stiger ytterligare med tilltagande global uppvärmning.
            Rapporten konstaterar att minskningen av utsläpp i Sverige har
            bromsat in och 2017 var tredje året i rad som utsläppen minskade
            med mindre än 1 procent. Takten är alldeles för långsam för att
            ligga i linje med klimatmålen till 2030, 2040 och 2045. Minskningstakten
            skulle behöva accelerera till mellan 5 och 8 procent per år, enligt
            rådet.
          </note>
          <note>
            Målet till 2030 är starkt beroende av utvecklingen i transportsektorn
            eftersom inrikes transporter svarar för hälften av dessa utsläpp
            i dag. Transportsektorns betydelse för den svenska klimatomställningen
            understryks även av att det är den enda sektorn med specifikt
            sektormål. Målet innebär att utsläppen från inrikes transporter
            ska minska med minst 70 procent senast till år 2030 jämfört med
            2010. Nuvarande förutsättningar och beslut bedöms dock endast
            minska utsläppen med 35 procent jämfört med 2010. Preliminära
            siffror från Trafikverket indikerar därutöver att växthusgasutsläppen
            från inrikes transporter ökade under 2018. För att denna negativa
            trend ska kunna brytas i tid föreslår Klimatpolitiska rådet i
            rapporten en mängd rekommendationer som är både övergripande och
            inriktade på fossilfria transporter.
          </note>
          <note>
            Regeringen ska under 2019 presentera en fyraårig klimathandlingsplan.
            Med anledning av Klimatpolitiska rådets rapport begär Vänsterpartiet
            att en aktuell debatt ska hållas i riksdagen. Detta för att ge
            riksdagen möjlighet att, innan regeringen presenterar en klimathandlingsplan,
            diskutera de rekommendationer som ges i rapporten för att Sverige
            i tid ska genomföra nödvändiga åtgärder för att uppfylla det klimatpolitiska
            ramverk som antagits med mycket bred majoritet av riksdagen. De
            världsomspännande skolstrejkerna för klimatet har därutöver kraftigt
            stärkt engagemanget för att politiska åtgärder skyndsamt ska vidtas
            för att uppnå nödvändiga utsläppsminskningar.
          </note>
          <note>
            Stockholm den 28 mars 2019
          </note>
          <note>
            Mia Sydow Mölleby
          </note>
          <note>
            gruppledare för Vänsterpartiet
          </note>
          <note>
            § 2 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2018/19:165
          </note>
          <note>
            Till riksdagen
          </note>
          <note>
            Interpellation 2018/19:165 Barn som förs utomlands för äktenskap
          </note>
          <note>
            av Sara Seppälä (SD)
          </note>
          <note>
            Interpellationen kan inte besvaras inom tidsfristen.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 1 april 2019
          </note>
          <note>
            Justitiedepartementet
          </note>
          <note>
            Morgan Johansson (S)
          </note>
          <note>
            Enligt uppdrag
          </note>
          <note>
            Johan Danelius
          </note>
          <note>
            Expeditionschef
          </note>
          <note>
            Interpellation 2018/19:170
          </note>
          <note>
            Till riksdagen
          </note>
          <note>
            Interpellation 2018/19:170 Sänkt krav på aktiekapital
          </note>
          <note>
            av Tobias Andersson (SD)
          </note>
          <note>
            Interpellationen kommer att besvaras fredagen den 26 april 2019.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 8 april 2019
          </note>
          <note>
            Justitiedepartementet
          </note>
          <note>
            Morgan Johansson (S)
          </note>
          <note>
            Enligt uppdrag
          </note>
          <note>
            Johan Danelius
          </note>
          <note>
            Expeditionschef
          </note>
          <note>
            § 3 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2018/19:96 till justitieutskottet
          </note>
          <note>
            2018/19:102 till socialutskottet
          </note>
          <note>
            2018/19:111 till trafikutskottet
          </note>
          <note>
            Skrivelser
          </note>
          <note>
            2018/19:104 till utrikesutskottet
          </note>
          <note>
            2018/19:110 till utbildningsutskottet
          </note>
          <note>
            Motioner
          </note>
          <note>
            2018/19:3064 till socialutskottet
          </note>
          <note>
            2018/19:3057 och 3065 till socialutskottet
          </note>
          <note>
            2018/19:3056, 3058 och 3062 till justitieutskottet
          </note>
          <note>
            2018/19:3053 och 3060 till justitieutskottet
          </note>
          <note>
            2018/19:3055 till skatteutskottet
          </note>
          <note>
            2018/19:3054, 3059 och 3063 till trafikutskottet
          </note>
          <note>
            2018/19:3061 och 3066 till utrikesutskottet
          </note>
          <note>
            § 4 Svar på interpellation 2018/19:166 om IS folkmord och erkännande
            av seyfo
          </note>
          <note type="speaker">
            Anf. 1 Utrikesminister MARGOT WALLSTRÖM (S):
          </note>
          <note>
            Herr talman! Lars Adaktusson har frågat mig om jag är beredd
            att revidera regeringens hittillsvarande uppfattning och officiellt
            erkänna Islamiska statens systematiska övergrepp mot kristna och
            yazidier som folkmord.
          </note>
          <note>
            Ingen kan ha undgått de fruktansvärda och ofattbara vittnesmål
            vi hört från dem som fallit offer för Daishs grymhet, inte minst
            från de yazidiska kvinnor och barn som förslavats och utsatts
            för fruktansvärda sexuella övergrepp.
          </note>
          <note>
            Det råder ingen tvekan om att brott mot folkrätten, inklusive
            interna ­ tionell humanitär rätt och mänskliga rättigheter, begåtts
            i Irak och Syrien. Oavsett om brotten som begåtts i Irak och Syrien
            kategoriseras som folk ­ mord, brott mot mänskligheten eller krigsförbrytelser
            har det interna ­ tio ­ nella samfundet ett ansvar att ställa
            förövare inför rätta. Det är en grund ­ läggande förutsättning
            för att tillförsäkra rättvisa och upprättelse för alla de som
            fallit offer för Daishs övergrepp i Irak och Syrien m en också
            för att förebygga så att dessa brott inte begås igen och för att
            skapa för ­ ut ­ sättningar för hållbar fred i regionen.
          </note>
          <note>
            Under Sveriges tid som medlem i FN:s säkerhetsråd tog vi en aktiv
            roll för att lyfta frågan om ansvarsutkrävande i Syrien och Irak.
            Sverige var pådrivande för att situationen i Syrien skulle hänskjutas
            till den interna ­ tionella brottmålsdomstolen, ICC. Säkerhetsrådet
            är blockerat i frågan, och något hänskjutande har dessvärre inte
            gått att få igenom. Vi har därför påbörjat sonderingar med likasinnade
            om möjligheterna till ett alternativt tillvägagångssätt, inklusive
            möjligheten att inrätta en internationell tribu ­ nal eller liknande
            som komp lement till nationell lagföring. Vi är medvetna om svårigheterna,
            inklusive frågor kring mandat och jurisdiktion.
          </note>
          <note>
            Svenska domstolar har också en långtgående behörighet att pröva
            brott mot folkrätten, det vill säga folkmord, krigsförbrytelser
            och brott mot mänskligheten, men även terroristbrott, oavsett
            om brotten har begåtts i Sverige eller utomlands. Hur de massövergrepp
            som Daish begått ska rubriceras har inte påverkat att vi agerat
            tydligt för att ett ansvarsutkrävande ska komma till stånd. Huruvida
            massövergreppen ska bedömas utgöra folkmord bör avgöras efter
            en noggrann och grundlig granskning av fakta och bevis . Men det
            står klart att det skulle kunna röra sig om folkmord.
          </note>
          <note>
            Regeringen fortsätter att följa de fakta och utredningar som
            görs av FN och andra om de övergrepp som begåtts. En viktig aspekt
            vid en sådan bedömning är om till exempel en nationell eller internationell
            domstol eller tribunal har prövat om folkmord begåtts. Sverige
            är en stor givare till det arbete som redan påbörjats för informations-
            och bevisinhämtning vad gäller Daishs övergrepp, inte minst genom
            FN:s bevisinsamlingsmekanism, IIIM. Vi har även stöttat inrättandet
            av motsvarande mekanism i Irak, Unitad. Detta arbete kommer att
            underlätta en framtida domstolsprövning.
          </note>
          <note>
            Lars Ada ktusson har även frågat mig om regeringen har för avsikt
            att erkänna seyfo som folkmord.
          </note>
          <note>
            För regeringens del råder ingen tvekan om att det begicks fruktansvärda
            övergrepp mot den armeniska folkgruppen och andra minoriteter
            i det sönderfallande Osmanska riket under tiden för det första
            världskriget. Som jag nämnt i många tidigare debatter är frågor
            om hur en regering bör förhålla sig till och benämna massövergrepp
            komplicerade . Det gäller särskilt massövergrepp som ligger långt
            bak i tiden.
          </note>
          <note>
            Utifrån det uppdrag som r egeringen gav Stockholm Centre for
            International Law and Justice 2015 visade deras rapport att regeringsuttalanden
            som fastställer historiska fakta i anslutning till historiska
            massövergrepp inte är helt oproblematiska . De kan uppfattas som
            normerande för forskningen och inte respektera den akademiska
            principen om kritiskt tänkande. I fråga om massövergreppen i det
            sönderfallande Osmanska riket är det viktigt att de berörda gemensamt
            analyserar och kommer fram till ett för hållningssätt till övergreppen.
          </note>
          <note type="speaker">
            Anf. 2 LARS ADAKTUSSON (KD):
          </note>
          <note>
            Herr talman! Jag tackar utrikesministern för svaret. Argumenten
            och resonemangen liknar dem som vi har hört tidigare från regeringen.
            Att regeringen inte drar andra slutsatser av den brutala verklighet
            som detta handlar om är beklagligt. Har det någon gång sedan 2014
            funnits osäkerhet kring graden av ondska i Islamiska statens förbrytelser
            borde den osäkerheten ha försvunnit efter berättelserna som framkom
            när IS sista fäste föll i Baghouz i östra Syrien och efter vittnesmål
            från den yazidiska kvinnan Jamila som publicerades i Dagens Nyheter
            nyligen .
          </note>
          <note>
            Utrikesministern säger att det skulle kunna röra sig om folkmord.
            Det är dessvärre ett lika ängsligt som betydelselöst konstaterande.
          </note>
          <note>
            För tre år sedan, i februari 2016, erkände Europaparlamentet
            IS illdåd mot assyrier, syrianer, kaldéer och yazidier som folkmord.
            I arbetet som föregick erkännandet fanns invändningar liknande
            utrikesministerns. Jag kommer ihåg hur resonemangen gick. Jag
            var ledamot av parlamentet och initiativtagare till resolutionen.
            På EPP-gruppens uppdrag ledde jag förhandlingarna med övriga partigrupper.
            Påfallande i det arbetet var att åtskilliga ledamöter berördes
            starkt under processens gång. Ju fler vittnesmål och ju mer insikt
            om våldet och systematiken, desto större blev övertygelsen om
            att IS terrorister gjorde sig skyldiga till folkrättens värsta
            och mest avskyvärda brott.
          </note>
          <note>
            Att inte uttala detta, att inte nämna det oerhörda vid dess rätta
            namn, blev för de allra flesta ett otänkbart alternativ. Vid voteringen
            fanns en betryggande majoritet för folkmordserkännandet. Från
            höger till vänster slöt ledamöter upp, och beslutet togs med acklamation.
          </note>
          <note>
            Herr talman! Hävdar man som utrikesministern gör att erkännandet
            av folkmord måste komma från en domstol och inte från politiska
            företrädare väljer man att bortse från faktiska realiteter. Med
            hänvisning till Europaparlamentets erkännande tog ett antal nationella
            parlament samma beslut. Det skedde i Storbritannien, Frankrike,
            Tyskland, Nederländerna, Irland, Lettland, Australien och USA,
            för att nämna några. Vad gäller USA tog även Vita huset under
            president Obamas ledning ett beslut att erkänna övergreppen mot
            kristna och yazidier som folkmord. Det var beslut tagna av politiker
            och inte av domstolar. I FN:s säkerhetsråd, där folkrättsligt
            bindande beslut fattas, är det inte jurister som sitter runt bordet
            och röstar, utan det är företrädare för regeringar.
          </note>
          <note>
            Så, Margot Wallström, runt om i världen kan politiska företrädare
            er ­ känna IS övergrepp som folkmord. Varför hävda att detta inte
            är möjligt i Sverige? Vad är det för princip eller avtal som säger
            att den svenska reger ­ ingen inte kan erkänna IS folkmord?
          </note>
          <note type="speaker">
            Anf. 3 Utrikesminister MARGOT WALLSTRÖM (S):
          </note>
          <note>
            Herr talman! Det är kanske något anmärkningsvärt att Lars Adaktusson
            har en sådan hög ton i den här frågan om ansvarsutkrävande och
            behovet av religionsfrihet när han själv har deltagit i en konferens
            nyligen där arrangörerna såväl hyllar Franco som hetsar och uppviglar
            mot oliktänkande. Det vore klädsamt om Adaktusson kanske kunde
            vara lite försiktig med sitt eget sällskap på samma sätt som han
            kräver det av andra.
          </note>
          <note>
            Dessutom röstade ditt eget parti emot, Lars Adaktusson, när frågan
            om seyfo diskuterades i riksdagen. Det här är alltså inte så tydligt
            som det många gånger kan se ut.
          </note>
          <note>
            Vi har agerat. Det viktiga är faktiskt inte vad man kallar det,
            om man kallar det brott mot mänskligheten eller om man kallar
            det folkmord. Det viktiga är vad vi gör. Hur skapar vi ansvarsutkrävande?
            Hur ställer vi de här brottslingarna till svars?
          </note>
          <note>
            Där har vi agerat. Vi har tagit statsansvaret fullt ut för att
            motverka brott mot mänskligheten, folkmord och andra vedervärdiga
            fenomen. Vi har agerat och agerar, i FN och i alla möjliga sammanhang.
          </note>
          <note>
            Jag har ingenting emot att säga att det, som jag ser det, uppvisar
            alla kännetecken på ett folkmord. Men jag menar att det juridiskt
            riktiga är att få en rättslig prövning, just för att kunna ställa
            individer till svars. Därför har vi velat hänvisa detta till ICC,
            och vi vill fortsätta se till att det finns en mekanism så att
            det går att ställa varje individ till svars för vad man har gjort.
          </note>
          <note>
            Vi inser det här. Jag har själv jobbat med den yazidiska gruppen
            i Sverige och har träffat den vid upprepade tillfällen. Jag känner
            Nadia Murad och vet precis hur det här har utspelat sig. Det är
            alltså inte fråga om att det inte skulle finnas engagemang. Ge
            inte intryck av att vi inte skulle bry oss om det här, Lars Adaktusson.
            Om det är någon fråga vi har lyft fram i alla möjliga sammanhang
            är det den. Alla vet också hur vi har agerat i säkerhetsrådet
            för att se till att det finns både bevisinsamling och en möjlighet
            att föra en rättslig process.
          </note>
          <note>
            I de flesta av de länder som Lars Adaktusson nämner är det inte
            reger ­ ingarna som har erkänt folkmord. Det beror just på att
            man vill se till att det finns ett ansvarsutkrävande fullt ut
            och att man följer en rättslig process. Det är det mest effektiva.
            Det viktiga är inte hur vi benämner det. Det är vad vi gör. Och
            det viktiga är att det blir ett ansvarsutkrävande fullt ut.
          </note>
          <note>
            Den här frågan har jag svarat på upprepade gånger. Jag tror inte
            att någon annan betvivlar vårt engagemang och vårt behov av att
            se till att vi ger de här grupperna stöd och hjälp.
          </note>
          <note>
            FN:s säkerhetsråd är blockerat i frågan. Det innebär att det
            har varit svårt att få till stånd en ad hoc-tribunal . Men det
            är fortfarande viktigt att vi ser till att ett ansvarsutkrävande
            kan komma till stånd.
          </note>
          <note>
            Vi stöder de internationella mekanismerna. Det svenska stödet
            är både politiskt och finansiellt. Vi bidrar med 5 miljoner kronor
            bara till mekanismen för bevisinsamling under det här året. Genom
            vårt humanitära stöd minskar vi också lidandet och nöden i Syrien
            och Irak.
          </note>
          <note type="speaker">
            Anf. 4 LARS ADAKTUSSON (KD):
          </note>
          <note>
            Herr talman! Utrikesministern har läst i partipressen att jag
            har varit i den colombianska kongressen och bevistat en konferens.
            Det jag talade om var människovärde, mänskliga rättigheter, situationen
            för de svagaste och allra mest utsatta och folkmordets offer.
            Det behöver höras, Margot Wallström, även bland extrema personer,
            oavsett om de finns till vänster eller till höger.
          </note>
          <note>
            Jag hoppas och jag tror att det är samma budskap som utrikesministern
            förmedlar när hon sitter ned med företrädare för diktaturregimer
            runt om i världen.
          </note>
          <note>
            Det vi just hörde från utrikesministern bidrar varken till tydlighet
            eller till förståelse. Det vilseleder. Om den politiska viljan
            finns är det inget som hindrar den svenska regeringen från att
            erkänna folkmord. Dessvärre saknas viljan. Redan i riksdagens
            utrikesdebatt förra året sa Margot Wallström: Kristdemokraterna
            fokuserar bara på ett ord, som om det skulle hjälpa.
          </note>
          <note>
            Det sätt på vilket folkrättsbrott kategoriseras har alltså ingen
            betydelse, enligt Margot Wallström. Men faktum är att när regeringar
            och parlament erkänner folkmord och använder begreppet får det
            konsekvenser. Det följs av handling. Ledande folkmordsexperter
            som professor Gregory Stanton, grundare av Genocide Watch i Washington,
            visar just detta i sin forskning. Samma forskning visar att internationella
            insatser uteblir om världssamfundet stannar vid att använda begrepp
            som krigsbrott eller etnisk rensning.
          </note>
          <note>
            Kunskapen om det här finns självklart i utrikesdepartement och
            reger ­ ingar världen över. Ett folkmordserkännande aktiverar
            den FN-princip som kallas responsibility to protect. Det innebär
            en skyldighet att göra det som krävs för att skydda utsatta grupper
            och sätta stopp för övergreppen.
          </note>
          <note>
            Ordet folkmord har stor betydelse – folkrättsligt och politiskt
            men också moraliskt och personligt för offren och deras familjer.
            Därför är det centralt att erkänna folkmord som skett genom historien,
            till exempel sey ­ fo, det armeniska folkmordet i före detta Osmanska
            riket.
          </note>
          <note>
            I april 2014 lovade Stefan Löfven att en kommande socialdemokratiskt
            ledd regering skulle erkänna seyfo. Trots löftet, trots att det
            som hände 1915 än i dag är ett öppet sår och ett trauma för tiotusentals
            assyrier, syria ­ ner och kaldéer i vårt land, blir det inget
            erkännande. Att seyfo har direkt bäring på den förföljelse av
            kristna i Mellanöstern som fortfarande pågår tycks inte heller
            spela någon roll.
          </note>
          <note>
            Om detta skrev fyra socialdemokratiska kommunstyrelseordförande
            i Svenska Dagbladet i maj 2018. Margot Wallströms egna partikamrater
            beskrev hur hoppet tändes hos assyrier, syrianer och kaldéer efter
            Löfvens löfte och att besvikelsen blev enorm när inget hände.
            Som förklaring till löftesbrottet sa Margot Wallström i Sveriges
            Television att det behövs ”en diskussion om folkmordskonventionen
            och hur användbar den är ”.
          </note>
          <note>
            I samma sammanhang sa Ove Bring, välkänd folkrättsprofessor emeritus,
            att påståendet ”saknar relevans”. Han tillade: ”D et tar tio minuter
            för en jurist att fastställa att konventionen ägnar sig åt nutid
            och inte på något sett hindrar staters erkännande av folkmord
            i det förflutna .”
          </note>
          <note>
            Varför, Margot Wallström, sviker ni löftet om att erkänna seyfo
            med argument som saknar relevans?
          </note>
          <note type="speaker">
            Anf. 5 Utrikesminister MARGOT WALLSTRÖM (S):
          </note>
          <note>
            Herr talman! Ursäkta, Lars Adaktusson, men varför röstade då
            din egen partigrupp emot när det togs upp i riksdagen? Din egen
            grupp röstade emot när det togs upp i den svenska riksdagen. Sanningen
            är fortfarande att de flesta regeringar inte gör den här typen
            av uttalande. Det är mycket ovanligt. Vad jag vet är det bara
            en eller möjligen två regeringar i hela världen, av direkt berörda,
            som använder erkännandet av folkmord. I övrigt är det oftast parlament
            som gör det. Men det har lika stor betydelse. Det viktiga är ju
            vad vi gör.
          </note>
          <note>
            Det betyder också någonting när Lars Adaktusson lierar sig med
            de här mörkermännen, som var på den konferensen. De har hyllat
            Franco och uttrycker på alla sätt ett hat mot kvinnor som tycker
            att det verkligen har gått för långt. Om man inte vill uppvigla
            och driva folkgrupper mot varandra ska man kanske tänka efter
            noga när det gäller vilka man håller tal för eller sitter på konferenser
            med.
          </note>
          <note>
            Regeringen har verkat konsekvent för ansvarsutkrävande. Jag tycker
            som sagt att det uppvisar alla kännetecken och element som finns
            i lagstiftningen för att erkännas som folkmord. Men det ska gå
            rätt till. Man ska se till att få en rättslig process där de ställs
            till svars.
          </note>
          <note>
            Det historiska har vi diskuterat många gånger här. Det är samma
            sak där; det finns vad jag vet bara två regeringar i hela världen
            som har erkänt seyfo som folkmord. Men inte heller där spelar
            det någon roll. Vi ska fortsätta att arbeta med att läka sår,
            komma till förståelse och se till att det inte händer igen. Det
            är det viktigaste vi kan göra.
          </note>
          <note>
            Det är nog tyvärr fortfarande sant att Lars Adaktusson tror att
            om man säger det ordet har man fixat det. Så enkelt är det inte.
            Vi har arbetat politiskt och finansiellt, på alla sätt, med att
            ge stöd till de mekanismer som kan skapa ansvarsutkrävande. Och
            vi fortsätter hävda att vi måste ha domstolar och andra som kan
            skapa en rättslig process som innebär att även individer kan ställas
            till svars för vad de har gjort.
          </note>
          <note type="speaker">
            Anf. 6 LARS ADAKTUSSON (KD):
          </note>
          <note>
            Herr talman! Utrikesministern glömde en liten detalj i skildringen
            av Kristdemokraternas uppfattning i denna fråga. Det var med en
            kristdemokratisk utslagsröst som riksdagen fattade beslutet om
            att erkänna seyfo. Så var det. Det är sanningen.
          </note>
          <note>
            Det är uppenbart att regeringen väljer att inte lyssna till argumenten
            för ett svenskt folkmordserkännande. Men jag har en vädjan till
            utrikesminis ­ tern: Lyssna till offren och deras anhöriga! Hör
            vad ett erkännande av folkmord betyder för den enskildes rätt
            och möjlighet till upprättelse!
          </note>
          <note>
            Under de senaste åren har jag vid flera tillfällen träffat drabbade
            personer. På plats i Irak och Syrien har jag suttit ned med de
            m som tvingats lämna allt de äger för att fly för sina liv. På
            Nineveslätten har jag sett de vandaliserade kyrkorna, de nedrivna
            heliga symbolerna och hemmen märkta med bokstaven n som i nasaré.
            I kurdiska områden har jag besökt lägren där yazidiska flyktingar,
            märkta av våldtäkter och förslavning, försöker starta om sina
            liv. Den här debatten, Margot Wallström, handlar om dessa människor,
            de som upplevt efterkrigstidens värsta övergrepp och förbrytelser.
          </note>
          <note>
            Nu gäller det att rättvisa skipas och att skyldiga ställs inför
            rätta. I det sammanhanget ska det välkomnas att regeringen just
            har anslutit sig till Kristdemokraternas förslag om en särskild
            internationell tribunal eller ad hoc-domstol. Vi önskade och framförde
            att den här frågan skulle drivas medan Sverige satt i FN:s säkerhetsråd.
            Tyvärr fick vi inte gehör för det då, men bättre sent än aldrig,
            Margot Wallström.
          </note>
          <note>
            Med detta, herr talman, vill jag tacka utrikesministern för debatten.
          </note>
          <note type="speaker">
            Anf. 7 Utrikesminister MARGOT WALLSTRÖM (S):
          </note>
          <note>
            Herr talman! Jag vill inte att sådant ska få stå oemotsagt. Jag
            har precis beskrivit att vi drev den här frågan mycket hårt i
            säkerhetsrådet. Denna lögn får därför inte stå oemotsagd. Det
            går att kontrollera att Sverige drev frågan att hänskjuta detta
            fall till ICC. Vi har upprepade gånger krävt och bidragit till
            att man ska ha en bevisinsamling och att vi ska få ett ansvarsutkrävande.
            Jag tror att få andra har varit så aktiva som vi har varit i detta
            fall. Vi har alltså verkligen drivit detta.
          </note>
          <note>
            En sak kan jag dock hålla med om: Det borde handla om offren.
            Det borde handla om alla dem som har utsatts för det här.
          </note>
          <note>
            I själva verket leder ni in det hela på ett annat spår. Vi bör
            vara effektiva och se till att stater som har ett ansvar under
            folkmordskonventionen verkligen förebygger och bestraffar folkmord.
            Som Lars Adaktusson vet har svenska domstolar en långtgående behörighet
            att också pröva individuellt straffansvar för folkmord även om
            brotten har begåtts utomlands. Svenska domstolar har dömt när
            det gäller folkmord, exempelvis de som har begåtts i Rwanda. Därför
            bör vi fortsätta på det spåret och se till att vi utkräver ansvar,
            oavsett om vi kallar det folkmord eller brott mot mänskligheten.
            Vi ska ställa individer till ansvar.
          </note>
          <note>
            Det finns ingen skyldighet för regeringar att ta ställning till
            huruvida kriterierna är uppfyllda eller att erkänna om folkmord
            har begåtts. Det viktiga är ju vad vi gör: att se till att hjälpa
            offren och att se till att utkräva ansvar. Det kommer vi att fortsätta
            att göra. Vi kommer oavsett rubricering att se till att arbeta
            för att ansvarsutkrävande ska komma till stånd.
          </note>
          <note>
            Interpellationsdebatten var härmed avslutad.
          </note>
          <note>
            § 5 Svar på interpellationerna 2018/19:108 och 120 om utsläppen
            från trafiken
          </note>
          <note type="speaker">
            Anf. 8 Miljö- och klimatminister ISABELLA LÖVIN (MP):
          </note>
          <note>
            Herr talman! Jens Holm har frågat mig vilka nya åtgärder regeringen
            avser att vidta för att nå klimatmålet om minskade utsläpp från
            inrikes transporter med minst 70 procent till 2030. Jessica Rosencrantz
            har frågat mig vilka ytterligare åtgärder regeringen ämnar vidta
            för att nå våra uppställa mål och de facto sänka utsläppen från
            transportsektorn. Eftersom frågorna är likartade och båda har
            sin bakgrund i Trafikverkets årliga rapport om vägtrafikens utsläpp
            besvarar jag dem samlat.
          </note>
          <note>
            Transporter står för en tredjedel av Sveriges samlade klimatutsläpp.
            Den absoluta merparten av dessa utsläpp kommer från vägtrafiken.
            Att vägtrafikens utsläpp måste minska kraftigt och fort är ingen
            nyhet. Trafikverkets rapport pekar på ett tydligt åtgärdsbehov.
          </note>
          <note>
            I Klimatpolitiska rådets rapport identifieras transportsektorn
            som ett kritiskt område. Rådet pekar på att kraftfulla åtgärder
            behövs. Naturvårdsverkets underlag till regeringens kommande klimatpolitiska
            handlingsplan pekar också på det ”gap” som finns mellan dagens
            beslutade styrmedel och klimatmålet för transportsektorn. Regeringen
            ska noga överväga rådets rekommendationer på transportområdet
            och myndigheternas analyser, som blir viktiga underlag för regeringens
            fortsatta arbete.
          </note>
          <note>
            Herr talman! Under den förra mandatperioden vidtog regeringen
            flera åtgärder riktade mot vägtrafikens utsläpp. Reduktionsplikten
            eller bränsle ­ bytet för bensin och diesel och b onus –m alus
            - systemet för lätta fordon ger för första gången på lång tid
            tydliga stabila regler för både bränsle och fordon. Dessa styrmedel
            trädde i kraft förra sommaren. De är således i en startfas och
            ska bidra till minskade utsläpp från vägtrafiken. Dessa styr ­
            medel har en startsträcka, men de kommer att leda till minskade
            växthus ­ gasutsläpp.
          </note>
          <note>
            Fordon som tas i bruk i dag har en livslängd som sträcker sig
            bortom 2030. Det behövs en större andel fordon på vägarna som
            har låga eller inga utsläpp. Så länge vi kör med fossila bränslen
            kommer vi att ha höga växthusgasutsläpp. Januariavtalet anger
            att från år 2030 kommer det inte längre att vara tillåtet att
            sälja nya bensin- och dieseldrivna bilar. Som framgår av januariavtalet
            ska en utredning tillsättas i år och ny lagstiftning beslutas
            under mandatperioden.
          </note>
          <note>
            Av januariavtalet framgår vidare en rad målsättningar och satsningar
            som regeringen ska genomföra på transportområdet och som syftar
            till att transporter ska bli fossilfria. Fossilfri laddning och
            tankning ska möjliggöras genom att infrastrukturen byggs ut, det
            ska investeras i produk tion och distribution av biogas och ett
            årtal ska utredas för när fossila brä nslen ska vara helt utfasade.
          </note>
          <note>
            J ag noterar att utsläppsökningen under 2018 till stor del berodde
            på ökade utsläpp från tunga fordon. Det är därför glädjande att
            det nu fattats beslut i EU som etablera r utsläppskrav för tunga
            fordon på ett liknande sätt som man gjort för personbilar sedan
            tidigare. Sverige var drivande för hög ambition och hade velat
            ha skarpare krav. Den översyn som ska genomföras 2022 blir viktig
            för att se hur systemet kan bidra till ytterligare utsläppsminskningar.
          </note>
          <note>
            Herr talman! Samtidigt som vi har beslutat om kraftfulla åtgärder
            när det gäller både bränsle och fordon är det tydligt att vi måste
            jobba mer för att åstadkomma ett transporteffektivt samhälle.
            För att nå målen behöver vi se över hur tillgänglighet kan säkerställas
            samtidigt som utsläppen minskar. Överflyttning från vägtraf ik
            till andra trafikslag behövs , liksom samordning och effek tivisering
            av godstransporter.
          </note>
          <note>
            Det finns , sammanfattningsvis, en stark politisk vilja och ett
            väl utvecklat analy sunderlag från våra myndigheter – nu mera
            även Klimatpolitiska rådet – för att ta frågan om minskade utsläpp
            i transportsektorn vidare. Den här regeringen prioriterar detta
            högt.
          </note>
          <note type="speaker">
            Anf. 9 JENS HOLM (V):
          </note>
          <note>
            Herr talman! Jag vill tacka miljö- och klimatminister Isabella
            Lövin för svaret på min interpellation. Jag vill även tacka Jessica
            Rosencrantz från Moderaterna, som också har lyft fram frågan om
            de ökade utsläppen från vägtrafiken i en interpellation.
          </note>
          <note>
            Det är synnerligen oroande att utsläppen från den här sektorn
            ökade med hela 76 000 ton under det föregående året. Utsläppen
            från lastbilstransporterna ökade med 3 procent under 2018. Det
            här sker i en tid då vi har ett klimatpolitiskt ramverk på plats
            och har en regering som vill att Sverige ska bli världens första
            fossilfria välfärdsland. Vi har alltså egentligen en mängd styrmedel
            och åtgärder på plats. Men de tycks inte räcka till på långa vägar.
            Vi har ett klimatmål som säger att utsläppen från transportsektorn
            ska ned med 70 procent till 2030. Vi kommer inte på långa vägar
            att nå det målet med de åtgärder och beslut som finns nu. Det
            konstaterades senast i den granskning från Klimatpolitiska rådet
            som minis ­ tern nämnde. Även Naturvårdsverket har tagit upp detta
            i sitt underlag, som de har sänt in till regeringen.
          </note>
          <note>
            Jag noterar att ministern tar upp en mängd områden där åtgärder
            behövs. Men det låter lite som att vi får vänta till hösten på
            en handlingsplan från regeringen innan vi får höra om några konkreta
            nya åtgärder. Det, herr talman, tycker jag inte riktigt håller,
            utan det är här och nu som det måste presenteras nya kraftfulla
            åtgärder för att minska utsläppen från transportsektorn.
          </note>
          <note>
            Jag skulle vilja höra ministerns åsikt om ett viktigt område
            som Klimatpolitiska rådet tar upp. Vi från riksdag och regering
            planerar för framtida infrastruktur. Både Klimatpolitiska rådet
            och Naturvårdsverket konstaterar att klimatmålen inte är integrerade
            i den här infrastrukturplaneringen. Det märker vi till exempel
            i regeringens förslag om att bygga en ny motorväg här i Stockholmsområdet.
            Den kallas Tvärförbindelse Södertörn och kommer att kosta över
            10 miljarder kronor. Naturvårdsverket konstaterar klart och tydligt
            att den här motorvägen kommer att leda till ökade utsläpp.
          </note>
          <note>
            Herr talman! Jag vill fråga ministern: Hur kan man 2019 planera
            för ökade utsläpp från vägtrafik genom att bygga nya motorvägar
            i Stockholmsområdet, när vi har en klimatlag och ett klimatpolitiskt
            ramverk och när vår expertmyndighet säger att vi inte kan göra
            det? Det skulle jag vilja ha svar på.
          </note>
          <note>
            Ministern nämner reduktionsplikten, det vill säga den obligatoriska
            inblandningen av biodrivmedel. Vad händer med reduktionsplikten
            efter 2020? Det är bra att vi har en skattenedsättning för biogas
            och andra förnybara drivmedel, men den räcker också bara fram
            till nästa år. Vad händer med den efter 2020? Tar ni strid i Bryssel
            för att vi ska kunna fortsätta att ha den? Blir det en vägslitageavgift
            på tunga transporter med lastbilar, så att det blir dyrare att
            transportera på det sättet och så att vi kan flytta över transporterna
            till järnvägen? När kommer en sådan avgift? Det finns många frågor
            jag vill ha svar på, herr talman.
          </note>
          <note type="speaker">
            Anf. 10 JESSICA ROSENCRANTZ (M):
          </note>
          <note>
            Herr talman! Jag tackar statsrådet för svaret.
          </note>
          <note>
            Det finns ett brett stöd i Sveriges riksdag för våra klimatmål.
            Det är därför det är så oroväckande att utsläppen från vägtrafiken
            ökade under 2018 och att vi därmed kommer längre från att nå våra
            gemensamma mål. Det här bekräftar också tidigare statistik från
            SCB, som visar att utsläppen har ökat eller stått stilla de senaste
            två åren.
          </note>
          <note>
            Det är tydligt att S och MP:s miljöpolitik inte har gett resultat.
            I stället för att ta ett helhetsgrepp om frågorna har den rödgröna
            klimatpolitiken präglats av spretig symbolpolitik. Sju av åtta
            av regeringens åtgärder har kritiserats av myndigheter för bristande
            effektivitet. Tyvärr, får jag säga, är det inte helt förvånande
            att detta inte har gett resultat.
          </note>
          <note>
            Omställningen av våra transporter bygger framför allt på två
            ben: en ökad inblandning av biodrivmedel, inte minst för de bilar
            som redan rullar på våra vägar, och en ökad elektrifiering. Inte
            minst det senare har jag hört statsrådet prata sig varm om många
            gånger. Jag efterfrågade åtgärder från regeringens sida, men svaret
            gapade tyvärr tomt. I stället avskaffar reger ­ ingen den satsning
            på laddstolpar längs m ed våra vägar som ingick i M ‑ KD-budgeten.
          </note>
          <note>
            Inte minst hade jag önskat en tydligare färdplan mot elektrifiering,
            om det nu är lösningen på transportsektorns problem. En färsk
            Swecorapport slår nämligen fast att elbehovet kommer att öka med
            nära 30 procent fram till år 2045 om industrins och transportsektorns
            färdplaner mot fossilfrihet ska förverkligas. Ska vi lyckas elektrifiera
            våra transporter kommer vi alltså att behöva mycket mer el och
            energi än i dag.
          </note>
          <note>
            I stället för en lösning på hur vi kan få mer el och energi till
            transportsektorn ser vi hur Miljöpartiet gör vad man kan för att
            fasa ut kärnkraften, som står för 40 procent av vår energipro
            duktion i dag, med målet om 100 procent förnybart 2040. Moderaterna
            vill ha mer av förnybar energi, men det är uppenbart att vi kommer
            att behöva både förnybart och kärnkraft om vi ska lyckas elektrifiera
            våra transporter på riktigt.
          </note>
          <note>
            Därför undrar jag, herr talman och statsrådet, om regeringen
            har en plan för elektrifieringen av transportsektorn. Har regeringen
            gjort någon analys av hur regeringens energipolitiska mål jackar
            in i ambitionen att elektrifiera våra transporter på riktigt?
            Har regeringen gjort en analys av huruvida sol- och vindkraft
            ensamma kommer att kunna ersätta de 40 procent av energiproduktionen
            som kärnkraften står för i dag samt täcka den ytterligare 30-procentiga
            ökning av energiproduktionen som krävs för att nå fossilfrihet?
            Finns det, herr talman, en analys bakom elektrifieringen av transportsektorn?
            Vilken är regeringens strategi för att lyckas?
          </note>
          <note type="speaker">
            Anf. 11 Miljö- och klimatminister ISABELLA LÖVIN (MP):
          </note>
          <note>
            Herr talman! Jag tackar båda ledamöterna för en viktig debatt.
          </note>
          <note>
            När det gäller grundläggande reformer för att få ned utsläppen
            gapade skrivbordslådorna på energisidan, infrastruktursidan och
            miljösidan helt tomma när regeringen tillträdde 2014. Under förra
            mandatperioden tog vi målet om att minska utsläppen i transportsektorn
            till 70 procent genom Miljömålsberedningen. Vi antog klimatlagen.
            Vi tillsatte Klimatpolitiska rådet, som nu har kommit med sin
            första rapport. Vi genomdrev och lyckades i Bryssel få igenom
            reduktionsplikten för bränslesektorn, det så kallade bränslebytet,
            som innebär att vi nu tvingar in förnybart i bensin- och dieseltankarna.
            Vi genomdrev också en bonus–malus-reform för nya bilar; vi skärper
            kraven väsentligt för bonusbilar och höjer skatten på de bilar
            som släpper ut.
          </note>
          <note>
            Det här är reformer som det har tagit lång tid att få igenom
            i Sveriges riksdag. Jag vill nu särskilt vända mig till Jessica
            Rosencrantz. Hade vi börjat med en omställning av transportsektorn
            för länge sedan, när ni satt i regering, är det uppenbart att
            det inte hade varit så bråttom att få ned utsläppen som det är
            nu. Det fanns inga reformer på plats. Det fanns inte ens några
            mål som vi var tvungna att vara på väg mot. Detta var vi tvungna
            att jobba med under förra mandatperioden.
          </note>
          <note>
            Arbetet för att få ned utsläppen kan i princip delas in i tre
            sektorer. En av dem handlar om att vi måste öka inblandningen
            av förnybart i bensin och diesel. Vi har nu på plats en lag om
            bränslebytet. Jens Holm frågar vad som kommer att hända med det.
            Enligt januariavtalet ska ambitionen i reduktionsplikten eller
            bränslebytet öka. Det ska vi slå fast redan under 2019. Nu finns
            det en indikativ målnivå om att minska utsläppen med 40 procent
            inom bensin och diesel till 2030. Vi får se om vi kommer att behöva
            öka den nivån och framför allt öka inblandningsnivån. Naturvårdsverket
            och Trafikverket har båda slagit fast att vi med de åtgärder och
            styrmedel som vi redan har på plats kommer att klara målet om
            minus 70 procent ungefär till hälften.
          </note>
          <note>
            Vi är inte helt utan styrmedel, tvärtom. Det är bara det att
            de styrmedel som vi har infört tar tid innan de börjar ge verkan.
            Vi har ett utsläppsgap på 6–7 miljoner ton för att nå målet till
            2030. Jag ser att det målet är helt möjligt att nå.
          </note>
          <note>
            Det kan för det första ske genom ökad inblandning av förnybart
            i bensin och diesel, för det andra genom ökad elektrifiering och
            för det tredje genom transporteffektivisering. Här säger Trafikverket
            att biltrafiken kan minska med 27–40 procent till 2030 utan minskad
            tillgänglighet bara vi har mer transporteffektiva lösningar.
          </note>
          <note>
            Vi är inne i ett paradigmskifte när det gäller både teknik och
            energiförsörjning. Jag delar inte Jessica Rosencrantz oro för
            elförsörjningen. Vi står inför ett paradigmskifte där vi ser hur
            förnybart exploderar och där människor kan producera sin egen
            el. Det gäller inte minst till transportsektorn och bilsektorn.
            Där kommer överföring, smarta elnät och smarta logistiklösningar,
            inte minst med automatisering, att bidra till effektiviseringen.
          </note>
          <note type="speaker">
            Anf. 12 JENS HOLM (V):
          </note>
          <note>
            Herr talman! Det är precis som ministern säger. Ny teknik räcker
            inte, utan vi behöver bygga ett transporteffektivt samhälle. Vi
            behöver i grunden skapa ett samhälle där kollektivtrafik, gång
            och cykel har företräde framför exempelvis bilism.
          </note>
          <note>
            Det var därför jag ställde frågan om infrastrukturplaneringen
            som ministern inte svarade på. Ministern får gärna svara på den.
            Hur kommer det sig att regeringen 2019 , med klimatlag och när
            vi egentligen vet allting , fortfarande planerar för nya motorvägar?
            Det sker trots att Naturvårdsverket och Klimatpolitiska rådet
            kritiserar att vi i infrastrukturplaneringen inte tar med de klimatpolitiska
            målen.
          </note>
          <note>
            En väldigt rak fråga i det sammanhanget är: Anser ministern att
            det är förenligt med klimatmålen att bygga Tvärförbindelse Södertörn
            här i Stockholm för 10 miljarder kronor , vilket kommer att öka
            vägtrafiken och därmed utsläppen?
          </note>
          <note>
            Kopplat till hur vi bygger ett transporteffektivt samhälle finns
            frågan om kollektivtrafiken. Jag tycker ibland att den glöms bort.
            Det är visserligen en regional och lokal fråga. Men självklart
            kan vi från riksdag och regering underlätta för ökat kollektivt
            resande. Jag anser att det är oroande att priset för att resa
            kollektivt har ökat mer än dubbelt så mycket jämfört med andra
            prisökningar i samhället. Kan vi här göra det billigare och smidigare
            att resa kollektivt, Isabella Lövin?
          </note>
          <note>
            Jag välkomnar det som ministern svarar på våra interpellationer.
            Isabella Lövin sa att det ska investeras i produktion och distribution
            av biogas. Det är väldigt bra att främja biogasen. Det är bra
            att ministern säger att det ska investeras i produktionen. Men
            vem är det som ska investera i produktion av biogas och, framför
            allt, hur ska vi främja den produktio ­ nen?
          </note>
          <note>
            Herr talman! Jag tror att en sådan storskalig produktion av biogas
            inte kan göras på annat sätt än att vi går in med statliga subventioner
            för att få igång en sådan produktion. Sedan kan den nog stå på
            egna ben efter ett antal år. Tycker ministern att det vore bra
            med någon form av investeringsstöd för att få igång storskalig
            produktion av hållbar biogas?
          </note>
          <note>
            Herr talman! När man tittar på svaren från ministern är egentligen
            allting det som står i det så kallade januariavtalet, överenskommelsen
            med Centerpartiet och Liberalerna. Jag måste fråga ministern:
            Finns det några konkreta förslag för att minska utsläppen från
            transportsektorn som minis ­ tern har som ligger utanför januariavtalet,
            för jag tror inte att januariavtalet räcker till? Kan ministern
            ge några konkreta exempel på åtgärder som ligger utanför samarbetet
            med Centerpartiet och Liberalerna? Det behövs verkligen.
          </note>
          <note type="speaker">
            Anf. 13 JESSICA ROSENCRANTZ (M):
          </note>
          <note>
            Herr talman! Tack, statsrådet! Jag noterar att statsrådet gärna
            pekar finger åt tidigare regeringar. Det blir en ganska beklaglig
            debatt i slutändan där alla kan skylla ifrån sig på alla historiskt.
            Jag kan konstatera att FFF-utredningen om fossilfrihet på väg
            togs fram av alliansregeringen och var det kanske viktigaste av
            startskotten för att få igång ett riktigt arbete vad gäller utsläppen
            från transportsektorn.
          </note>
          <note>
            Ännu mer bekymrande är det att konstatera att statsrådet inte
            delar min oro för energiförsörjningen i Sverige. Detta är i en
            tid när vi får varningar från alla håll och kanter från industrin,
            städer och orter runt om i Sverige som tackar nej företagsetableringar.
            De kan inte bygga ut laddstolpar i Mälardalen för att elen inte
            räcker till. I det läget delar inte statsrådet min oro för energiförsörjningen.
          </note>
          <note>
            Det finns en bred samstämmighet om att det är elektrifieringen
            som är en stor del, för att inte säga den största delen, av lösningen
            för att transportsektorn ska bli fossilfri. Att man i det läget
            inte kan bygga ut laddstolpar eller på andra sätt se till att
            få på plats ny teknik för elektrifierade transporter är bekymmersamt.
          </note>
          <note>
            När till och med FN:s klimatpanel i sina huvudscenarier beskriver
            att en kraftigt ökad kärnkraft inkluderas för att nå våra klimatmål
            i världen ser vi att regeringen med Miljöpartiet i spetsen går
            i motsatt riktning och snarare vill montera ned de 40 procent
            som kärnkraften står för i Sverige. Samtidigt ser vi att energin
            kommer att behöva öka med 30 procent utifrån dagens nivåer för
            att lyckas elektrifiera industri och transporter.
          </note>
          <note>
            Jag noterar att statsrådet svarar att hon inte delar min oro
            för energiförsörjningen. Då blir såklart min fråga om det är regeringens
            bedömning att energiförsörjningen inte är ett problem i Sverige
            i dag. Jag upprepar frågan: Har regeringen gjort någon analys
            av och har man någon färdplan för hur vi ska lyckas med att elektrifiera
            industri och transporter?
          </note>
          <note>
            Hur ska vi lyckas ersättas både dagens 40-procentiga kärnkraft
            och också öka energiproduktionen med 30 procent? Finns det en
            analys bakom hur vi ska kunna elektrifiera våra vägtransporter,
            eller är det ett önsketänkande från regeringens sida?
          </note>
          <note type="speaker">
            Anf. 14 Miljö- och klimatminister ISABELLA LÖVIN (MP):
          </note>
          <note>
            Herr talman! Nu börjar frågeställarna glida över på hela Sveriges
            energiförsörjning. Jag trodde att vi talade om transportsektorn.
            Det är klart att vi har en utmaning, framför allt när det handlar
            om kraftnätet och distribution. Där behöver vi bygga ut mer överföringskapacitet
            i landet så att vi ska klara ett förnybart energisystem.
          </note>
          <note>
            Såvitt jag vet står Moderaterna fortfarande bakom energiöverenskommelsen
            där vi har ett mål om 100 procent förnybart till 2040. Tills annat
            meddelas är det vad riksdagen står bakom. Det har nu också möjliggjort
            att exempelvis vindkraften byggs ut i Sve rige. Den kommer att
            stå för 25 procent av Sveriges elförsörjning inom fyra år. Om
            vi inte drar undan incitamenten för vindkraften beräkna s de n
            kunna stå för 50 procent av Sveriges elförsörjning till just 2040.
          </note>
          <note>
            Vi har 40 procent förnybar vattenkraft. Det är inte så att vi
            förbjuder ny kärnkraft i energiöverenskommelsen. Det tror jag
            att Jessica Rosen ­ crantz vet. Vad vi säger är att vi inte ska
            gå in med enormt stora subven ­ tioner till att bygga ny kärnkraft.
            Nedläggningen av Ringhals 1 och 2 beror på att de är föråldrade
            och osäkra. Att uppdatera de reaktorerna skulle kos ­ ta 1–1 ½
            miljard per reaktor. Sverige har i dag ett energiöverskott. Vi
            är nettoexportörer av el.
          </note>
          <note>
            Det är därför jag säger att jag inte i närtid är orolig för Sveriges
            energiförsörjning. Vi behöver dock stabila förutsättningar för
            våra kraftbolag och för energisektorn, och det kan vi åstadkomma
            genom politiken. Vad energiöverenskommelsen har gjort är att frisläppa
            en enormt stor investeringsvilja hos kraftindustrin där man vet
            att det finns en stabil förutsättning för de investeringar som
            behöver göras här och nu.
          </note>
          <note>
            Om vi nu gör allting väldigt osäkert kanske vi bromsar upp dessa
            investeringar med följden att skattebetalarna sedan kommer att
            behöva gå in med mångmiljardbelopp för att investera i osäker
            kärnkraft som, om vi tar ett sådant beslut, förmodligen inte kommer
            att kunna vara färdigbyggd på flera decennier. Det är erfarenheten
            från Finland, och det är erfarenheten från Storbritannien. Jag
            tycker därför att det som Jessica Rosencrantz säger leder väldigt
            fel.
          </note>
          <note>
            Jag delar Jens Holms otålighet, och jag är väldigt glad över
            att siffror i dag visar att exempelvis flygresandet i Sv erige
            har gått ned med nästan 5 procent första kvartalet. Detta visar
            på hur viktigt det är med beteendeförändringar och att vi lyfter
            upp problematiken på bordet.
          </note>
          <note>
            När det gäller de preliminära siffrorna för ökning i godstrafiken
            under förra året är jag övertygad om att transportköparna måste
            ta ett större ansvar. Vi måste lyfta upp att det här är ett problem,
            och de som köper transporter måste också vara villiga att betala
            något mer för att transporten ska gå på järnväg och inte på tunga
            långtradare.
          </note>
          <note>
            När det gäller vägslitageavgift står det i januariavtalet att
            vi ska ha en miljöstörande avgift eller skatt som ersätter Eurovinjetten.
          </note>
          <note>
            Angående infrastrukturplaneringen är vi överens om att vi behöver
            se över all relevant lagstiftning så att den är kompatibel och
            går hand i hand med klimatlagen. Vi kan inte styra åt olika håll,
            för då kommer vi inte att komma fram.
          </note>
          <note>
            Därför är det viktigt att vi tittar på alla beslut, men jag vill
            också påpeka att infrastrukturramen har historiskt höga investeringar
            i just kollektivtrafik och järnväg.
          </note>
          <note>
            (TALMANNEN: Som statsrådet noterade handlar debatten om utsläpp
            från vägtrafiken.)
          </note>
          <note type="speaker">
            Anf. 15 JENS HOLM (V):
          </note>
          <note>
            Herr talman! Tack för det påpekandet! Kärnkraftsdebatten kan
            vi ta någon annan gång. Det är så otroligt viktigt att fokusera
            på minskade utsläpp från vägtrafiken, och det är oroväckande att
            de ökade förra året.
          </note>
          <note>
            Jag tackar för svaret från ministern angående infrastrukturplaneringen.
            Jag tolkar det som att det finns möjligheter att stoppa ett projekt
            som Tvärförbindelse Södertörn om det visar sig att det spräcker
            våra klimatmål. Jag hoppas också på en framtida infrastrukturplan
            med investeringar som helt och hållet har integrerat våra klimatmål.
          </note>
          <note>
            Jag hoppas även på ett tydligare styrsystem för kollektivtrafiken
            så att vi kan göra den billigare och mer tillgänglig för människor
            så att vi kan resa mer kollektivt.
          </note>
          <note>
            När det gäller frågan om förnybara biodrivmedel och hur vi ska
            kunna producera dem, i synnerhet biogasen, har jag fortfarande
            inte fått svar. Jag hoppas på någon form av produktionsstöd från
            centralt håll så att vi kan bygga upp en inhemsk marknad för biogas.
          </note>
          <note>
            I ljuset av det är det också viktigt att regeringen, och ministern
            i synnerhet, tar strid i Bryssel för att vi ska kunna ha en fortsatt
            skattenedsättning på förnybara biodrivmedel. Detta har vi inte
            fått något svar på än så länge, men ministern har fortfarande
            chansen att svara på det.
          </note>
          <note>
            Överlag tycker jag att det har varit en klargörande debatt som
            visar att vi måste fortsätta att trycka på regeringen för fler
            åtgärder som kan minska utsläppen från transportsektorn. Det som
            står i januariöverenskommelsen räcker inte på långa vägar. Vi
            behöver fler åtgärder för att minska dessa utsläpp, och jag hoppas
            på det i framtiden.
          </note>
          <note type="speaker">
            Anf. 16 JESSICA ROSENCRANTZ (M):
          </note>
          <note>
            Herr talman! Avslutningsvis kan jag säga att jag blir bekymrad
            när vi kommer längre från att nå våra klimatmål för varje år som
            går. Med reger ­ ingens vårändringsbudget återgår vi till en spretig
            symbolpolitik, där som sagt sju av åtta åtgärder från regeringens
            sida tidigare har kritiserats av expertmyndigheterna för bristande
            effektivitet.
          </note>
          <note>
            Vi ser att det som regeringen satsar kanske mest pengar på, Klimatklivet,
            har dömts ut av Riksrevisionen för att ”stödet inte är en del
            av en kostnadseffektiv styrmedelskombination för att nå det svenska
            klimatmålet till 2030”. Det är ganska starka ord från Riksrevisionen.
          </note>
          <note>
            Samtidigt som vi ser denna återgång till en spretig symbolpolitik
            som för oss längre från våra klimatmål kan jag efter dagens debatt
            konstatera att det trots allt saknas ett helhetsperspektiv kring
            hur vi ska nå både ökad biodrivmedelsanvändning, om jag återvänder
            till Jens Holms många frågor, och inte minst hur vi ska kunna
            uppnå en elektrifiering av transportsektorn.
          </note>
          <note>
            Regeringen avskaffar den satsning på laddstolpar längs med Sveriges
            vägar som vi i Moderaterna och Kristdemokraterna har med i vår
            budget. Samtidigt tar man inte riktigt oron på allvar från de
            många delar av landet som rapporterar att man på sina håll inte
            kan bygga ut laddstolpar på grund av elbrist i systemet i dag.
            I det längre perspektivet saknas analys av hur vi på riktigt kan
            säkerställa att det finns tillräckligt mycket el och energi för
            att 2030 ha helt eller delvis elektrifierade transporter.
          </note>
          <note>
            Det är alltså ett medskick till regeringen att ta den här frågan
            på större allvar än vad jag upplever att man gör i dag och att
            gärna återkomma till riksdagen med en samlad plan och strategi
            för hur vi på riktigt kan elektrifiera vår transportsektor. Det
            krävs om vi ska vända på utvecklingen som den ser ut i dag och
            faktiskt komma närmare klimatmålen och inte längre ifrån dem.
          </note>
          <note type="speaker">
            Anf. 17 Miljö- och klimatminister ISABELLA LÖVIN (MP):
          </note>
          <note>
            Herr talman! Att få ned utsläppen från transportsektorn handlar
            om tre olika delar. Vi har en plan för hur vi ska få ned utsläppen
            med 70 procent, och vi är halvvägs där med de styrmedel som vi
            har i dag. Vi behöver öka ambitionen i reduktionsplikten, och
            detta är regeringen på väg att se över. Vi behöver fortsätta att
            bygga ut laddinfrastrukturen i hela landet och också effektivisera
            bonus–malus-systemet och se till så att vi får över mer transporter
            på kollektivtrafik genom det tredje benet, som är effektivisering.
          </note>
          <note>
            Jag tror att om vi med gemensamma ansträngningar arbetar åt det
            hållet så kommer vi att komma dit. Det kommer att vara tufft.
            Vi har börjat alldeles för sent. Men under den förra mandatperioden
            lade vi grunden till reformer som gör att vi på alla de tre benen
            kommer att kunna minska utsläppen.
          </note>
          <note>
            Stadsmiljöavtalen kommer nu också att inkludera godstransporter
            inom städerna. Vi har en miljökompensation för dem som flyttar
            över gods från långtradare till järnväg för att göra det mer attraktivt.
            Vi tillsätter en nationell samordnare för att se till att få mer
            smarta intermodala sätt att flytta över gods från vägar till sjöfart
            och järnväg.
          </note>
          <note>
            Vi har en strategi för hur vi ska nå dit, och jag och infrastrukturministern
            kommer att sätta oss ned med alla aktörer för att se hur vi kan
            få ännu större fart i omställningsarbetet. Jag noterar att åkeribranschen
            i förra veckan lanserade Fair Transport. Bättre miljöupphandlingar
            i transporter tror jag blir en väldigt viktig del.
          </note>
          <note>
            Biogasen ger vi redan stöd till genom Klimatklivet, och det kommer
            vi att fortsätta att göra.
          </note>
          <note>
            Interpellationsdebatten var härmed avslutad.
          </note>
          <note>
            § 6 Svar på interpellation 2018/19:167 om felaktiga utbetalningar
            från a-kassan
          </note>
          <note type="speaker">
            Anf. 18 Arbetsmarknadsminister YLVA JOHANSSON (S):
          </note>
          <note>
            Herr talman! Erik Bengtzboe har frågat mig vilka åtgärder jag
            och regeringen tänker vidta för att säkerställa att Arbetsförmedlingen
            fullföljer sitt uppdrag.
          </note>
          <note>
            Med anledning av Erik Bengtzboes fråga vill jag inledningsvis
            framhålla följande.
          </note>
          <note>
            Arbetsförmedlingens kontrollarbete är en central och mycket viktig
            del i arbetslöshetsförsäkringens funktion som omställningsförsäkring.
          </note>
          <note>
            Ett väl fungerande kontrollsystem är viktigt av flera skäl: dels
            för att säkerställa att en arbetssökande faktiskt vidtar de åtgärder
            som förväntas av hen i syfte att finna ett nytt arbete, dels för
            att underlätta för Arbetsförmedlingen i dess arbete med de arbetssökande.
            Ett väl fungerande kontrollsystem är självklart också viktigt
            för legitimiteten för arbetslöshetsförsäkringen, och det är därför
            av vikt att Arbetsförmedlingen tar sitt uppdrag, att säkerställa
            arbetslöshetsförsäkringens roll som omställningsförsäkring, på
            största allvar.
          </note>
          <note>
            Som Erik Bengtzboe säkert redan känner till gav regeringen 2016
            i uppdrag åt Delegationen mot överutnyttjande av och felaktiga
            utbetalning ­ ar från välfärdssystemen att genomföra omfattningsstudier
            avseende felaktiga utbetalningar från de aktuella systemen inom
            områden där det finns väsentliga risker för detta och där sådana
            studier saknas eller är inaktuella. I december 2017 gav regeringen
            också Inspektionen för arbetslöshetsförsäkringen i uppdrag att
            granska Arbetsförmedlingens kontrollarbete inom arbetslöshetsförsäkringen
            och inom de arbetsmarknadspolitiska programmen. Båda rapporterna
            konstaterar som sagt brister i Arbetsförmedlingens kontrollfunktioner.
          </note>
          <note>
            Arbetsförmedlingens ledning är ansvarig för att verksamheten
            bedrivs effektivt och enligt gällande rätt. Det är angeläget att
            Arbetsförmedlingen säkerställer att brister i hanteringen åtgärdas.
            Jag kommer att följa hur myndigheten tar sig an denna uppgift
            och kommer att se över behovet av åtgärder.
          </note>
          <note>
            Frågan om kontrollen av arbetssökande kommer också att hanteras
            inom ramen för arbetet med att reformera Arbetsförmedlingen. I
            det arbetet kommer det att vara viktigt att upprätta en ändamålsenlig
            organisation av kontrollen av arbetssökande.
          </note>
          <note type="speaker">
            Anf. 19 ERIK BENGTZBOE (M):
          </note>
          <note>
            Herr talman! Tack, statsrådet, för svaret!
          </note>
          <note>
            Inspektionen för arbetslöshetsförsäkringen konstaterar alltså
            att upp ­ emot en halv miljard kronor bara 2017 f elaktigt har
            betalats ut från a ‑ kassan. Det är ytterst allvarligt. Det handlar
            i förlängningen om arbets ­ tagares inbetalade avgifter till a-kassan,
            och det handlar också om stora summor skattepengar som inte har
            gått till det de ska gå till. Det bör vara någonting som oroar
            regeringen, det bör vara någonting som leder till åt ­ gärder
            och det bör vara någonting som man ser ganska allvarligt på när
            upp till en halv miljard kronor per år rullar på ett felaktigt
            sätt.
          </note>
          <note>
            För det första är det – precis som statsrådet är inne på, herr
            talman – avgörande för legitimiteten för det svenska systemet
            och den svenska modellen. Vi har ur ett internationellt perspektiv
            generösa försäkringar för att säkerställa att det finns en omställning
            för människor rent ekonomiskt vid tider av arbetslöshet. Det förutsätter
            att man står till arbetsmarknadens förfogande, att man aktivt
            söker arbete och att man gör sig själv anställbar och därmed behåller
            en fot inne på arbetsmarknaden i stället för att slås ut.
          </note>
          <note>
            Att IAF då konstaterar att uppemot var tredje person lämnar felaktiga
            uppgifter om att man söker jobb och därför också får felaktiga
            utbetalningar är ytterst allvarligt. Men vad som är ännu mer allvarligt
            är att den största felkällan till att det sker felaktiga utbetalningar
            är just att den statliga myndigheten Arbetsförmedlingen inte följer
            det regelverk som riksdag och regering har satt upp.
          </note>
          <note>
            För det andra leder detta, herr talman, också till stora problem
            för hur svensk arbetsmarknadspolitik fungerar. Vi vet att en av
            de viktigaste åtgärderna för att säkerställa att människor får
            jobb är att man aktivt står till arbetsmarknadens förfogande,
            att man söker jobb, att man är tillgänglig och att man inte gradvis
            rör sig allt längre bort från arbetsmarknaden från det att man
            förlorar sin anställning. Att då regelverket så flagrant bortses
            ifrån får därmed allvarliga konsekvenser – inte bara för legitimiteten
            för systemet, inte bara för finanserna för a-kassan och staten,
            utan också för de reella möjligheterna för arbetslösa att få jobb.
          </note>
          <note>
            När det är alldeles för enkelt att fuska, när man inte behöver
            söka jobb och när Arbetsförmedlingen dessutom inte gör de kontroller
            de n ska göra och inte följer upp på det sätt den ska leder det
            helt enkelt till att människor inte följer regelverket. Det leder
            också till att människor inte får de stödåtgärder och de insatser
            från Arbetsförmedlingen som de ska få, som de har rätt till och
            som är viktiga – vilket inte minst det ansvariga statsrådet brukar
            påpeka – för att arbetssökande ska komma närmare arbetsmarknaden.
          </note>
          <note>
            Min fråga till statsrådet kvarstår, herr talman: Ser statsrådet
            verkligen inget behov alls, med de ganska allvarliga uppgifter
            som nu har upprepats ett antal år, att reagera och se till att
            Arbetsförmedlingen faktiskt följer det regelverk som finns?
          </note>
          <note type="speaker">
            Anf. 20 Arbetsmarknadsminister YLVA JOHANSSON (S):
          </note>
          <note>
            Herr talman! Jag delar Erik Bengtzboes syn på allvaret i detta.
            Självklart måste vi agera, vilket jag också sa i mitt interpellationssvar.
            Det är naturligtvis helt oacceptabelt att Arbetsförmedlingen inte
            rapporterar till a-kassorna när personer missköter sitt arbetssökande.
          </note>
          <note>
            Man har ju också granskat a-kassornas arbete och där inte funnit
            några stora avvikelser. Det stora problemet är Arbetsförmedlingen,
            som inte rapporterar vidare.
          </note>
          <note>
            Det här är viktigt av flera skäl och därför allvarligt när det
            inte följs. Försäkringen är ju uppbyggd på att vi har en sanktionstrappa.
            Om du missköter ditt arbetssökande ska du få en varning, vilket
            i normalfallet leder till att du börjar söka arbete mer och till
            att chansen att få ett arbete ökar. Om du fortsätter att missköta
            ditt arbetssökande eller missköter det mer gravt blir det utökade
            sanktioner. Därför är det väldigt allvarligt när Arbetsförmedlingen
            inte rapporterar in det man ser i form av brister i de arbetslösas
            arbetssökande.
          </note>
          <note>
            Jag tar mycket allvarligt på den här frågan. Det är självklart
            oacceptabelt att det är på det här sättet. Det var därför regeringen
            – det vill jag ändå påpeka – gav det här uppdraget till Inspektionen
            för arbetslöshetsförs äkringen för ett drygt år sedan: just för
            att vi misstänkte att de här bristerna fanns. Nu har allvaret
            i detta påvisats, och det är självklart att det måste leda till
            åtgärder.
          </note>
          <note type="speaker">
            Anf. 21 ERIK BENGTZBOE (M):
          </note>
          <note>
            Herr talman! Det uppskattas att statsrådet konstaterar det. Men
            i svaret konstaterar också statsrådet att man helt enkelt får
            följa frågan framåt och att några åtgärder just nu inte är aktuella.
            Åtminstone har man inte planerat att vidta några åtgärder, trots
            att man i flera år har misstänkt att de här bristerna finns och
            nu har fått se dem svart på vitt. Det tycker jag är tämligen allvarligt.
            Jag tycker att regeringen borde ha lite mer långsiktighet i det
            hela.
          </note>
          <note>
            Herr talman! Statsrådet hänvisar i sitt svar till att en del
            av lösningen är det allmänna arbetet med att nu reformera Arbetsförmedlingen
            och att Arbetsförmedlingen kommer att få en ny roll där detta
            ska följas upp. Så är det: Arbetsförmedlingen står inför en stor
            reform till följd av januari ­ överenskommelsen mellan fyra partier.
            Arbetsförmedlingen ska bli en smal expertmyndighet som har som
            sin främsta uppgift att just genomföra kontroller, det som man
            uppenbarligen misslyckas med.
          </note>
          <note>
            Tycker statsrådet att svenska folket och Sveriges riksdag kan
            känna sig trygga med en reform där detta uppdrag ska gå till en
            myndighet som uppenbarligen misslyckas med det i dag?
          </note>
          <note type="speaker">
            Anf. 22 Arbetsmarknadsminister YLVA JOHANSSON (S):
          </note>
          <note>
            Herr talman! Jag vill upprepa att det är självklart att åtgärder
            behövs. Det är oacceptabelt att vi har denna nivå på underlåtenhet
            att rapportera in till a-kassorna när människor inte följer regelverket.
            Det är självklart att åtgärder behövs.
          </note>
          <note>
            I första hand är det naturligtvis Arbetsförmedlingen som ska
            vidta de åtgärderna. Det är en myndighets skyldighet att följa
            regelverket. Det är naturligtvis myndighetsledningen som är ytterst
            ansvarig för att myndigheten följer det regelverk som politiken
            har beslutat om. Så är det. Där måste ansvaret ligga.
          </note>
          <note>
            Jag vill dock också peka på att det med den reformering av Arbetsförmedlingen
            som vi nu genomför blir ett ökat fokus på kontrollfrågorna. Självklart
            kommer bakgrunden från den här rapporten att vara en viktig del
            i hur vi utformar arbetet framöver för att säkerställa en god
            kvalitet i kontrollfunktionen.
          </note>
          <note type="speaker">
            Anf. 23 ERIK BENGTZBOE (M):
          </note>
          <note>
            Herr talman! Det är sannerligen så att det svenska rättssystemet
            och den svenska modellen ser ut på ett sådant sätt att det är
            myndigheter som är ansvariga. Men det är också regeringen som
            är ansvarig för myndigheterna. Det är inte så att Sveriges riksdag
            kan tillkalla sig generaldirektören och låta honom svara på frågor.
            Det är faktiskt ansvarigt statsråd som måste se till att myndigheterna
            fullföljer sitt uppdrag på det sätt som de ska göra.
          </note>
          <note>
            Statsrådet hänvisar till diffusa åtgärder i ett läge där en halv
            miljard årligen rullar ut ur a-kassorna. Det känns som att det
            finns en hel del här som regeringen skulle kunna ta tag i. Det
            gäller framför allt i ett läge där vi konstaterar att svensk arbets
            marknad, herr talman, blir allt mer tudelad. Samtidigt som högkonjunkturen
            rullar på och arbetslösheten sjunker i stora breda grupper kan
            vi konstatera att arbetslösheten biter sig fast för andra.
          </note>
          <note>
            Det är uppenbart att vi med nödvändighet behöver bli bättre på
            att ge stöd och på att utbilda och matcha människor för att de
            lättare ska kunna ta sig in på arbetsmarknaden. Och det är uppenbart,
            herr talman, att de verktyg och den politik som behövs saknas
            hos den nuvarande regeringen.
          </note>
          <note>
            Arbetsförmedlingen och dess funktion samt a -kassans funktion
            är grundläggande i detta tillsammans med att man har en välfungerande
            kompetensförsörjning som gör att vuxna människor faktiskt kan
            ta sig in på arbetsmarknaden. Det handlar om att kompetensväxla
            och kompetensförstärka när den kompetens man har blir otillräcklig
            för arbetsmarknaden.
          </note>
          <note>
            Mot bakgrund av detta, herr talman, är det extra oroväckande
            att man i den budget som regeringen precis har lagt fram drar
            bort en halv miljard kronor från Sveriges kommuner när det gäller
            anslagen till just vuxenutbildning.
          </note>
          <note>
            Herr talman! Regeringen pratar om åtgärder. Jag tror att riksdagen
            skulle uppskatta om de faktiskt också kom på plats.
          </note>
          <note type="speaker">
            Anf. 24 Arbetsmarknadsminister YLVA JOHANSSON (S):
          </note>
          <note>
            Herr talman! Det är självklart att det behövs åtgärder – jag
            har redan sagt det. Jag ser väldigt allvarligt på detta. Det behövs
            förändringar för att myndigheten bättre ska leva upp till och
            följa det regelverk som man är tvungen att följa. Det ansvaret
            åvilar myndighetens ledning. Men det är självklart alltid jag,
            som arbetsmarknadsminister, och regeringen som är ytterst ansvariga,
            och vi tvekar inte att vidta ytterligare åtgärder.
          </note>
          <note>
            Interpellationsdebatten var härmed avslutad.
          </note>
          <note>
            § 7 Svar på interpellation 2018/19:118 om återvändande IS-terrorister
          </note>
          <note type="speaker">
            Anf. 25 Justitie- och migrationsminister MORGAN JOHANSSON (S):
          </note>
          <note>
            Herr talman! Louise Meijer har frågat mig varför jag har dröjt
            med att presentera lagstift ­ ning inför riksdagen som säkerställer
            att återvändande IS-terrorister ställs inför rätta.
          </note>
          <note>
            Regeringen har genomfört en historisk utvidgning av det straffbara
            området för terrorismrelaterade handlingar. Det är tack vare våra
            lagstiftningsinitiativ som Sverige i dag har en väl utvecklad
            och effektiv strafflagstift ­ ning på terrorismområdet. Så såg
            det inte ut när vi tillträdde 2014 efter en åtta år lång borgerlig
            regering.
          </note>
          <note>
            På vårt initiativ har bland annat ett särskilt straff ­ ansvar
            för terrorismresor och mottagande av terrorismutbildning införts.
            Det har också blivit straff ­ bart att finansiera en terrorist
            eller en terroristorga ­ nisa ­ tion. Även terrorist ­ brottet
            som sådant har utvidgats.
          </note>
          <note>
            Tidigare i år beslutade regeringen om en lagrådsremiss med förslag
            om ett särskilt straffansvar för den som deltar i verksamheten
            i en terroristorganisation på ett sätt som är ägnat att främja,
            stärka eller under ­ stödja organisationen. I lagrådsremissen
            föreslogs också ett särskilt straffansvar för den som utan att
            delta i en terroristorganisation har samröre med en sådan organisation.
          </note>
          <note>
            Lagrådet gör inte samma bedömning som den utredare vars förslag
            låg till grund för lagrådsremissens förslag och en majoritet av
            de remissinstanser som yttrade sig över utredarens förslag utan
            menar att förslaget innebär en begränsning av den grundlagsskyddade
            förenings friheten. Vi arbetar därför i högt tempo vidare med
            det andra förslaget i lagrådsremissen, som innebär att det ska
            vara straffbart att ha samröre med en terroristorganisa ­ tion.
            Det kan till exempel handla om att ta befattning med utrustning
            eller fordon för en terroristorganisations räkning eller om att
            hyra ut lokaler eller mark till en sådan organisation .
          </note>
          <note>
            Vi har också nyligen presenterat två lagförslag för att ytterligare
            stärka förutsättningarna för att bekämpa brottslighet kopplad
            till terrorism. Det första förslaget innebär att Säkerhetspolisen
            och Nationella operativa av ­ delningen i Polismyndigheten ska
            få en utökad tillgång till uppgifter från signalspaning i försvarsunderrättelseverksamhet.
            Det har stor betydelse för möjligheten att bedriva underrättelseverksamhet
            avseende internatio ­ nell terrorism.
          </note>
          <note>
            Det andra förslaget gäller nya regler om datalagring för brottsbekämpande
            ändamål. Förslaget innebär att Polismyndigheten och Säkerhetspolisen
            återfår ett av de viktigaste verktygen för att förhindra och utreda
            allvarlig brottslighet. Att de brottsbekämpande myndigheterna
            får tillgång till digitala spår är avgörande för att man ska kunna
            öka tryggheten och bekämpa de mest allvarliga gärningarna, som
            till exempel terroristbrott.
          </note>
          <note>
            I Sverige, liksom i andra rättsstater världen över, finns en
            grundläggande princip som säger att ingen får dömas till straff
            eller annan brottspåföljd för en gärning som inte var belagd med
            brottspåföljd när den begicks. Detta innebär att de personer som
            under 2013 och 2014 reste till Syrien i syfte att strida för IS
            inte kan dömas för att då ha genomfört en så kallad terrorism
            ­ resa. Låt mig då påpeka att det var Louise Meijers eget parti
            som satt vid makten mellan åren 2006 och 2014.
          </note>
          <note>
            Däremot finns det självfallet ett flertal andra brott som kan
            vara aktuella för dem som återvänder från striderna i Syrien.
            Det är till exempel terroristbrott, förberedelse till terroristbrott,
            rekrytering till terrorism, krigs ­ förbrytelse, mord och våldtäkt
            – för att nämna några.
          </note>
          <note>
            För oss är arbetet med att förebygga, upptäcka och lagföra handlingar
            kopplade till terrorism högprioriterat. På regeringens initiativ
            gör en utredning just nu en översyn av den straff ­ rättsliga
            terrorismlagstiftningen. I uppdraget ingår bland annat att lämna
            förslag på straffskärpningar för alla brott som omfattas av terrorismlagstiftningen.
          </note>
          <note>
            Sammanfattningsvis instämmer jag inte i Louise Meijers påstående
            om att jag har dröjt med att presentera lagstiftning inför riksdagen
            som säkerställer att återvändande misstänkta IS-terrorister ställs
            inför rätta. Det är precis just detta vi har gjort sedan vi tillträ
            d de i oktober 2014.
          </note>
          <note type="speaker">
            Anf. 26 LOUISE MEIJER (M):
          </note>
          <note>
            Herr talman! Tack, statsrådet, för svaret! Sverige ligger hela
            tiden steget efter när det kommer till terrorlagstiftning. Det
            är för mig och för de allra flesta svenskar, tror jag, helt ofattbart.
          </note>
          <note>
            Åren 2013 och 2014 var resorna till Syrien som mest omfattande.
            Sverige kriminaliserade terrorresor först år 2016, det vill säga
            två år efter att de allra flesta åkt ned till IS.
          </note>
          <note>
            Sedan 2014 har flera personer som anslutit sig till IS återvänt
            till Sverige. Säpo räknar med att det är ungefär 150 stycken.
            Ännu har vi inte ens en lag om deltagande och samröre på plats,
            en lag som effektivt kan göra att dessa personer döms.
          </note>
          <note>
            Sverige är ständigt steget efter. Andra länder har en mer vaken
            inställning. I Storbritannien döms IS-återvändare till fängelse
            och kan dessutom fråntas sitt brittiska medborgarskap. Likaså
            kan IS-terroristers medborgarskap dras in i Danmark och i Nederländerna.
            I Finland, Belgien och Tyskland planeras lagförslag för att göra
            detta möjligt. I Norge är deltagande i eller samröre med terroristorganisation
            kriminaliserat. Norska säkerhetspolisen uppger att drygt hälften
            av dem som återvänt till Norge sitter frihetsberövade. I Danmark
            är det möjligt att döma människor för främjande av, anstiftande
            av eller medhjälp till terrorbrott. Detta har gjort att de flesta
            återvändare fällts. I Frankrike döms som regel alla återvändare
            till fängelse. Det spelar ingen roll om de stridit för IS eller
            om de bara deltagit i någon hjälpfunktion, exempelvis som IS-fru.
          </note>
          <note>
            Hur är det då i Sverige? Jo, här kallas återvändarna till ett
            frivilligt samtal med Säpo.
          </note>
          <note>
            Regeringen tillsatte en utredning i maj 2017 för att utreda ett
            införande av kriminalisering av deltagande i och samröre med terrororganisation.
            Utredningen var klar redan i december 2017. Sedan blev utredningen
            liggande i en byrålåda på Regeringskansliet, som jag förstår det.
            Först över ett år senare skickades förslaget till Lagrådet, och
            nu säger Lagrådet att den lagtekniska lösning som regeringen valt
            inte håller.
          </note>
          <note>
            150 personer har återvänt från IS. Minst 100 till förväntas komma
            tillbaka förr eller senare. Fortfarande har vi ingen lagstiftning
            på plats som effektivt kan straffa dessa människor.
          </note>
          <note>
            Min fråga till statsrådet Morgan Johansson, som varit ansvarigt
            statsråd sedan 2014, är därför: Varför dröjde regeringen med att
            lämna en lagrådsremiss angående att kriminalisera deltagande i
            och samröre med terrororganisationer i över ett års tid?
          </note>
          <note type="speaker">
            Anf. 27 Justitie- och migrationsminister MORGAN JOHANSSON (S):
          </note>
          <note>
            Herr talman! Som Louise Meijer påpekar i sin interpellation startade
            kriget i Syrien 2011. Antalet som reste från Sverige till konfliktområdet
            peakade 2013 och 2014.
          </note>
          <note>
            I valrörelsen 2014 sa Moderaterna att de skulle förbjuda och
            kriminalisera dessa terrorismresor. Sedan förlorade de valet.
            När jag klev in genom dörrarna på Justitiedepartementet frågade
            jag tjänstemännen: Vad har de gjort hittills? Har det vidtagits
            några som helst åtgärder för att kriminalisera terrorismresorna?
            Tjänstemännen fick titta ned i golvet och säga: Nej, det har det
            inte.
          </note>
          <note>
            Det var inte deras fel. Det var helt enkelt så att den politiska
            ledningen, min företrädare Beatrice Ask under ledning av Fredrik
            Reinfeldt, inte hade gett några som helst uppdrag för att kriminalisera
            detta. Inga utredningsdirektiv, inga utredningar och ingen lagstiftningsprocess
            över huvud taget startade. Jag fick börja från början då, hösten
            2014, trots att det som sagt hade rests som värst 2013 och 2014.
          </note>
          <note>
            Vad har vi då gjort under den här perioden? Terrorismresorna
            är kriminaliserade sedan 2016; det stämmer. Det var en effekt
            av den process som jag drog igång 2014. Det tar ett par år att
            ta fram lagstiftning.
          </note>
          <note>
            Vi har kriminaliserat att ta emot utbildning. Tidigare var det
            bara kriminellt att ge terrorismutbildning; det var inte förbjudet
            att ta emot den. När jag tillträdde var det alltså i princip straffritt
            att åka utomlands och utbilda sig till terrorist, och den dåvarande
            regeringen hade inte gjort någonting åt det. Men nu är det kriminaliserat
            att också ta emot utbildning.
          </note>
          <note>
            Dessutom har vi utvidgat rubriceringen för terrorfinansieringsbrottet.
            Det har pågått en rättegång i Solna som har handlat om terrorismfinansiering.
            Det är just den lagstiftning som vi införde 2016 som nu prövas.
            Nu behöver man inte visa att någon har finansierat ett enskilt
            terroristbrott; det räcker att man kan visa att någon har finansierat
            en organisation. Vi har alltså utvidgat denna brottsrubricering.
          </note>
          <note>
            Vi tog dessutom initiativ till två blocköverskridande överenskommelser
            med ett stort antal förslag under förra mandatperioden, 2015 och
            2017. Moderaterna var med i dessa samtal. Vi var överens i varje
            steg som vi skulle ta och om vilka steg vi skulle ta. Det var
            2017 som vi gick fram med detta utvidgande så att vi också skulle
            ta med deltagandebrott och samröres brott. En utredare blev sedan
            tillsatt för att klara detta.
          </note>
          <note>
            Vi har dessutom kraftigt förstärkt resurserna till både Säkerhetspolisen
            och polisen. Vi har starkare lagstiftning nu än vad vi någonsin
            har haft på terrorismområdet, och vi har mer resurser som anvisas
            till detta än någonsin tidigare.
          </note>
          <note>
            På väg fram till riksdagen är nu en ny lagstiftning om datalagring.
            Det innebär att man i ökad utsträckning kan ta reda på vem som
            har ringt till vem, vid vilka tillfällen och var man då befann
            sig. Denna lagstiftning är på väg fram. Vi är också på väg fram
            med en ny lagstiftning om signalspa ­ ning, så att man kan fortsätta
            att inhämta information från FRA även efter det att man har öppnat
            en förundersökning. Det är också oerhört viktigt. Vi är även på
            väg fram med ett nytt hemligt tvångsmedel: hemlig data ­ avläsning.
            Det ligger på bordet.
          </note>
          <note>
            Vi jobbar dessutom med frågan om deltagande- och samröresbrottet.
            Som jag säger i mitt svar försöker vi nu hitta en väg som gör
            att vi lever upp till kraven i regeringsformen. Jag är justitieminister,
            och jag tänker följa grundlagen. Vi kan inte lägga ett förslag
            på riksdagens bord som bryter mot grundlagen. Men vi har tagit
            initiativ till samtal, bland annat med Moderaterna, för att se
            hur vi gemensamt kan hitta en väg framåt. Jag hoppas att vi kommer
            att vara konstruktiva också i denna process.
          </note>
          <note type="speaker">
            Anf. 28 LOUISE MEIJER (M):
          </note>
          <note>
            Herr talman! Morgan Johansson säger i sitt svar på min interpellation
            att Sverige i dag har en väl utvecklad och effektiv strafflagstiftning
            på terrorismområdet. Jag undrar om han verkligen menar det han
            säger . När IS-återvändare kommer till Sverige kallas de till
            ett frivilligt samtal med Säpo – ett frivilligt samtal med Säpo!
          </note>
          <note>
            Jag förstår att Morgan Johansson gärna pratar om Alliansens tid
            i regeringen; det brukar han göra. Men det var för mer än två
            mandatperioder sedan. Jag förstår också att Morgan Johansson är
            stolt över de reformer han faktiskt har genomfört. Men det är
            för lite och för sent.
          </note>
          <note>
            Förslaget om datalagring var klart i oktober 2017. Förslaget
            om signalspaning var klart i augusti 2018. När det gäller förslaget
            om hemlig dataavläsning var utredningen klar i november 2017,
            men ännu har inget lagförslag presenterats.
          </note>
          <note>
            Flera av de åtgärder som Moderaterna och regeringen kom överens
            om både 2015 och 2017 är fortfarande inte genomförda. Man kan
            inte beskriva det på något annat sätt än att regeringen har dröjt
            med effektiv lagstiftning på området.
          </note>
          <note>
            Jag måste därför fråga statsrådet: Är han nöjd med hur långt
            Sverige har kommit hittills när det kommer till effektiv lagstiftning
            mot terrorism?
          </note>
          <note type="speaker">
            Anf. 29 Justitie- och migrationsminister MORGAN JOHANSSON (S):
          </note>
          <note>
            Herr talman! Ingen regering har stärkt terroristlagstiftningen
            på samma grundläggande sätt som vi har gjort under vår mandatperiod.
            Ingen har tagit lika många initiativ, och ingen har satt av lika
            mycket resurser till terrorismbekämpning som vi har gjort. Ingen
            har tidigare lyckats sluta så många och omfattande blocköverskridande
            överenskommelser om vad vi ska göra som vi gjorde under förra
            mandatperioden.
          </note>
          <note>
            Det är klart att man aldrig kan vara nöjd när man vet att saker
            och ting ska fortsätta. Men man måste också ta saker och ting
            i sin ordning, och man måste se till att få fram lagstiftning
            som faktiskt fungerar.
          </note>
          <note>
            Nu tycker Louise Meijer att det har tagit alltför lång tid att
            få ut lagförslagen på remiss och att ta fram en lagrådsremiss.
            Då glömmer hon bort att denna kammare avsatte oss som regering
            direkt efter valet i september . I praktiken gick hela hösten
            åt till regeringsbildningsfrågeställningen, och vi kunde inte
            ta några initiativ under denna period. Det är så det fungerar.
          </note>
          <note>
            Me n så fort regeringsknuten var upp löst och vi var tillbaka
            i regeringsställning igen kunde vi se till att färdigställa förslagen,
            och nu kan vi gå först till Lagrådet och sedan till riksdagen.
            Jag hade naturligtvis mycket hellre suttit kvar och inte blivit
            avsatt som minister i höstas. Då hade vi inte tappat den här tiden,
            men så blev det till slut. Nu gäller det att se till att fortsatt
            ha högsta fart. Vi kommer som sagt inom kort med ett omarbetat
            förslag när det gäller samröresbrottet.
          </note>
          <note>
            Vi lyfter också i samtalen med de andra partierna just frågeställningen
            om hur föreningsfriheten ska tolkas. Det som gjorde att Lagrådet
            kom att ha invändningar mot vårt ursprungsförslag var bland annat
            formuleringen i regeringsformen 2 kap. 24 §, där föreningsfriheten
            slås fast. Lagrådet gör tolkningen att det inte spelar någon roll
            vilken verksamhet en förening ägnar sig åt; den är fortfarande
            skyddad av föreningsfriheten i regeringsformen.
          </note>
          <note>
            Jag kan sannerligen ifrågasätta om det är rimligt, för det innebär
            att oavsett om en förening ägnar sig åt att samla frimärken eller
            åt att spränga folk i luften är den fortfarande skyddad i regeringsformen
            på precis samma sätt som förening betraktad. Därför har jag öppnat
            upp för att göra en översyn också i denna del.
          </note>
          <note>
            Vi tar dock det här i två delar, för om vi ska ändra regeringsformen
            kommer det att dröja ända fram till 2023. Fram till dess gäller
            det att ta fram en lagstiftning som i så stor utsträckning som
            möjligt kriminaliserar alla gärningar som underlättar och stärker
            terroristorganisationer på olika sätt. Det är därför vi nu arbetar
            på ett nytt lagförslag.
          </note>
          <note>
            När vi är färdiga med det – vilket vi kommer att vara inom kort
            – kommer vi naturligtvis att vilja ha ett samtal med de andra
            partier som står bakom terroristöverenskommelserna. Moderaterna
            är ett av dem, och jag hoppas att vi kan fortsätta att föra en
            konstruktiv diskussion om hur processen ska föras framåt.
          </note>
          <note>
            Min bestämda inriktning och uppfattning är att vi ska kriminalisera
            så många gärningar som möjligt som underlättar och stärker terroristorganisationer.
          </note>
          <note type="speaker">
            Anf. 30 LOUISE MEIJER (M):
          </note>
          <note>
            Herr talman! Jag ifrågasätter inte justitieministerns intentioner;
            jag ifrågasätter däremot hans tempo. 41 kommuner riskerar att
            få ta emot IS-återvändare. 4 av dessa är skånska kommuner, varav
            en kommun alltså är Lund. I lilla pittoreska, akademiska Lund,
            där både jag och justitieministern bor tillsammans med tusentals
            studenter och andra lundabor, kommer det alltså att finnas IS-återvändare.
          </note>
          <note>
            Ingen som har återvänt har blivit dömd. Det enda som händer är
            att de kallas till ett frivilligt samtal med Säpo. Det kan väl
            ändå inte vara en effektiv strafflagstiftning.
          </note>
          <note>
            Förtjänar inte Sverige bättre? Förtjänar inte Sverige och våra
            invånare att IS-återvändare sätts bakom lås och bom? Och om justitieministern
            tycker det – varför har han då inte sett till att sådan lagstiftning
            finns på plats?
          </note>
          <note type="speaker">
            Anf. 31 Justitie- och migrationsminister MORGAN JOHANSSON (S):
          </note>
          <note>
            Herr talman! Vi har redan, som jag har sagt, förstärkt terroristlagstiftningen
            mer än någon annan regering har gjort. Och vi har gjort det i
            samarbete med oppositionen, däribland Moderaterna. Frågorna om
            deltagandebrott och samröresbrott finns med i den senaste överenskommelsen,
            som vi gjorde 2017. Då tillsatte vi utredningen, och det är förslaget
            från just denna utredning som vi nu arbetar med.
          </note>
          <note>
            Det är klart att jag hellre hade sett att saker och ting hade
            satts i rullning vid det tillfälle då det verkligen restes som
            allra mest. Men återigen: När jag klev in på Rosenbad i oktober
            2014 fanns ingenting av detta ens påbörja t. Vi fick börja från
            början.
          </note>
          <note>
            Det är en felaktig beskrivning att säga att det enda som händer
            är att de kallas till ett frivilligt samtal. Om det finns information
            som visar att det har begåtts brott utomlands syftar Säkerhetspolisens
            och polisens verksamhet till att väcka åtal. Det får man titta
            på fall för fall. Min bestämda uppfattning är att man får titta
            på om det finns brott i andra länder som de som har kommit tillbaka,
            eller de som är på v äg tillbaka, kan bindas till. I det läget
            vet vi att svenska domstolar har en vidsträckt jurisdiktion och
            kan döma för brott begångna utomlands. Det har också skett.
          </note>
          <note>
            Det är en felaktig beskrivning att säga att det enda som händer
            är att de kallas till ett frivilligt samtal. Det är tvärtom. Säkerhetspolisen
            ser mycket allvarligt på dessa frågo r, och de följ er individerna
            noga. Om de kan bindas till brott kommer också åtal att väckas.
          </note>
          <note>
            Interpellationsdebatten var härmed avslutad.
          </note>
          <note>
            § 8 Svar på interpellation 2018/19:119 om otryggheten i samhället
          </note>
          <note type="speaker">
            Anf. 32 Justitie- och migrationsminister MORGAN JOHANSSON (S):
          </note>
          <note>
            Herr talman! Louise Meijer har frågat inrikesministern vilka
            åtgärder han avser att vidta för att stävja utvecklingen av sexualbrott
            och personrån. Arbetet i regeringen är så fördelat att interpellationen
            har överlämnats till mig.
          </note>
          <note>
            Det är naturligtvis helt oacceptabelt att så många kvinnor i
            Sverige, trots decennier av jämställdhetsarbete, fortfarande utsätts
            för allt från grova våldtäkter till oönskade sexuella närmanden
            från män som inte förstår var gränserna går. Det här synliggjordes
            inte minst i och med metoo-debatten och är ett skrämmande exempel
            på att vi har mycket arbete kvar att göra för att uppnå jämställdhet.
          </note>
          <note>
            Under de senaste decennierna har vi sett en kontinuerlig ökning
            av antalet polisanmälda sexualbrott. Under de senaste fem åren
            har även den självrapporterade utsattheten för sexualbrott ökat
            , enligt Brottsförebyggande rådets nationella trygghetsundersökning,
            NTU. Det kan finnas flera orsaker bakom ökningarna, som en faktisk
            ökning av brottsligheten och förändringar i lagstiftningen. Normförändringar
            och ökad medvetenhet i samhället kan dessutom medföra att fler
            är beredda att både polisanmäla olika former av övergrepp och
            berätta om dem i en frågeundersökning som NTU.
          </note>
          <note>
            För att få mer kunskap om utvecklingen av sexualbrotten har reger
            ­ ingen gett Brottsförebyggande rådet i uppdrag att belysa orsakerna
            till ökningarna av såväl anmälda brott som den självrapporterade
            utsattheten. Uppdraget kommer att redovisas i slutet av maj.
          </note>
          <note>
            Louise Meijer tar också upp personrån i sin interpellation. När
            det gäller personrånen i Lund vet jag att Polismyndigheten har
            genomfört flera riktade insatser. Man har till exempel förstärkt
            närvaron runt brottsutsatta platser och har ett nära samarbete
            med kommunen och andra berörda aktörer.
          </note>
          <note>
            Rättsväsendets insatser för att utreda och lagföra gärningspersoner
            är naturligtvis viktiga för båda dessa brottstyper. Regeringen
            har vidtagit många åtgärder för att öka möjligheterna att lagföra
            fler brott. Vi genomför en stor satsning på att öka antalet polisanställda.
            Vi har skärpt lagstiftning ­ en vad gäller sexualbrott och vapenbrott.
            Vi har höjt minimistraffet för grovt olaga hot och grovt rån.
            Vi har också en ny kamerabevakningslag som gör det lättare för
            Polismyndigheten att få tillstånd till kamerabevakning i brottsbekämpande
            syfte. Vi har dessutom tillsatt en utredning som har föreslagit
            att polisen inte längre ska behöva ansöka om tillstånd, det vill
            säga för kamerabevakning. Det förslaget bereds nu.
          </note>
          <note>
            Polismyndigheten har under lång tid arbetat för att öka uppklaringen
            av sexualbrott. Exempelvis har man tillsammans med Åklagarmyndigheten
            nyligen gjort en tillsyn av polis och åklagares hantering av sexualbrott
            och våld i nära relationer. Polismyndigheten har också tagit fram
            en ny utbildning för utredare av sexualbrott. Myndigheten redovisar
            nu fler ärenden till åklagare både när det gäller våldtäkter och
            när det gäller sexualbrott som helhet. Antalet redovisade våldtäktsärenden
            ökade med 25 procent förra året. Antalet redovisade sexualbrottsärenden
            ökade med 21 procent.
          </note>
          <note>
            För många brottsoffer är det förstås viktigt att brottet klaras
            upp, men än viktigare är att brottet aldrig sker. Vi kan därför
            inte enbart fokusera på hur vi ska straffa gärningspersonerna
            när ett brott väl har begåtts. Vi måste också komma åt brottens
            grundorsaker. Det förebyggande och normförändrande arbetet, liksom
            insatser som kan få personer som begår brott att förändra sitt
            beteende, är avgörande. När det gäller sexualbrotten görs några
            av de viktigaste långsiktiga insatserna inom skolans område och
            inom jämställdhetsarbetet, till exempel genom att motverka destruktiva
            beteenden och normer bland män.
          </note>
          <note type="speaker">
            Anf. 33 LOUISE MEIJER (M):
          </note>
          <note>
            Herr talman! Tack, statsrådet, för svaret!
          </note>
          <note>
            Dokumentären om Josefin Nilssons liv lämnar ingen oberörd. I
            kölvattnet efter dokumentären har det förts en diskussion om mäns
            våld mot kvinnor. Enligt statistik från Brottsförebyggande rådet
            mördades 22 kvinnor av en närstående man förra året. Det är den
            högsta siffran på många år. Statistiken säger också att under
            2018 anmäldes 13 400 misshandelsbrott mot en kvinna , där gärningsmannen
            och offret stod i nära relation till varandra. I snitt är det
            257 misshandelsbrott i veckan eller 36 om dagen.
          </note>
          <note>
            I mäns våld mot kvinnor ingår också det sexuella våldet. Utsattheten
            för sexualbrott bland kvinnor har ökat från 2,5 procent år 2006
            till 10,7 procent år 2017. Vi kan också se att samtidigt som antalet
            anmälda våldtäkter ökat med över 1 500 på tio år har både andelen
            och antalet som lett till åtal minskat. Det kan inte beskrivas
            som något annat än ett politiskt misslyckande.
          </note>
          <note>
            I Lund har antalet anmälningar om sexuella ofredanden gått upp
            de senaste åren. Antalet anmälda överfallsvåldtäkter ligger på
            tio per år. Det är tio för många. Som kvinna, och Lundabo, vet
            jag hur det känns när platser man tidigare känt sig trygg på blir
            till brottsplatser. Ta till exempel Norra kyrkogården. För drygt
            ett år sedan anmälde en kvinna att hon hade blivit utsatt för
            en överfallsvåldtäkt där. Jag tror att det är många kvinnor som
            liksom jag numera undviker att ta genvägen genom kyrkogården när
            det är mörkt.
          </note>
          <note>
            Under de senaste månaderna är det mer än bara Norra kyrkogården
            som blivit brottsplatser i Lund. Stadsparken har varit en hot
            spot för rånvågen i Lund, och mellan januari och februari månad
            fördubblades, femdubblades till och med, antalet anmälningar om
            personrån i Lunds kommun.
          </note>
          <note>
            Statistiken för detta år fram till vecka 14 visar att anmälningarna
            fördubblats jämfört med samma period 2018. Det ska sägas att polisen
            i Lund har gjort förtjänstfulla insatser.
          </note>
          <note>
            Båda Lundaborna och invånarna i andra mellanstora svenska städer
            kan vittna om en otrygg utveckling. Många i generationerna över
            mig berättar om hur de inte känner igen sitt Sverige, hur de när
            de var i min ålder eller yngre kunde gå hem mitt i natten utan
            att vara oroliga för vare sig sexualbrott eller personrån, hur
            de kunde träffa brevbäraren och be om en tidning och samtidigt
            köpa den första färska bullen på bageriet. Så är det inte längre.
            Vi går med nycklar i handen och med telefonen tätt mot örat. Helst
            pratar vi med någon eller låtsas att vi pratar med någon, för
            då känner vi oss tryggare.
          </note>
          <note>
            Ska det verkligen vara så här? Morgan Johansson är inne på sin
            andra period som justitieminister. Vilka svar ger han till Lunds
            invånare, tjejer som killar, som är rädda för att bli utsatta
            för sexualbrott eller personrån när de går hem från studentfesten
            eller från träningen? Vad tänker han göra för att stoppa utvecklingen?
            Vilka är hans konkreta åtgärder?
          </note>
          <note type="speaker">
            Anf. 34 Justitie- och migrationsminister MORGAN JOHANSSON (S):
          </note>
          <note>
            Herr talman! Lund är den stad jag lever i till vardags. Jag har
            bott nästan 30 år i Lund. Det är i Lund jag har min familj, och
            det i Lund som mina barn växer upp. Jag menar att jag har en god
            bild av situationen i Lund från många olika håll – skolan och
            polisen och så vidare.
          </note>
          <note>
            Lund är i grunden en trygg stad. Det vill jag ändå säga. Det
            visar gjorda trygghetsmätningar, och det visar också utvecklingen
            av antalet anmälda brott. Det är klart att man kan rycka ut en
            brottskategori och säga att det här finns en ökning, och det är
            i sig ett problem. Nu talar Louise Meijer om personrånen, men
            hon glömmer att nämna att antalet personrå n all-time- high inträffade
            i Lund år 2 011. Då var det en bit över 100 personrån i Lund.
            Sedan dess har de gått ned.
          </note>
          <note>
            På senare tid har det varit ett antal rån med en oroväckande
            utveckling som begås av en begränsad grupp individer. Där vet
            jag att polisen i Lund jobbar aktivt för att gripa och lagföra
            gärningsmännen. Jag har stort förtroende för polisens verksamhet
            i den delen.
          </note>
          <note>
            I ett större perspektiv, sett till brottsbekämpningen i stort
            vad gäller både våldsbrotten och rånbrotten men också sexualbrotten,
            handlar det om att fortsätta förstärka polisväsendets resurser
            för att se till att man kan leverera mer men också att stärka
            lagstiftningen.
          </note>
          <note>
            Vi utbildar dubbelt så många poliser nu som Moderaterna gjorde
            på sin tid. Ni utbildade ungefär 600 – 700 poliser per år. Vi
            är nu uppe i 1 300 per år. Vi kommer att behöva komma upp i kanske
            2 000 per år för att kunna utvidga polisorganisationen på det
            sätt vi vill – det ska ju bli 10 000 fler anställda till 2024.
          </note>
          <note>
            Vi har startat nya utbildningar i Malmö och i Borås. Moderaterna
            har aldrig någonsin startat en ny polisutbildning. Det var vi
            som startade i Växjö. Det var vi som startade i Umeå. Det var
            vi som startade i Borås. Det var vi som startade i Malmö.
          </note>
          <note>
            Nu ser vi som sagt till att stärka polisverksamheten. De kommande
            åren kommer det ut fler poliser i verksamheten än det gjort på
            många år, och det tror jag är viktigt.
          </note>
          <note>
            Vi stärker lagstiftningen. Sexualbrotten tas upp. Den viktigaste
            straffrättsliga lagstiftning vi genomförde förra mandatperioden
            var det som i dag kallas samtyckeslagstiftningen. Utöver att gå
            över till en ny reglering där det som inte är frivilligt är brottsligt,
            vilket är en tydlig signal utåt och förebyggande i sig, skärpte
            vi straffen för bland annat de grova våldsbrotten. Vi kopplade
            också in målsägandebiträden tidigt i processen så att man får
            stöd från början, redan när man anmäler brottet.
          </note>
          <note>
            Den lagstiftningen var Moderaterna emot i många år. Det utreddes
            två gånger av den gamla borgerliga regeringen innan den regering
            som jag företräder lyckades lösa frågan. Nu är det ingen som vill
            gå tillbaka. Ni utredde det som sagt två gånger, men ni lämnade
            inga förslag till riksdagen.
          </note>
          <note>
            Vi ser också att våra satsningar ger resultat när det gäller
            just sexualbrott. Jag nämnde i mitt svar att antalet redovisade
            ärenden till åklagare har ökat med över 20 procent från ett år
            till ett annat, från och med 2018 till i år.
          </note>
          <note>
            Vi satsar förstås också på ökad kamerabevakning för att se till
            att de särskilt brottsutsatta platserna blir platser där man kan
            känna sig trygg och för att störa ut till exempel olika former
            av våldsbrott men också öppen narkotikaförsäljning.
          </note>
          <note>
            Vi kommer att få fortsätta med detta, både att skärpa lagstiftningen
            och att sätta av mer resurser till brottsbekämpning, men det är
            vi fast beslutna att göra.
          </note>
          <note type="speaker">
            Anf. 35 LOUISE MEIJER (M):
          </note>
          <note>
            Herr talman! Jag är mycket glad för att justitieministern nämner
            samtyckeslagstiftningen. Jag kämpade själv hårt genom alla nivåer
            i partiet för att Moderaterna skulle ställa sig bakom den. Därför
            är det med glädje jag konstaterar att vi nu har en sådan på plats.
          </note>
          <note>
            En av de viktigaste åtgärderna för att stoppa den negativa utvecklingen
            är fler poliser. Med fler poliser närvarande på våra gator kan
            vi både förhindra och klara upp fler brott. Vi behöver 10 000
            fler poliser till år 2024. Regeringen har ju också den ambitionen.
            Däremot verkar regeringen inte ha kraften eller orken att genomföra
            reformen.
          </note>
          <note>
            I mars hade vi 19 868 anställda poliser. När alliansregeringen,
            som Morgan Johansson så gärna talar om, lämnade över år 2014 hade
            vi 20 051 poliser. Det är en dans med ett steg framåt och två
            steg bakåt.
          </note>
          <note>
            Alliansen ökade antalet poliser från ca 17 500 år 2006 till ca
            20 000 år 2010, och så fortsatte det fram till 2014.
          </note>
          <note>
            Javisst, regeringen har fler utbildningsplatser. Men de fylls
            ju inte. Polistätheten har sjunkit sedan den socialdemokratiskt
            ledda regeringen tog över. Trots detta säger regeringen nej till
            en särskild riktad lönesatsning och betald polisutbildning. Varför?
          </note>
          <note>
            En annan åtgärd är trygghetskameror. Redan inför att den nya
            kamerabevakningslagen skulle träda i kraft riktade riksdagen med
            Moderaterna i spetsen ett tillkännagivande till regeringen om
            att polisens tillståndsplikt för kameraövervakning skulle slopas
            helt. Detta förbisågs av regeringen, och tillståndskravet är kvar.
            Återigen undrar man varför.
          </note>
          <note>
            Utan fler poliser och fler trygghetskameror riskerar vi att ligga
            kvar på höga nivåer av otrygghet för både killar och tjejer. Otryggheten
            drabbar dock tjejer i synnerhet, och när otryggheten ökar minskar
            jämställdheten. Därför är trygghetsfrågan en jämställdhetsfråga.
          </note>
          <note>
            Av kvinnor i åldersgruppen 20 – 24 uppger 47 procent att de ofta
            oroar sig för våldtäkt eller andra sexuella övergrepp. För män
            i samma ålderskategori är siffran 3 procent. I samma åldersgrupp
            av kvinnor är det 42 procent som ofta valt en annan väg eller
            ett annat färdsätt. Den oron speglar också den faktiska utsattheten.
            Bland kvinnor i ålderskategorin 20 – 24 är andelen som utsatts
            för sexualbrott 36 procent.
          </note>
          <note>
            Män som slår kvinnor och män som våldtar kvinnor förtjänar propor
            ­ tionerliga straff. Moderaterna vill därför höja straffet för
            grov kvinno ­ fridskränkning från nio månaders fängelse till ett
            års fängelse och även höja våldtäktsstraffet från två års fängelse
            till tre års fängelse.
          </note>
          <note>
            Min tredje fråga till statsrådet är därför: Varför vill inte
            den feministiska regeringen höja straffet för grov kvinnofridskränkning,
            och varför dröjer den med att höja straffet för våldtäkt?
          </note>
          <note type="speaker">
            Anf. 36 Justitie- och migrationsminister MORGAN JOHANSSON (S):
          </note>
          <note>
            Herr talman! Också vi socialdemokrater gick ju till val på att
            höja straffet för våldtäkt av normalgraden från två till tre års
            fängelse. Det kommer vi att klara av under denna mandatperiod,
            och jag är glad att Moderaterna backar upp det. Det blir ytterligare
            en del i skärpningen av synen på sexuella övergrepp.
          </note>
          <note>
            Louise Meijer tar upp ett stort antal andra frågor. Låt mig först
            säga något vad gäller mäns våld mot kvinnor och diskussionen som
            följt på dokumentären om Josefin Nilsson.
          </note>
          <note>
            Min reflektion är att det farligaste en man kan göra är att gå
            med i ett kriminellt gäng. Det är då han löper störst risk att
            avlida till följd av dödligt våld. Det farligaste en kvinna kan
            göra är att leva med en våldsam man. Så ser det ut, och statistiken
            från förra året visar precis det: I två tredjedelar av alla fall
            där en kvinna råkade ut för dödligt våld var gärningsmannen någon
            som hon hade eller hade haft en relation med. Så olika är villkoren
            när det gäller hot mot kvinnors och mäns liv.
          </note>
          <note>
            Det är precis därför vi har skärpt lagstiftningen så mycket som
            vi gjort. Louise Meijer talar om kvinnofridslagstiftningen. Det
            var en socialdemokratisk regering som tog fram den för 20 år sedan.
            Jag jobbade själv i Regeringskansliet vid det tillfället och tog
            fram kvinnofridslagstiftningen just för att kunna möta de situationer
            där kvinnor blir utsatta för många kränkningar, kanske under en
            lång följd av år, genom att lägga ihop det till ett gemensamt
            straff och därmed straffa hårdare än tidigare.
          </note>
          <note>
            Kvinnofridslagstiftningen har visat sig vara väldigt effektiv,
            men den satt långt inne. Detsamma gjorde samtyckeslagstiftningen,
            som den moderatledda regeringen som sagt utredde två gånger utan
            att någonsin komma till skott i frågan. Det var välkommet att
            Louise Meijer jobbade i sitt parti för att få uppslutning kring
            det, men det satt väldigt långt inne.
          </note>
          <note>
            För mitt vidkommande betraktar jag reformen av sexualbrotten
            som den viktigaste straffrättsliga reform vi gjorde under förra
            mandatperioden – och då gjorde vi faktiskt en hel del annat också.
            Bland annat skärpte vi straffen för de grova våldsbrotten och
            vapenbrotten. Men detta är det absolut viktigaste, för det sänder
            den tydliga signalen att all sexualitet bygger på frivillighet
            och att det som inte är frivilligt helt enkelt är ett brott. Därmed
            har det också en förebyggande effekt. Jag följer nu noga hur tingsrättsdomarna
            faller ut för att se att vi faktiskt har utvidgat det kriminaliserade
            området.
          </note>
          <note>
            Polisfrågan, då? Jag nämnde att vi nu utbildar dubbelt så många
            som Moderaterna gjorde under sin tid. Då säger Louise Meijer att
            vi har ännu fler platser. Ja, det har vi. Vi satte av många platser,
            och vi lyckades inte fylla riktigt alla. Men antalet som de facto
            utbildas och som kommer ut är mycket högre nu än det var 2014.
            Det är ett faktum. Det är därför vi nu ser att det varje halvår
            kommer ut fler och fler poliser i verksamheten. Det är självklart
            viktigt att de kommer hela landet till del. Vi kommer att fortsätta;
            vi ska nå 10 000 fler anställda 2024.
          </note>
          <note>
            Vad gäller frågan om polisens löner kan jag bara konstatera att
            det nog inte finns någon grupp där lönerna ökar så mycket som
            just hos poliser. De hade ett avtal förra året på drygt 5 procent
            och nyligen ett avtal på ytterligare ungefär 5 procent. Löneutvecklingen
            för poliser är alltså avsevärt bättre under vår tid än den var
            under den borgerliga tiden, och det tror jag att de flesta ser.
          </note>
          <note>
            Vad gäller frågan om kameraövervakning fortsätter vi bygga ut.
            Vi har gjort ett stort genombrott och har nu kameror på ett stort
            antal brottsutsatta platser. Vi kommer också att gå fram med lagförslag
            till riksdagen om att ta bort polisens tillståndskrav i den delen.
          </note>
          <note type="speaker">
            Anf. 37 LOUISE MEIJER (M):
          </note>
          <note>
            Herr talman! Det var bra att Socialdemokraterna införde brottsrubriceringen
            grov kvinnofridskränkning för 20 år sedan. Men man kan inte bara
            leva på gamla meriter.
          </note>
          <note>
            Jag misstror inte Morgan Johanssons intentioner eller uppsatta
            mål. Men det är inte goda intentioner som kommer att bryta otryggheten,
            få ned sexualbrotten och stoppa personrånen. Det krävs konkreta
            åtgärder.
          </note>
          <note>
            Moderaterna vill se en riktad lönesatsning på polisen, en betald
            polisutbildning, slopad tillståndsplikt för kameror, skärpt straff
            för grov kvinnofridskränkning och våldtäkt samt vistelseförbud
            och zonförbud. Antingen vill regeringen inte införa de åtgärder
            som jag listade, eller så dröjer man med att införa dem. Det är
            Moderaterna som driver regeringen framför sig när det gäller reformer
            för lag och ordning i Sverige.
          </note>
          <note>
            Innan jag önskar Morgan Johansson en glad påsk vill jag passa
            på att fråga: Ska inte justitieministern ändå ta tillfället i
            akt och följa med mig och nattvandra i Lund?
          </note>
          <note type="speaker">
            Anf. 38 Justitie- och migrationsminister MORGAN JOHANSSON (S):
          </note>
          <note>
            Herr talman! Kvinnofridskränkning nämnde jag bara som ett exempel
            på hur vi från vårt partis sida har jobbat systematiskt för att
            stärka kampen mot denna typ av våld. Det är inte det enda exemplet.
            Sexualbrottslagstiftningen har vi utvecklat efter hand. Det handlar
            inte bara om något slags goda intentioner, utan det är faktiskt
            vi som driver fram detta och gör det på riktigt.
          </note>
          <note>
            Oppositionens privilegium är att alltid, vad regeringen än gör,
            kunna säga: Det här är väl bra, men det är för lite och för sent.
            Detta är inte någon riktigt bra oppositionspolitik, men när man
            egentligen håller med om det som regeringen gör finns det inte
            mycket annat att svara än: Det regeringen gör är bra, men det
            är för lite och för sent.
          </note>
          <note>
            Jag är i den positionen att jag också måste se till att de lagar
            vi tar fram sedan kan fungera i domstol – att man verkligen kan
            döma utifrån dem. Därför kan lagstiftning inte alltid tas fram
            precis när den skulle behövas. Allt ska göras så snabbt som möjligt,
            men alla lagstiftningar måste ändå ha beretts och analyserats
            så att man faktiskt kan döma utifrån dem. Annars kan jag inte
            lägga fram dem, och domstolarna kommer inte att vilja tillämpa
            dem.
          </note>
          <note>
            Vi går vidare med en utvidgning av polisen. Vi genomför de största
            resursförstärkningarna någonsin till polisorganisationen. Vi utbildar
            som sagt fler poliser än på många år. Vi går vidare med kameraövervakningsfrågan
            och tillståndsplikten och med ytterligare åtgärder för att se
            till att brott kan utredas och förebyggas.
          </note>
          <note>
            Jag är övertygad om att vi i vår huvudinriktning ligger ganska
            nära Moderaterna i många av dessa frågor. Det är bara det att
            det är vi som levererar, på ett sätt som de inte klarade under
            sin regeringstid.
          </note>
          <note>
            Jag får säkert möjlighet att också göra nattvandringar i Lund
            framöver. Det planerar jag för nu under sommaren.
          </note>
          <note>
            Interpellationsdebatten var härmed avslutad.
          </note>
          <note>
            § 9 Svar på interpellation 2018/19:142 om t jänstemannaansvar
          </note>
          <note type="speaker">
            Anf. 39 Justitie- och migrationsminister MORGAN JOHANSSON (S):
          </note>
          <note>
            Herr talman! Per Söderlund har frågat mig när jag avser att presentera
            ett fullödigt och väl genomarbetat förslag till hur tjänstemannaaktivism
            kan motarbetas.
          </note>
          <note>
            Jag delar inte Per Söderlunds bild att tjänstemän i den svenska
            förvaltningen regelmässigt styrs av en egen agenda och låter ovidkommande
            hänsyn styra beslutsfattandet. Jag känner tvärtom en stor tillit
            till att den offentliga förvaltningen på det hela taget sköts
            på ett ansvarsfullt sätt.
          </note>
          <note>
            Vid en internationell jämförelse står sig Sverige också mycket
            väl. Sverige rankas som ett av de fyra länder i världen som har
            lägst korruption, högst grad av öppenhet och kontroll av regeringens
            makt samt högst grad av respekt för grundläggande rättigheter.
          </note>
          <note>
            Enligt grundlagen ska den offentliga makten utövas under lagarna.
            Denna rättsgrundsats, som kallas för legalitetsprincipen, gäller
            för all offentlig verksamhet. En tjänsteman i en kommunal eller
            statlig verksamhet är skyldig att följa gällande lagstiftning.
          </note>
          <note>
            Av grundlagen följer också den så kallade objektivitetsprincipen.
            Den slår fast att alla som fullgör offentliga förvaltningsuppgifter
            i sin verksamhet ska beakta allas likhet inför lagen och iaktta
            saklighet och opartiskhet. Vid utförande av sitt arbete får en
            tjänsteman inte vägledas av den egna politiska åsikten eller liknande.
            Han eller hon ska handla fritt från godtycke.
          </note>
          <note>
            Om man som politiker är missnöjd med den lagstiftning som ligger
            till grund för de beslut som våra myndigheter fattar får man arbeta
            för att ändra lagen. Och en enskild som anser att ett beslut som
            fattats av en tjänsteman är felaktigt kan i regel överklaga beslutet
            om det går honom eller henne emot, vilket är en garanti för den
            enskildes rättssäkerhet. En enskild som anser att en myndighet
            inte följt bestämmelserna om opartiskhet och saklighet kan också
            klaga hos Justitieombudsmannen eller Justitiekanslern.
          </note>
          <note>
            Under den förra mandatperioden genomförde regeringen ändringar
            i förvaltningslagen, som ger en grundläggande struktur för kontakterna
            mellan myndigheter och enskilda vid ärendehandläggning. En nyhet
            i lagen är att principerna om legalitet och objektivitet kommer
            till uttryck genom den paragraf som gäller för all verksamhet
            som en myndighet bedriver.
          </note>
          <note>
            Myndigheterna får alltså i sin verksamhet endast vidta åtgärder
            som har stöd i rättsordningen, och de ska vara sakliga och opartiska.
            Detta är inte bara ord på papper utan någonting som kännetecknar
            den offentliga förvaltningen och dess företrädare även i praktiken.
          </note>
          <note>
            Sammanfattningsvis har jag stort förtroende för dem som arbetar
            inom statlig och kommunal förvaltning och för att offentliga förvaltningsuppgifter
            sköts på ett sakligt och korrekt sätt.
          </note>
          <note type="speaker">
            Anf. 40 PER SÖDERLUND (SD):
          </note>
          <note>
            Herr talman! Tack , justitie- och migrationsministern , för svaret!
            Tyvärr måste jag börja med att bemöta ett felaktigt påstående
            i ministerns svar. Det är inte heller min bild att tjänstemän
            i den svenska förvaltningen regelmässigt styrs av en egen agenda
            och låter ovidkommande hänsyn styra beslutsfattandet. Jag har
            också stort förtroende för att våra myndigheter i stort sköts
            på ett föredömligt sätt.
          </note>
          <note>
            Däremot är det min bild att det förekommer avvikelser, och det
            anser jag vara problematiskt. Det tar lång tid att bygga upp ett
            förtroende, men det går oerhört fort att rasera det. Det är därför
            angeläget att komma till rätta med även små avvikelser och att
            göra det så fort som möjligt för att inte myndigheter, eller delar
            av myndigheter för den delen, ska drabbas av minskat förtroende.
          </note>
          <note>
            I betänkande 2017/18:KU37 antog konstitutionsutskottet som sitt
            ställningstagande att en översyn av lagstiftningen om tjänstefel
            bör göras, med inriktningen att det straffbara området ska utvidgas.
            Förslaget debatterades och beslutades här i kammaren den 18 april
            2018, det vill säga för nästan ett år sedan. Ställningstagandet
            avsåg inte tidigare förvaltningslag utan handlade om att skärpa
            den lag som finns i dag. Min fråga var egentligen närmast hur
            utredningen fortlöper eller om den ens är påbörjad.
          </note>
          <note>
            Om tjänstemän är aktivister är det naturligtvis mycket problematiskt.
            Man kan lätt inse att det kan påverka många människor i deras
            vardag. Kanske kan det vid handläggande och beviljande av ett
            bygglov, i stället för att ansökan hanteras utifrån gällande lagar,
            ställas orimligt stora miljökrav för att en tjänsteman har en
            egen syn på just miljöfrågor.
          </note>
          <note>
            Kanske får en krogägare avslag på en ansökan om utskänkningstillstånd
            för att den handläggande tjänstemannen har personliga åsikter
            om alkoholservering.
          </note>
          <note>
            Kanske får någon sin ansökan om vapenlicens avslagen för att
            en aktivistisk handläggare gör egna bedömningar i ärendet utifrån
            eget tyckande, i stället för att följa de lagar som riksdagen
            har beslutat om. Listan över problem som kan uppstå med aktivistiska
            tjänstemän kan göras väldigt lång.
          </note>
          <note>
            I dag finns förvaltningsrätten och andra mekanismer för att garantera
            medborgarna en rättvis behandling från myndigheter. Detta hindrar
            dock inte att myndigheterna upprepar sina fel gång på gång, eftersom
            påföljder vanligtvis inte kan utdömas mot vare sig myndigheten
            eller handläggaren.
          </note>
          <note>
            Opolitiska och opartiska tjänstemän är en förutsättning för att
            medbor ­ gare ska kunna lita på myndigheters agerande och utlåtanden
            i olika ären ­ den. Jag tycker därför att det är angeläget att
            komma till rätta med den här problematiken, och jag undrar när
            ministern avser att presentera ett full ­ l ödigt och väl genomarbetat
            förslag till hur tjänstemannaaktivism kan mot ­ arbetas, i enlighet
            med riksdagens tidigare beslut.
          </note>
          <note type="speaker">
            Anf. 41 Justitie- och migrationsminister MORGAN JOHANSSON (S):
          </note>
          <note>
            Fru talman! Jag tycker att Per Söderlund började sitt inlägg
            bra, när han backade undan lite och sa att han inte menar att
            det råder något slags allmän tjänstemannaaktivism. Däremot sa
            han att det förekommer avvik ­ elser som man måste vara uppmärksam
            på. Det kan jag hålla med om.
          </note>
          <note>
            Senare i inlägget radar han dock upp exempel. Han menar att tjänstemän
            som inte tycker om alkohol kanske ser annorlunda på alkoholutskänkning,
            och han talar om vapenlicenser.
          </note>
          <note>
            I de allra flesta fall kan besluten överklagas, och då blir det
            en domstol som avgör det. Och om man känner sig orättvist behandlad
            av en myndighet har man både justitieombudsmannen och justitiekanslern
            till sitt förfogande.
          </note>
          <note>
            Det är absolut inte min bild att det här är något allmänt förekommande,
            men jag förstår att den rapport som Per Söderlund hänvisar till
            är ägnad att försöka sprida en allmän misstro mot tjänstemän och
            förvaltningen. Det vill jag inte medverka till, och jag ställer
            absolut inte upp på bilden.
          </note>
          <note>
            Snarare skulle jag vilja säga att Sverige har en lång och stolt
            ämbetsmannatradition. Den grundlades på Axel Oxenstiernas tid
            på 1600-talet med utgångspunkten att den opartiske och objektive
            tjänstemannen ska arbeta under lagarna och också ska kunna arbeta
            oavsett vilken politisk inriktning som kommunen, staten eller
            Regeringskansliet har. Vi har inte ett amerikanskt spoil system,
            som ju innebär att man byter ut hela tjänstemannakåren om man
            byter regering. Snarare är det tvärtom: Man ska kun ­ na arbeta
            oavsett regering.
          </note>
          <note>
            Jag har vid det här laget varit med om åtminstone två regeringsskiften
            och arbetat nära Regeringskansliet i närmare 20 år. Jag har fått
            både tillträda och avgå som statsråd. Min erfarenhet är att den
            statliga förvaltningen fungerar som det är tänkt. Vi har tjänstemän
            som fungerar på ett bra sätt och är objektiva alldeles oavsett
            vem det är som styr. Jag delar absolut inte bilden att det finns
            något slags allmän aktivism.
          </note>
          <note>
            Dessutom är, som jag också påpekar i svaret, vår förvaltning
            nästan unik i den meningen att den verkar vara väldigt lite utsatt
            för olika former av korruption. Det är enormt viktigt. I alla
            mätningar, år efter år, decennium efter decennium, kvalar Sverige
            in bland de länder som har minst problem med korruption. Vi är
            ett av världens minst korrumperade länder enligt alla mätningar.
          </note>
          <note>
            Jag delar alltså inte den bild som Per Söderlund ger uttryck
            för i sin interpellation.
          </note>
          <note>
            Sedan kan man naturligtvis i alla lägen rycka ut en enskild fråga
            – en enskild ansökan som man inte är nöjd med – och så kan man
            sprida en bild baserat på att man själv fått nej på sin ansökan
            om bygglov eller något annat därför att någon tjänsteman tyckt
            annorlunda. Min bedömning är dock att vi har de säkerhetsmekanismer
            som behövs för att säkerställa att det går rätt till och för att
            man ska kunna förebygga eventuella avvikelser.
          </note>
          <note>
            När det gäller detta om tjänstefel vill jag säga att det är ett
            år sedan tillkännagivandet kom. Under det året har vi varit avsatta
            som regering i nästan ett halvår och inte kunnat agera, men det
            är klart att vi arbetar med den frågan också.
          </note>
          <note type="speaker">
            Anf. 42 PER SÖDERLUND (SD):
          </note>
          <note>
            Fru talman! Tack, justitie- och migrationsministern för svaren!
            Det är skönt att höra att man arbetar på det här området i alla
            fall. Jag vill också än en gång påpeka att jag inte heller ser
            att det förekommer någon allmän aktivism. Men det förekommer vissa
            avvikelser, som jag sa tidigare, och det är problematiskt.
          </note>
          <note>
            Förutom den uppenbara risken för misstro mot myndigheter finns
            det även exempel på myndighetsaktivism som drabbar enskilda ganska
            hårt, både med krångel och med ekonomiska konsekvenser som följd.
            Det har hänt att myndigheter har drivit ärenden ända till Högsta
            förvaltningsdomstolen, ibland med stora kostnader för den enskilde,
            trots att myndigheten har förlorat liknande ärenden i förvaltningsrätten
            tidigare.
          </note>
          <note>
            Ett känt mål nyligen är det så kallade Tikkamålet, som har skapat
            upprörda känslor bland landets jägare och sportskyttar. I det
            målet har Polismyndigheten överklagat såväl förvaltningsrättens
            som kammarrättens domar. Processen har till dags dato kostat den
            enskilde mer än 100 000 kronor, trots att ärendet inte är avgjort.
            Det är inte rimligt att myndigheters egna tolkningar av lagar
            ska leda till stora kostnader för enskilda.
          </note>
          <note>
            Grunden i det målet är att man har tagit över Naturvårdsverkets
            ansvar att bedöma ett vapens lämplighet för jakt, något som Polismyndigheten
            inte ska göra.
          </note>
          <note>
            Myndigheterna har ett väldigt stort övertag gentemot den enskilde
            genom sin ekonomiska styrka. Tikkamålet och andra liknande mål
            har allvarligt skadat förtroendet för Polismyndighetens hantering
            av licensansökningar hos landets jägare och sportskyttar. Och
            tro mig, de diskussionerna pågår ständigt.
          </note>
          <note>
            Även om misstron inte gäller hela myndigheten är det tråkiga
            att den riskerar att sprida sig så att den gäller hela myndigheten.
            Det vore en väldigt tråkig utveckling.
          </note>
          <note>
            Detta är ett exempel av flera. Det förekommer andra fall som
            gäller framför allt Polismyndigheten och licenshandläggningen.
            Även om omständigheterna kan diskuteras anser jag att det är viktigt
            att vi i riksdagen gör vad vi kan för att motverka den här utvecklingen
            att misstron mot våra myndigheter ökar, för det riskerar att undergräva
            medborgarnas förtroende ännu mer . D et vore en olycklig utveckling,
            som tyvärr till viss del redan har börjat. Därför tycker jag att
            översynen av lagstiftningen om tjänstefel bör bli av. Det är skönt
            att höra att det arbetet pågår. Det är detta som var grunden till
            min interpellation.
          </note>
          <note type="speaker">
            Anf. 43 Justitie- och migrationsminister MORGAN JOHANSSON (S):
          </note>
          <note>
            Fru talman! Tack, Per Söderlund, för förtydligandet! Per Söderlund
            menar alltså ändå att allmän aktivism inte förekommer. Det är
            ett viktigt klargörande, tycker jag.
          </note>
          <note>
            Sedan har jag förklarat hur gången ser ut och vilka möjligheter
            man har. Grunden är ju legalitetsprincipen, som 1 kap. 1 §. regeringsformen:
            All offentlig makt utövas under lagarna. Det är detta som är styråran
            för alla som jobbar i statlig förvaltning.
          </note>
          <note>
            Sedan finns en mängd kontrollmöjligheter. Så gott som alla förvaltningsbeslut,
            eller hur som helst mycket stora delar av dem, kan överklagas.
            Då är det i slutänden domstolar som tar ställning till hur lagstiftningen
            ska tolkas.
          </note>
          <note>
            Om man som politiker vill ändra tolkningen och är missnöjd med
            hur praxis utvecklas får man ta initiativ till att ändra själva
            lagstiftningen.
          </note>
          <note>
            Om man som enskild känner sig orättvist behandlad av myndigheter
            finns både Justitieombudsmannen och Justitiekanslern att vända
            sig till. Justitieombudsmannainstitutet är dessutom ett viktigt
            svenskt bidrag till internationell statsvetenskap. Det var ju
            under frihetstiden på 1700-talet som den institutionen bildades,
            just som ett instrument för vanliga medborgare att klaga på de
            förvaltningsbeslut som fattades och för att också ha möjlighet
            att få rätt i slutända n. Den har tagits efter av många andra
            länder.
          </note>
          <note>
            Vi har också unika delar i vår förvaltningstradition som en följd
            av tryck- och yttrandefrihetslagstiftningen, bland annat offentlighetsprincipen
            och meddelarskyddet, som ju också bidrar till att upprätthålla
            legitimiteten för systemet som sådant. Det innebär till exempel
            att tendenser till korruption i Sverige avslöjas i ett mycket
            tidigare skede än vad som är fallet i många andra länder.
          </note>
          <note>
            Per Söderlund tar upp ett enskilt exempel som gäller ett vapenärende.
            Jag förstår att polisen inte har velat bevilja tillstånd för ett
            särskilt vapen. Om jag förstår rätt heter det Benelli MR1 kaliber
            .223 Remington. Jag tror att det är det ärendet som han syftar
            på. Där hade licens sökts för att få använda det för jakt, och
            den ansökan avslogs. Man ansåg att vapnet inte var av civil typ,
            och det hade inte ursprungligen konstruerats för jakt. Polisen
            menade också att det fanns en betydande eldöverkapacitet i förhållande
            till vad som krävdes vid jakt. Det var alltså ett vapen som man
            menade inte föll inom ramen för den lagstiftning som finns.
          </note>
          <note>
            I vanlig ordning får sådana här ärenden ha sin gång. I slutänd
            a n är det domstolar som kommer att bestämma var gränserna ska
            gå i enskilda bedömningar. Är man då inte nöjd med utfallet får
            man ta initiativ till lagändring. Men jag hoppas att Per Söderlund
            inte påstår att detta ärende har tillkommit på grund av något
            slags allmän tjänstemannaaktivism, för i så fall är det en ganska
            allvarlig anklagelse.
          </note>
          <note type="speaker">
            Anf. 44 PER SÖDERLUND (SD):
          </note>
          <note>
            Fru talman! Jag tackar ministern än en gång för svaren.
          </note>
          <note>
            Även jag litar på kontrollorganen. Men det är problematiskt när
            en myndighet får ett beslut emot sig från förvaltningsrätten,
            som har överklagats ganska långt upp i förvaltningsrättsorganisationen,
            och ändå fattar likalydande beslut flera gånger i rad. Trots vägledning
            från förvaltningsrätten fortsätter man alltså på samma linje.
          </note>
          <note>
            Det målet jag tänkte på var det så kallade Tikkamålet, men det
            är tydligt att det finns fler eftersom Morgan Johansson nämner
            ytterligare ett exempel.
          </note>
          <note>
            Jag anser inte att det är en allmänt förekommande aktivism, men
            vi ser som sagt att i samma beslut återkommer trots att man har
            en lagtolkning från förvaltningsrätten. Det är konstigt att man
            framhärdar i att fatta sam ­ ma beslut trots att man har fått
            påpekat att det inte är rätt beslut att fatta.
          </note>
          <note>
            Detta har skapat stor misstro mot polisens vapenhantering bland
            drabbade jägare och skyttar. Det är tråkigt eftersom polisen generellt
            sett gör ett bra jobb. Det varierar visserligen mellan polisregionerna,
            men generellt sett sköter man sig bra, vilket jag också vill framföra.
          </note>
          <note>
            Det verkar som att vi tycker ungefär samma sak vad gäller att
            det är viktigt att myndigheterna fattar riktiga beslut, vilket
            gläder mig.
          </note>
          <note>
            Även jag vill avsluta med att önska ministern glad påsk, för
            den är snart här. Hoppas den blir trevlig!
          </note>
          <note type="speaker">
            Anf. 45 Justitie- och migrationsminister MORGAN JOHANSSON (S):
          </note>
          <note>
            Fru talman! Jag visste inte riktigt vilket mål som avsågs. Detta
            var ett exempel som jag fick av mina tjänstemän och som det eventuellt
            kunde vara, för vilket det var framgick inte av interpellationen.
          </note>
          <note>
            Det mål som jag talade om handlade om vapen som har en stor överkapacitet
            i förhållande till vad man behöver till jakt och som dessutom
            kan laddas med militär ammunition och ganska stora magasin. Polisen
            får då göra bedömningen om vapnet är lämpligt för jakt eller inte,
            och har man olika uppfattning får det i slutänden gå hela vägen
            upp till domstol.
          </note>
          <note>
            Vad gäller Tikkamålet kan jag inhämta information, men den viktiga
            markeringen är att vi inte kan stå i kammaren och anklaga enskilda
            tjänste ­ män för tjänstemannaaktivism i dessa enskilda mål. Att
            göra det är ganska allvarligt.
          </note>
          <note>
            Nu har Per Söderlund sagt att det inte finns någon allmän tjänstemannaaktivism,
            och det är bra. Jag tror att vi är överens om de kontrollmöjligheter
            som finns hos Justitieombudsmannen och att överklagandemöjligheterna
            också är bra.
          </note>
          <note>
            Vad gäller tillkännagivandet från konstitutionsutskottet kommer
            vi att analysera vidare vad man ska göra. Såvitt vi förstår vill
            inte KU gå tillbaka till den gamla regleringen, utan det är något
            nytt och mer modernt man söker. Processen pågår som sagt, och
            vi får se vad det landar i.
          </note>
          <note>
            Jag önskar Per Söderlund en glad och bra påsk i nästa vecka.
          </note>
          <note>
            Interpellationsdebatten var härmed avslutad.
          </note>
          <note>
            § 10 Svar på interpellationerna 2018/19:159 och 160 om inofficiella
            äktenskap
          </note>
          <note type="speaker">
            Anf. 46 Justitie- och migrationsminister MORGAN JOHANSSON (S):
          </note>
          <note>
            Fru talman! Mikael Eskilandersson har frågat mig om jag kommer
            att vidta några åtgärder för att begränsa inofficiella äktenskap.
            Han har också frågat mig om jag avser att agera för att göra det
            straffbart att ingå äktenskap med barn i Sverige.
          </note>
          <note>
            Regeringen har under senare år beslutat ett antal åtgärder och
            uppdrag med syftet att stärka skyddet mot tvångsäktenskap, barnäktenskap
            och månggifte och mot hedersrelaterad brottslighet.
          </note>
          <note>
            Jag håller inte med Mikael Eskilandersson om att utredningarna
            i första hand har handlat om att förhindra att sådana äktenskap
            registreras i Skatte ­ verkets folkbokföring. Tvärtom har regeringens
            anslag varit breda. Vi har återkommande betonat att frågorna är
            komplexa och måste motverkas på flera plan, inte bara genom civilrättslig
            och straffrättslig lagstiftning utan också genom till exempel
            ökad kunskap hos berörda myndigheter.
          </note>
          <note>
            Sedan 2014 finns det en särskild straffbestämmelse i brottsbalken
            om äktenskapstvång, som innebär att det är straffbart att genom
            olaga tvång eller utnyttjande av utsatt belägenhet förmå en person
            att ingå ett äktenskap eller en äktenskapsliknande förbindelse.
          </note>
          <note>
            Straffbestämmelsen tar således sikte inte bara på juridiskt giltiga
            äktenskap utan även på äktenskapsliknande förbindelser, de så
            kallade informella äktenskapen. Ett sådant äktenskap kan upplevas
            som minst lika bindande eller förpliktande som ett äktenskap i
            laglig mening, och det kan drabba den som utsätts lika hårt som
            om det hade varit ett juridiskt giltigt äktenskap. Det ska inte
            gå att kringgå lagstiftningen genom att låta äktenskapet ingås
            under sådana former att det inte blir juridiskt bindande.
          </note>
          <note>
            Barnäktenskap är i hög utsträckning ett tvångs ­ äktenskapsproblem.
            Straffbestämmelsen om äktenskapstvång har utformats med detta
            i åtanke. Genom bland annat införandet av straffbestämmelsen om
            äktenskapstvång har en kraftig förstärkning av skyddet mot tvångs-
            och barnäktenskap skett.
          </note>
          <note>
            I höstas tog jag också emot slutbetänkandet av Utredningen om
            stark ­ are skydd mot barnäktenskap, tvångsäktenskap och brott
            med heders ­ motiv. Utredningen har bland annat föreslagit att
            en särskild straffbe ­ stämmelse om barnäktenskap bör införas.
            Precis som med straffbestäm ­ melsen om äktenskapstvång föreslås
            barnäk tenskapsbrottet omfatta de äkten skapsliknande förbindelserna.
            Betänkandet är för närvarande ute på remiss, och remisstiden går
            ut den 28 maj 2019.
          </note>
          <note>
            Det ska inte råda några tvivel om var regeringen står i fråga
            om hedersrelaterat våld och förtryck, oavsett vilken form det
            tar sig uttryck i. Det är ett allvarligt samhällsproblem som regeringen
            sedan flera år tillbaka har satsat stora resurser på och där vi
            kommer att arbeta vidare.
          </note>
          <note type="speaker">
            Anf. 47 MIKAEL ESKILANDERSSON (SD):
          </note>
          <note>
            Fru talman! Jag tackar Morgan Johansson för svaret.
          </note>
          <note>
            Morgan Johansson håller inte med mig i beskrivningen av att regering
            ­ ens fokus har legat på att förhindra registreringar av barnäktenskap
            snarare än att förhindra att barn utsätts för barnäktenskap. Men
            faktum är att reger ­ ingen inte har tillåtit någon utredning
            att titta på hur man ska förhindra inofficiella barnäktenskap
            i Sverige.
          </note>
          <note>
            Den tidigare barnäktenskapsutredningen, där jag själv satt i
            den politiska referensgruppen, fick, enligt riktlinjerna från
            regeringen, inte lov att titta på inofficiella barnäktenskap.
            Det var alltså den utredning som lade fram slutbetänkandet Ökat
            skydd mot hedersrelaterad b rottslighe t .
          </note>
          <note>
            Den nya utredningen om månggifte, som jag också sitter i referensgruppen
            för, är också förhindrad att diskutera eller lägga fram förslag
            som gäller inofficiella äktenskap.
          </note>
          <note>
            Jag är helt övertygad om att om man verkligen vill komma åt barnäktenskap
            och månggifte på riktigt kan man inte bara rikta in sig på dem
            som godkänns i våra register. Vi måste givetvis sätta stopp för
            alla barnäktenskap om vi ska nå resultat.
          </note>
          <note>
            Jag vill därför uppmana regeringen att sluta undanta inofficiella
            äktenskap när man tillsätter utredningar. Det vore bättre att
            peka ut inofficiella äktenskap som särskilt intressanta att angripa,
            om det är möjligt.
          </note>
          <note>
            Vidare hänvisar Morgan Johansson till att äktenskapstvång sedan
            2014 är ett brott. Detta ska skydda mot barnäktenskap, men det
            gör det inte i verkligheten, utanför kammaren och utanför riksdagen.
          </note>
          <note>
            Antalet fällande domar gällande äktenskapstvång i Sverige varje
            år kan räknas på en sågverksarbetares fingrar. Dessa enstaka domar
            är också i regel ett resultat av att starka unga flickor själva
            har sökt myndigheternas stöd för att slippa bli bortgifta.
          </note>
          <note>
            I domarna är straffvärdet dessutom mycket lågt, och om en flicka
            lyck ­ as fly före den obligatoriska våldtäkten under bröllopsnatten
            blir straffet till och med villkorligt. Det blev alltså inte ens
            ett riktigt fängelsestraff för de föräldrar som ingått ett avtal
            om den då 13-åriga flickan. Den blivande maken, som föreslagit
            avtalet med föräldrarna, friades helt.
          </note>
          <note>
            Jag vet att Morgan Johansson som minister inte får yttra sig
            om enskilda fall, men de straff som döms ut ligger i regel alltid
            under minimistraffet för till exempel våldtäkt, som är två års
            fängelse och enligt ett tillkännagivande nu i veckan ska höjas
            till tre års fängelse.
          </note>
          <note>
            En mormor och en moster som dömdes fullt ut för äktenskapstvång
            av en 16-årig flicka fick till exempel ett år och nio månader
            samt betala 120 000 i skadestånd. Dessa låga straff kan ministern
            inte gärna vara nöjd med, och framför allt är de knappast avskräckande.
          </note>
          <note>
            Även om ministern inte får yttra sig om enskilda fall får ministern
            yttra sig om grupper i samhället. År 2016 ide ntifierade Migrationsverket
            132 barn som var gifta i Sverige. Jag undrar mycket över vad som
            hänt denna grupp, vilket jag hoppas att ministern kan svara på.
            Lagstiftningen om äktenskapstvång skulle ju vara en kraftig förstärkning
            av skyddet för att undvika barnäktenskap.
          </note>
          <note>
            Jag undrar: Hur många av dessa barns föräldrar eller makar har
            åtalats för äktenskapstvång? Och hur många av dessa äktenskap
            har nu upphävts i praktiken, där flickorna har flyttats till fosterföräldrar?
          </note>
          <note type="speaker">
            Anf. 48 Justitie- och migrationsminister MORGAN JOHANSSON (S):
          </note>
          <note>
            Fru talman! Jag vet inte om det råder något slags grundläggande
            missförstånd här. Mikael Eskilandersson har totalt fel i själva
            grundpremissen när han påstår att de straff och lagrum som vi
            nu har inte träffar inofficiella äktenskap. Det är precis det
            jag säger i mitt svar: Det gör de.
          </note>
          <note>
            Det handlar både om de juridiskt giltiga äktenskapen och om det
            man kallar för äktenskapsliknande förbindelser. Det står i svaret
            om dessa så kallade informella äktenskap. Om Mikael Eskilandersson
            har följt dessa processer så noga som han säger under några år
            måste han ju veta att själva grundpremissen för interpellationen
            verkar vara fel.
          </note>
          <note>
            Den straffbestämmelse som vi har tagit fram innefattar också
            inofficiella äktenskap. Så är det helt enkelt. När det gäller
            straffen kan det ge fyra års fängelse. Sedan får man se om ytterligare
            skärpningar behöver göras i detta. Det var precis därför vi tillsatte
            en utredning för ett par år sedan för att se över lagstiftningen
            igen. Detta har redan gett resultat. Vi bad en utredare att se
            på att täppa till luckan när det gäller barnäktenskap. Det gjorde
            vi förra året i ny lagstiftning som gör att barnäktenskap inte
            erkänns när de har ingåtts i andra länder och man sedan kommer
            hit. Denna lucka är tilltäppt sedan förra året.
          </note>
          <note>
            Utredaren föreslår också en förändring i själva rekvisitet för
            lagstiftningen, det vill säga vad som ska vara uppfyllt. I dag
            måste man visa att det har förkommit olaga tvång eller att personen
            har varit i en särskilt utsatt situation. Det är då man kan döma
            till ansvar. Nu föreslår utredaren i stället att detta ska skruvas
            ned och att det ska räcka att ha förmått någon att ingå ett sådant
            äktenskap eller tillåtit att det sker, med vetskap så att säga.
            Då ska man också kunna döma till ansvar. Vi arbetar naturligtvis
            med det betänkandet också, men i grunden, både för det gamla brottet
            och för det nya brottet, omfattas faktiskt både de juridiskt bindande
            äktenskapen och de så kallade informella äktenskapen av lagstiftningen.
          </note>
          <note>
            Jag är ledsen, fru talman, men det verkar som att Mikael Eskilandersson
            är fel ute i själva grundfrågan. Han har nog missuppfattat hur
            straffbestämmelsen faktiskt är utformad.
          </note>
          <note type="speaker">
            Anf. 49 MIKAEL ESKILANDERSSON (SD):
          </note>
          <note>
            Fru talman! Om det nu vore så som Morgan Johansson står här och
            påstår, att lagstiftningen om äktenskapstvång träffar inofficiella
            äktenskap med barn och att den hjälper till att skydda barn mot
            inofficiella äktenskap, undrar jag fortfarande över de 132 barnen.
            Vad jag vet har inte ett enda av dessa fall lett till att äktenskapstvång
            åberopats och att det lett till domstol. Jag kan ha fel om detta.
            Det kan ha smugit sig förbi någonstans, för jag vet inte vilka
            de 132 är. Men jag har inte not erat att det har förekommit 132
            domar där man har dömt för äktenskapstvång.
          </note>
          <note>
            År 2016 hittade man ju faktiskt 132 barn i Sverige som var gifta,
            och då borde man givetvis agera mot det. Om man nu kan agera mot
            detta utifrån den lagstiftning om äktenskapstvång som finns förstår
            jag inte varför man inte har gjort det. Då är frågan vem av oss
            som egentligen är fel ute. Det kan vara så att jag har missat
            domstolsprocesserna kring de 132 barnen. Det skulle vara en väldigt
            stor miss från min sida i så fall eftersom det måste vara ganska
            många domstolsprocesser.
          </note>
          <note>
            Den äktenskapslag som genomdrevs i höstas och som började gälla
            den 1 januari 2019 när det gäller att registrera barnäktenskap
            undantog hela den grupp barn som var gifta tidigare. Den började
            gälla den 1 januari. Den som var barn i Sverige den 1 januari
            och var gift innefattades inte av lagen, för det var bara nya
            barnäktenskap som inte kunde registreras längre. Och det var egentligen
            bara ett förbud mot att registrera dem som gifta.
          </note>
          <note>
            Man pratar om att man inte ska ha retroaktiv lagstiftning, vilket
            jag tycker är lite märkligt. Jag tycker att man kan sätta ett
            datum och att man på detta datum ska upphäva alla barnäktenskap,
            på samma sätt som man gjorde med barnaga. Man satte ett datum,
            och från och med det datumet fick ingen lov att slå sina barn.
            Man kan göra precis samma sak med barnäktenskap och säga att från
            och med det datumet får ingen lov att vara gift med ett barn,
            punkt slut. För mig är det ingen större skillnad.
          </note>
          <note>
            Det har säkert kommit fler barn hit mellan 2016 och den 1 januari
            2019 som har varit gifta, så antalet är antagligen högre än 132.
            Men vi ser väldigt få domar när det gäller äktenskapstvång.
          </note>
          <note>
            Jag vill därför återigen fråga Morgan Johansson: Vad har egentligen
            hänt med de 132 barnen?
          </note>
          <note type="speaker">
            Anf. 50 Justitie- och migrationsminister MORGAN JOHANSSON (S):
          </note>
          <note>
            Fru talman! Lagstiftningen omfattar både juridiskt bindande äktenskap
            och äktenskapsliknande förhållanden. Det är så. Detta är tydligt
            utryckt i både lagstiftning och förarbeten, och detta borde Mikael
            Eskilandersson veta, om han nu har följt denna process.
          </note>
          <note>
            Vi har inte möjlighet att genomföra retroaktiva lagstiftningar
            i Sverige. Det är inte bara i Sverige, utan det är en allmän rättslig
            princip som gäller internationellt. Man kriminaliserar en handling
            från och med det datum då själva lagen träder i kraft, och då
            är det handlingar som sker därefter som är kriminaliserade. Detta
            är uttryckt inte bara i internationell rättsordning, utan det
            är också klart uttryckt i den svenska regeringsformen. Man kan
            inte stifta lagar retroaktivt. Det kanske Mikael Eskilandersson
            tycker är märkligt, men också han är rimligen bunden av den svenska
            regeringsformen och grundlagen.
          </note>
          <note>
            Vi gör som sagt en översyn nu. Mikael Eskilandersson frågade
            varför det inte är fler domar. Det kan bero på att den lagstiftning
            som den gamla borgerliga regeringen tog fram 2014 och som började
            gälla den 1 juli har rekvisit eller krav som är för högt ställda.
            Redan när detta gick igenom sa vi socialdemokrater att vi gärna
            ville följa detta och utvärdera lagstiftning ­ en efter något
            år eller två för att se om den fungerar på avsett sätt.
          </note>
          <note>
            Om vi inte tycker att lagstiftningen fungerar på avsett sätt
            är vi beredda att skärpa den. Det var därför vi tog initiativ
            till den översyn som nu har gjorts. Där ligger ett förslag om
            att skriva ned rekvisiten så att man inte längre ska behöva visa
            olaga tvång eller att personen är i en särskilt utsatt situation,
            utan det räcker att ha förmått någon till detta och tillåtit att
            det sker. Förslaget är ute på remiss, och vi kommer att jobba
            med det.
          </note>
          <note>
            Min bestämda inriktning är den att vi ska bekämpa barnäktenskap
            och tvångsäktenskap, som många gånger är ett uttryck för hedersförtryck.
            Där kan vi inte lägga fingrarna emellan straffrättsligt. Men det
            är handlingar efter det att lagstiftningen togs fram som kan kriminaliseras,
            inga andra.
          </note>
          <note type="speaker">
            Anf. 51 MIKAEL ESKILANDERSSON (SD):
          </note>
          <note>
            Fru talman! Om man ska stoppa barnäktenskap på riktigt måste
            man givetvis börja med att göra det olagligt, med ett kraftigt
            straff för att försöka gå runt lagen. Att detta inte finns i dag
            är tragiskt. Till och med länder som Gambia har ett tydligt straffansvar
            för de föräldrar som låter gifta bort sin dotter, något som de
            införde 2016, alltså samma år som Migrationsverket hittade 132
            gifta barn i Sverige, varav 65 i Malmö. Det är 132 barn som identifierades
            som gifta och som i praktiken därefter lämnades åt sitt öde av
            den regering som nu sitter. Regeringen vet inte vad som har hänt
            dem och anser sig nog inte ha något större ansvar. Jag får åtminstone
            inget svar från Morgan Johansson om vad som har hänt med dessa
            132 barn.
          </note>
          <note>
            Lagen om äktenskapstvång, som ska ge dessa barn skydd, ger dem
            inget skydd. Vad jag kan se finns det inte ett enda fall bland
            de 132 barn som har identifierats som har lett till åtal, trots
            att samtliga borde ha lett till åtal om nu lagen om äktenskapstvång
            ger ett skydd mot barnäktenskap i Sverige. För regeringen tror
            väl ändå inte att 14-åringar med annat ursprung än svenskt har
            en större benägenhet att bli kära i och vilja gifta sig med äldre
            män än vad svenska 14-åringar har?
          </note>
          <note>
            Jag är dock positiv till att Morgan Johansson i alla fall säger
            sig vilja bekämpa barnäktenskap och att det är mer lagstiftning
            på gång. Det är dock tragiskt att det har gått så många år och
            att vi har haft så många debatter i denna kammare utan att vi
            hittills har fått till en lagstiftning som faktiskt gör det förbjudet
            att vara gift med ett barn.
          </note>
          <note type="speaker">
            Anf. 52 Justitie- och migrationsminister MORGAN JOHANSSON (S):
          </note>
          <note>
            Fru talman! Jo, det är förbjudet att ingå denna typ av äktenskap.
            Vi har en lagstiftning på plats sedan 2014 om detta. Om man tvingar
            någon att gifta sig på detta sätt kan man också straffas för det,
            och straffskalan för detta går upp till fyra års fängelse. Det
            är därför fel att säga att detta på något sätt är tillåtet. Det
            är kriminaliserat och förbjudet sedan 2014.
          </note>
          <note>
            Vi socialdemokrater var redan när den borgerliga regeringen tog
            fram denna lagstiftning angelägna om att säga att vi skulle titta
            på hur detta om några år verkligen faller ut i praxis. Då är vi
            beredda att se över om man ytterligare ska förändra och justera
            lagstiftningen. Det är i detta läge som vi är just nu. Vi har
            ett nytt underlag som vi just nu tittar på och som vi skulle kunna
            gå fram med och som nu är ute på remiss.
          </note>
          <note>
            Det är klart att man alltid kan klaga och säga: Varför är inte
            det här gjort tidigare?
          </note>
          <note>
            Men själva poängen med politisk verksamhet är att man ser ett
            problem som man sedan vill göra någonting åt. Mänskligheten är
            ibland uppdelad i två delar: den ena som verkligen gör saker och
            ting, och den andra som står bredvid och klagar på dem som gör
            saker och ting.
          </note>
          <note>
            Detta kommer vi att leva med under lång tid framöver så länge
            situa ­ tionen ser ut som den gör.
          </note>
          <note>
            Återigen: Lagstiftningen omfattar både de juridiskt bindande
            äktenska ­ pen och de äktenskap som är så kallade informella.
            Det finns inga tveksamheter alls kring den tolkningen.
          </note>
          <note>
            Interpellationsdebatten var härmed avslutad.
          </note>
          <note>
            § 11 Svar på interpellation 2018/19:161 om barns rätt till båda
            föräldrarna
          </note>
          <note type="speaker">
            Anf. 53 Justitie- och migrationsminister MORGAN JOHANSSON (S):
          </note>
          <note>
            Fru talman! Mikael Eskilandersson har frågat mig när det kommer
            en lagstiftning på plats som gör det möjligt att registrera faderskapet
            tidigare än i dag.
          </note>
          <note>
            Det är angeläget att den föräldraskapsrättsliga lagstiftningen
            utvecklas i takt med samhället i övrigt och med barnets bästa
            i fokus. Att vara förälder är en viktig del av livet för många
            människor, och lagstiftningen behöver vara utformad så att den
            kan hantera olika sätt att få barn och bilda familj. Regeringen
            bedriver därför ett aktivt arbete på detta område.
          </note>
          <note>
            Regeringen beslutade i mars 2017 att tillsätta Utredningen om
            faderskap och föräldraskap, som bland annat hade i uppdrag att
            lämna förslag på hur reglerna om bekräftelse av faderskap och
            föräldraskap för ogifta kan moderniseras och förenklas . Utredningen
            lämnade sitt betänkande i augusti förra året. I betänkandet föreslår
            utredningen bland annat att det ska vara möjligt att bekräfta
            ett faderskap eller föräldraskap elektroniskt inom 14 dagar från
            barnets födelse. Utredningen har övervägt en utvidgad möjlighet
            till bekräftelse före barnets födelse, bland annat hos mödravården,
            men bedömt att en sådan ordning inte bör införas. Betänkandet
            har remissbehandlats, och remisstiden gick ut nyligen. Nu fortsätter
            beredningen av betänkandet i Regeringskansliet.
          </note>
          <note type="speaker">
            Anf. 54 MIKAEL ESKILANDERSSON (SD):
          </note>
          <note>
            Fru talman! Jag tackar Morgan Johansson även för detta svar.
          </note>
          <note>
            Vi delar självklart synen på att barnets bästa alltid ska vara
            i fokus. Jag noterar att ministern dock inte ger något tydligt
            besked om det kommer att bli möjligt att fastställa faderskapet
            före barnets födelse. Jag vill då påminna Morgan Johansson om
            de tillkännagivanden som riksdagen har skickat till regeringen
            om detta och att det är en ordning som riksdagen har sagt sig
            vilja ha.
          </note>
          <note>
            Ett enigt civilutskott – alltså Socialdemokraterna, Miljöpartiet
            och Vänsterpartiet – gjorde först ett tillkännagivande i början
            av förra mandatperioden, där man efterfrågade ett mer jämställt
            föräldraskap där mamman och pappan är med på lika villkor redan
            innan barnet föds. Denna vecka har det gjorts ännu ett tillkännagivande.
          </note>
          <note>
            Morgan Johansson hänvisar till utredningens bedömning, att faderskapet
            inte bör bekräftas före barnets födelse.
          </note>
          <note>
            Jag vill då kortfattat redogöra för vad utredningen egentligen
            säger, nämligen:
          </note>
          <note>
            Ett skäl till dagens ordning är att det i vissa fall är först
            sedan barnet har fötts som det står klart att exempelvis den man
            som har trott sig vara far inte är det. Behovet av en rättsgenetisk
            undersökning kan därmed uppkomma först efter att barnet har fötts.
            En grundläggande förutsättning för att kunna fastställa ett faderskap
            är att barnet föds levande. Mot den bakgrunden gör utredningen
            bedömningen att det inte är lämpligt att införa en möjlighet för
            socialnämnden att godkänna en lämnad bekräftelse redan före barnets
            födelse.
          </note>
          <note>
            Jag håller inte alls med utredningen om detta. Först och främst
            säger utredningen att det är först efter att ett barn är fött
            som det står klart att en man som trott sig vara far inte är det.
          </note>
          <note>
            Jag undrar hur ofta det egentligen förekommer. Det måste vara
            ytterst sällan som någon som tror sig vara far, tittar på barnet
            som precis fötts och säger: Nej, det är inte jag som är far till
            detta barn.
          </note>
          <note>
            Därefter säger utredningen att behovet av en rättsgenetisk undersökning
            därmed kan uppkomma först efter att barnet har fötts.
          </note>
          <note>
            Ja, då kan detta behov uppkomma. Men detta behov kan uppkomma
            två tre år senare också. Det är egentligen ingen skillnad. Det
            kan uppkom ­ ma tio år senare också.
          </note>
          <note>
            När det gäller de barn som så att säga föds med fel pappa, där
            någon annan tros vara pappa, upptäcks det inte alltid i samband
            med födseln. Det är nog en väldigt liten risk att man skulle upptäcka
            det när man ser barnet.
          </note>
          <note>
            Att en grundläggande förutsättning för att kunna fastställa ett
            faderskap är att barnet föds levande är inte heller sant. Det
            går alldeles utmärkt att fastställa vem som är far till ett dött
            barn också, om man skulle vilja göra det. Det finns dock ingen
            större anledning att göra det; det är en annan sak. Men man kan
            givetvis göra det på kvarlevorna av ett dött barn också, alltså
            fastställa vem som egentligen var far till barnet.
          </note>
          <note>
            Jag ser därför inte att utredningen särskilt väl har prickat
            in vad vi från civilutskottet ville tidigare och vad vi fortfarande
            vill. Vad vi säger i det nya tillkännagivandet får jag återkomma
            till i mitt nästa inlägg. Men vi säger faktiskt att vi vill se
            att regeringen överväger att en faderskapsbekräftelse införs före
            barnets födelse.
          </note>
          <note type="speaker">
            Anf. 55 Justitie- och migrationsminister MORGAN JOHANSSON (S):
          </note>
          <note>
            Fru talman! Först ska jag kanske säga något om processen. Det
            första tillkännagivandet gjordes 2016, och det gick ut på att
            vi skulle utreda hur vi skulle kunna modernisera och förenkla
            detta förfarande. År 2017 tillsatte vi utredningen. År 2018 kom
            utredningens resultat. Därefter har betänkandet varit ute på remiss
            i tre månader. Regeringen var avsatt under hela hösten och kunde
            inte ta några nya initiativ i fråga om detta. Nu är det 2019 ,
            och vi arbetar med det. Det kan nog inte gå så mycket snabbare
            när man skapar nya lagar. Det är så det ser ut.
          </note>
          <note>
            Det förslag som finns handlar om att förenkla och modernisera.
            Man ska kunna registrera sig elektroniskt direkt. Man ska i praktiken
            kunna göra det samma dag som barnet föds. Det kan till och med
            tänkas ske med något slags app. Vi har skämtat lite grann om att
            en sådan kan kallas för pappen. Men när som helst inom 14 dagar
            från det att barnet har fötts ska man helt enkelt kunna registrera
            sig som pappa.
          </note>
          <note>
            Jag ser framför mig att en lagstiftning om detta kommer att kunna
            komma på plats under den här mandatperioden. Men sedan kommer
            invändningen: Varför ska man inte göra det tidigare? Mikael Eskilandersson
            har redogjort för en del av motiven i utredningen, och dem tittar
            vi naturligtvis på och analyserar. En annan komplikation som ska
            lyftas in i detta är att registren bör – tycker jag – byggas upp
            på barnets personnummer, det vill säga att man registermässigt
            knyter barnet till mamman och pappan. Om man ska göra det före
            barnets födelse måste man i stället hänga upp registret på mammans
            personnummer, och det blir avsevärt mycket krångligare och svårare,
            skulle jag nog vilja säga. Barnet får ju helt enkelt inget personnummer
            förrän den dag han eller hon föds. Det är en komplikation som
            utredningen lyfter fram.
          </note>
          <note>
            Vi fortsätter att bereda dessa frågor, men jag är naturligtvis
            beredd att leverera det som riksdagen från början har velat ha,
            det vill säga en modernisering och förenkling av systemet.
          </note>
          <note type="speaker">
            Anf. 56 MIKAEL ESKILANDERSSON (SD):
          </note>
          <note>
            Fru talman! Morgan Johansson påminner om att det i det första
            tillkännagivandet stod om att modernisera och förenkla, men då
            vill jag påminna Morgan Johansson om debatten bakom och vilka
            motioner som ansågs i alla fall delvis besvarade i det tillkännagivande
            som kom.
          </note>
          <note>
            Debatten handlade mycket om det norska systemet som förebild.
            I Norge hade man infört en lagstiftning som gör dels att faderskapet
            kan registreras innan barnet föds, dels att föräldrarna får gemensam
            vårdnad när barnet föds om faderskapet har registrerats tidigare.
            Det handlar alltså inte bara om ”modernisera” och ”förenkla” som
            ord, utan det fanns en tanke bakom dem. Bland de motioner som
            ansågs delvis bifallna fanns det motioner från i princip alla
            partier, även Socialdemokraterna, om att faderskap ska kunna registreras
            före barnets födelse.
          </note>
          <note>
            I dag går det att registrera faderskapet hos socialen i vissa
            kommuner, eller i alla fall i vissa län, före barnets födelse
            – men det räknas först från barnets födelse. Man kan alltså fylla
            i papperen innan, har jag förstått. Det är lite tveksamt huruvida
            det egentligen följer reglerna eller inte, vilket är någonting
            som också tas upp i civilutskottets underlag.
          </note>
          <note>
            De allra flesta som skaffar barn gör det tillsammans, och de
            vill göra det tillsammans. Själva graviditeten uppstår givetvis
            tillsammans, men utöver det har man oftast planerat den. Det gäller
            också oftast personer som bor ihop. Ett problem är att så få väljer
            att gifta sig; om fler hade valt att gifta sig hade man fått den
            automatiska presumtion som vi egentligen skulle vilja ha även
            för barn som föds inom samboskap om det är så att fadern är känd
            och har gett sitt godkännande innan barnet föds.
          </note>
          <note>
            Det som står i det nya tillkännagivandet är att utskottet välkomnar
            utredningens förslag och anser att regeringen bör prioritera den
            fortsatta utredningen av förslagen så att lagändring kan träda
            i kraft så snart som möjligt. Regeringen bör samtidigt överväga
            vissa ytterligare moderniseringar av reglerna. Utskottet konstaterar
            i den delen att utredningen gör bedömningen att det inte ska vara
            möjligt att lämna en elektronisk bekräftelse före barnets födelse.
            Utskottet anser att regeringen bör närmare överväga om en sådan
            möjlighet trots det bör införas.
          </note>
          <note>
            Denna skrivning är ganska nedtonad jämfört med hur den från början
            var tänkt att skrivas som reservation. Sverigedemokraterna hade
            en reservation till samma punkt när vi behandlade detta, eftersom
            vi vill gå betydligt längre, men vi var ganska överens om den
            sista biten – att regeringen ändå bör titta på om det inte är
            möjligt att lämna bekräftelse före barnets födelse. Om man nu
            skapar den möjligheten, i en app eller så, vad har det för betydelse
            om bekräftelsen görs den ena eller den andra dagen?
          </note>
          <note>
            Det borde fortfarande gå att knyta till barnet, om inte annat.
            Även om barnet inte är fött måste det finnas i någon form av register
            inom sjukvården, och där borde man kunna knyta barnet till den
            som är förälder. Det borde alltså vara möjligt att lösa, även
            om jag kan förstå att det ställer till med tekniska att man inte
            kan knyta det till barnets personnummer efter ­ som barnet inte
            har fått något än. Det borde ändå ha någon form av hanteringsnummer
            som graviditet, kan man tycka, men det kanske det inte har. Jag
            är faktiskt inte så insatt i de frågorna.
          </note>
          <note type="speaker">
            Anf. 57 Justitie- och migrationsminister MORGAN JOHANSSON (S):
          </note>
          <note>
            Fru talman! Till att börja med är det inte debatten eller motionerna
            som styr vad regeringen ska göra och inte göra när det gäller
            tillkännagivanden, utan det är riksdagsbeslutet som sådant. Det
            är vad som står i tillkännagivandet vi har att ta i beaktande
            när vi tillsätter utredningar.
          </note>
          <note>
            I det tillkännagivande vi agerade på är som sagt formuleringen
            att riksdagen ville se en modernisering och förenkling av möjligheten
            att erkänna faderskap. Det är precis därför vi tillsatte en utredning
            med den inriktningen, som alltså har gått igenom dessa system
            och övervägt olika lösningar. Den kommer fram med den lösning
            den vill se, nämligen möjlighet till elektronisk registrering
            inom 14 dagar från det att barnet har fötts.
          </note>
          <note>
            Sedan finns som sagt möjligheten att göra det även före födelsen,
            inom ramen för dagens lagstiftning, men då har vi de olika formerna
            av specialregler. Om vi ska ha ett helt nytt system där man ska
            registrera faderskapet före det att barnet föds – där det ska
            vara normen – får det ganska långtgående konsekvenser för hur
            vi lägger upp våra register.
          </note>
          <note>
            Jag är faktiskt osäker på vilket problem det är Sverigedemokraterna
            egentligen vill lösa. Är det något slags allmän uppfattning att
            man måste kunna registrera sig som pappa under graviditeten? Jag
            har tre barn, och vi var inte gifta. Jag har alltså lämnat faderskapsbekräftelser,
            och jag måste nog säga att det inte är någonting som bland allmänheten
            upplevs som ett väldigt stort bekymmer. Det tycker jag ändå att
            man ska utgå ifrån. Det blir mycket enklare om vi genomför det
            som är föreslaget i utredningen.
          </note>
          <note>
            Mikael Eskilandersson läser i det betänkande som tydligen precis
            är på gång och talar om hur man överväger detta. När vi är framme
            vid ett konkret förslag får vi väl i vanlig ordning förankra det
            så att vi har en majoritet i riksdagen bakom oss innan vi lägger
            fram det. Skulle vi få bekymmer med detta får vi ta saken därifrån,
            men man måste ändå ha respekt för att utredningen under lång tid
            har suttit och gått igenom dessa frågeställningar. Därmed är avvägningarna
            förmodligen ganska välmotiverade, och därför finns det förmodligen
            ganska starka skäl mot att gå i den riktning som Mikael Eskilandersson
            vill.
          </note>
          <note type="speaker">
            Anf. 58 MIKAEL ESKILANDERSSON (SD):
          </note>
          <note>
            Fru talman! Morgan Johansson har alltså gått igenom detta, och
            Morgan Johansson kanske inte tyckte att det var så jobbigt att
            behöva svara på frågorna. Men Morgan Johanssons kvinna, som han
            antagligen skaffade barn ihop med, kanske upplevde det som något
            kränkande att behöva tala om vilka hon haft sexuellt umgänge med
            under en viss tid.
          </note>
          <note type="speaker">
            (Justitie- och migrationsminister MORGAN JOHANSSON (S):
          </note>
          <u who="unknown" xml:id="i-1e2569be9820f5d3-0">
            <seg>
              Men sluta!)
            </seg>
          </u>
          <note>
            Det frågar man faktiskt. Man frågar: Finns det någon annan möjlig
            pappa? Den frågan ställs. Den frågan fick även min fru svara på
            – hon är numera min fru men var inte min fru då. Jag vet inte
            om jag tycker att det är det perfekta.
          </note>
          <note>
            Dessutom fastställs detta i genomsnitt 30 dagar efter att barnet
            fötts. Vi vet att detta ställer till bekymmer i dag när mammor
            dör i samband med förlossningen. Då är pappan inte registrerad,
            och då finns det egentligen ingen som automatiskt omhändertar
            barnet.
          </note>
          <note>
            Dessutom handlar detta om bilden av vem pappan är. I vårt drömsamhälle
            skulle man redan vid första kontakten, när man kommer till mödravårdscentralen
            och konstaterar graviditeten, fylla i att man är pappa. Paret
            kommer nämligen ofta dit tillsammans. Efter det skulle man vara
            med som likvärdig förälder genom hela graviditeten. Det är ungefär
            det systemet man har i Norge. När barnet sedan föds får paret
            automatiskt gemensam vårdnad i stället för att mamman får ensam
            vårdnad, som i dag. Det är faktiskt en stor skillnad.
          </note>
          <note>
            För mig skulle det vara en modernisering av vår lagstiftning,
            men jag har förstått att regeringen har läst in helt andra saker
            i vad som är en modern lagstiftning kring barn.
          </note>
          <note type="speaker">
            Anf. 59 Justitie- och migrationsminister MORGAN JOHANSSON (S):
          </note>
          <note>
            Fru talman! Vi har gått på det tillkännagivande som riksdagen
            lämnade, där man ville se en modernisering och en förenkling.
            Det är precis därför vi tillsätter utredningen.
          </note>
          <note>
            Frågeställningen som Mikael Eskilandersson tog upp på slutet
            har ingen betydelse för när man fastställer faderskapet. Frågan
            måste ändå i slutänden redas ut. Det spelar ingen roll om man
            gör det under graviditeten eller efter graviditeten, så det argumentet
            håller inte alls, tycker jag.
          </note>
          <note>
            Vi får naturligtvis jobba vidare med det förslag som finns, och
            när vi är framme vid ett konkret förslag kommer vi att gå till
            riksdagen med det.
          </note>
          <note>
            Jag tycker inte att man har kunnat visa på tillräckligt starka
            argument för att vi ska gå den väg som Mikael Eskilandersson vill.
            Sedan får vi naturligtvis även fortsättningsvis ha en dialog med
            riksdagen om detta.
          </note>
          <note>
            Interpellationsdebatten var härmed avslutad.
          </note>
          <note>
            § 12 Svar på interpellation 2018/19:172 om elitidrottande ungdomar
          </note>
          <note type="speaker">
            Anf. 60 Kultur- och demokratiminister AMANDA LIND (MP):
          </note>
          <note>
            Fru talman! Alexandra Anstrell har frågat mig hur jag ser på
            Idrotts ­ sveriges möjligheter att bedriva elitverksamhet för
            ungdomar utan att dessa ungdomar och elever kan kombinera elitsatsning
            med studier. Inter ­ pellanten frågar mig även om jag har för
            avsikt att agera för att rädda Idrottssverige från ett massivt
            ofrivilligt avhopp bland elitidrottande ung ­ domar.
          </note>
          <note>
            Låt mig konstatera att dessa frågor har en nära koppling till
            utbild ­ ningspolitik. Jag vill hänvisa till den tidigare behandlingen
            av interpella ­ tion 2018/19:49, där även Alexandra Anstrell deltog
            i debatten med utbild ­ ningsminister Anna Ekström tidigare i
            år.
          </note>
          <note>
            Låt mig vara tydlig: Regeringens ambition är alltjämt att det
            även framöver självklart ska vara möjligt för elitidrottande ungdomar
            att kombinera elitsatsning med gymnasieutbildning. Jag ser fram
            emot att diskutera detta vidare.
          </note>
          <note type="speaker">
            Anf. 61 ALEXANDRA ANSTRELL (M):
          </note>
          <note>
            Fru talman! Tack, statsrådet, för svaret!
          </note>
          <note>
            Om regeringens ambition är att det även framöver ska vara möjligt
            för elitidrottande ungdomar att kombinera elitsatsning med gymnasieutbildning
            undrar jag om statsrådet har för avsikt att agera på något sätt
            eller att göra som utbildningsministern och bara följa ärendet.
          </note>
          <note>
            Nu är det mig veterligen minst fyra skolor som har NIU med inriktning
            på just ridsport som fått nedslag – det kan dock även gälla skolor
            med inriktning på andra sporter. De har fått nedslag eftersom
            eleverna på NIU måste ha tillgång till en egen elithäst eller
            ha hästen uppstallad på skolan eller liknande, vilket inte anses
            vara förenligt med en avgiftsfri skolgång.
          </note>
          <note>
            Men om skolan eventuellt skulle tillhandahålla häst, eller gratis
            uppstallning för den delen, vore det ju ännu mer orättvist än
            någonting annat. Om till exempel en skola i Jämtland, där jag
            är uppvuxen, med inriktning på skidsport skulle tillhandahålla
            gratis skidor vore detta också helt barockt. Tänk på alla som
            inte får några skidor eller som inte ens får gå där eftersom de
            inte är tillräckligt duktiga.
          </note>
          <note>
            Fru talman! För mig är det en gåta hur man ska kunna lösa ett
            problem genom att bara följa ett ärende.
          </note>
          <note>
            Idrotten är en viktig del av livet för många barn och ungdomar.
            Närmare 90 procent av alla ungdomar och barn i Sverige har någon
            gång under sin uppväxt varit med i en idrottsförening.
          </note>
          <note>
            Barn- och ungdomsidrotten är idrottsrörelsens kärnverksamhet.
            Idrottande ungdomar har bättre självkänsla, begår färre brott
            och dricker mindre alkohol än jämnåriga som inte är engagerade
            i idrottsföreningar. Mer rörelse i skolan ger också bättre skolbetyg.
          </note>
          <note>
            Skolinspektionens beslut riskerar att bli prejudicerande för
            alla idrottsgymnasier. Alla idrotter är alltså i fara, eftersom
            ingen idrottsutbildning på elitnivå egentligen är gratis. Redan
            vid intagningen till skolan behövs så goda färdigheter inom den
            egna sporten att man nästan inte kan ta sig dit utan egen utrustning.
          </note>
          <note>
            Fru talman! Jag tycker att det är oerhört positivt att ungdomar
            och ele ­ ver kan kombinera studier och elitidrott. Det är svårt
            att träna ridning, skid ­ åkning eller bandy utan hästar, skidor
            eller klubbor. Vi borde göra vad vi kan för att förenkla – inte
            försvåra – sådana upplägg.
          </note>
          <note>
            Fru talman! Jag ställde två frågor i min interpellation. Den
            ena upplever jag att jag fick svar på, det vill säga att det ska
            vara möjligt att kombinera skola med elitsatsning. Jag fick dock
            inte svar på hur man ska göra det.
          </note>
          <note>
            Min andra fråga var om statsrådet har för avsikt att agera för
            att rädda Idrottssverige från ett massivt ofrivilligt avhopp bland
            elitidrottande ungdomar. Den skulle jag vilja få ett svar på här
            i dag.
          </note>
          <note type="speaker">
            Anf. 62 Kultur- och demokratiminister AMANDA LIND (MP):
          </note>
          <note>
            Fru talman! Låt mig först ge en bild av hur det idrottspolitiska
            ansvaret ser ut när det gäller verksamhet vid idrottsgymnasierna.
          </note>
          <note>
            Staten har tagit på sig ett särskilt ansvar när det gäller specialidrott
            vid riksidrottsgymnasier, så kallade RIG, vilket innebär att Riksidrottsförbundet
            har ett uppdrag att föreslå Skolverket vilka kommuner, enskilda
            huvudmän och idrotter som får anordna RIG samt antalet elevplatser
            för respektive RIG. Därtill har Riksidrottsförbundet i uppdrag
            att fördela statsbidrag för verksamheten och att följa upp och
            utvärdera kvaliteten på dessa utbildningar.
          </note>
          <note>
            Sedan är det Skolverket som har det övergripande ansvaret för
            all gymnasieutbildning, inklusive specialidrottsämnet, och som
            slutgiltigt godkänner vilka huvudmän och idrotter som blir anordnare
            av RIG. Genom denna ordning ges även specialidrottsförbunden rätt
            att i samverkan med huvudman utveckla och följa upp verksamheten,
            anställning av specialidrottslärare och antagningsprocessen.
          </note>
          <note>
            Eleverna omfattas av den interkommunala ersättningen. För att
            komplettera studieverksamhet och stödja elevernas ambition att
            kombinera gymnasiestudier med idrott på hög nivå ger staten i
            år, utöver anslaget Stöd till idrotten , 43 miljoner till Riksidrottsförbundet
            för denna specialidrottsverksamhet vid RIG.
          </note>
          <note>
            Med detta vill jag betona att det är viktigt att ha möjligheter
            till studier och en elitidrottssatsning samtidigt – alltså till
            dubbla karriärer. Detta är en väldigt relevant fråga för många
            barn och ungdomar som vill satsa på sin idrott och ändå ha möjlighet
            att genomföra gymnasieutbildning och ta med sig vad detta innebär.
            Det är nödvändigt i dagens samhälle för att man ska kunna klara
            sig bra i livet och för att få ett jobb och kunna delta i samhället
            som en aktiv samhällsmedborgare.
          </note>
          <note>
            Jag och regeringen vill självklart att denna möjlighet ska finnas
            för alla elever, också för dem som vill satsa på elitidrott. Det
            handlar inte bara om att få en inkomst utan också om ett sammanhang
            och en självkänsla som inte bara är beroende av ens fysiska kapacitet
            som aktiv idrottare. Det handlar om att man efter att ha avslutat
            sin eventuella elitidrottskarriär ska ha en god utbildning i grunden
            att falla tillbaka på. Vi måste såklart också inse att alla som
            går idrottsgymnasier inte kommer att kunna leva på sin idrott,
            så detta är en viktig fråga.
          </note>
          <note>
            Det är fortsatt så att det enskilda beslut som Skolverket har
            fattat i denna fråga inte är någonting som jag som statsråd eller
            utbildningsministern har att uttala oss om. Vi är dock överens
            om att detta är en viktig fråga och om att vi självklart behöver
            se till att det ska gå att kombinera elitidrottande med gymnasiestudier.
          </note>
          <note type="speaker">
            Anf. 63 ALEXANDRA ANSTRELL (M):
          </note>
          <note>
            Fru talman! Om man har för avsikt att någonting ska fungera på
            ett visst sätt och om man tycker att detta är viktigt men det
            inte fungerar, då behöver man göra någonting åt det.
          </note>
          <note>
            En sund själ i en sund kropp har länge varit idrottens devis.
            Det är en devis som också har stöd i forskning, inte minst när
            det gäller barn- och ungdomsidrott. Vi vet att barn och ungas
            hälsa är bättre bland dem som idrottar. Vi vet också att en avklarad
            skolgång är den bästa förutsättningen för att det ska gå bra i
            livet för unga i fortsättningen.
          </note>
          <note>
            Tidigare positiva upplevelser av motion och idrott har också
            stor bety ­ delse för de mer fysiskt aktiva även senare i livet.
            Därför påverkar mo ­ tionsvanorna bland barn och ungdomar inte
            bara deras välmående just nu utan även deras framtida hälsa.
          </note>
          <note>
            Det rapporteras att antalet 13–15-åriga flickor och pojkar i
            Sverige som mår psykiskt dåligt nästan har fördubblats sedan mitten
            av 1980-talet. Vi kan också se att den så kallade hälsoklyftan
            mellan människor i Sverige ökar. Ett exempel på detta är livslängden,
            som kan skilja flera år beroende på bara vilken del av Stockholm
            man bor i.
          </note>
          <note>
            Att arbeta med folkhälsa är viktigt, och idrotten är en stor
            del i detta. Vi vet att folkhälsoarbetet är viktigt och att hälsofrämjande
            och förebyggande insatser är helt avgörande för att förbättra
            folkhälsan.
          </note>
          <note>
            Under 2018 antog man i riksdagen, i den här församlingen, ett
            förnyat folkhälsopolitiskt mål med ett tydligare fokus på jämlik
            hälsa: att skapa samhälleliga förutsättningar för en god och jämlik
            hälsa i hela befolkningen. Jag tycker att detta rimmar illa med
            att ungdomar inte ska kunna utöva sin idrott samtidigt som de
            går sin gymnasieutbildning.
          </note>
          <note>
            Ämnet specialidrott sätter målet att eleverna ska ha nått elitnivå
            när de lämnar utbildningen. Skolverket säger att det ska vara
            gratis, för det har vi sagt i skollagen. Jag förstår att statsrådet
            inte kan vara inblandad i Skolinspektionens inspektioner och när
            de fattar sina beslut, men de gör det ju utifrån gällande lagstiftning.
          </note>
          <note>
            Menar statsrådet att vi i framtiden bara ska ha RIG och inte
            NIU? Jag ställer frågan med anledning av att det du pläderar för
            är RIG. Jag tycker att vi i stället borde skapa möjligheter att
            bedriva det folkhälsopolitiska arbetet på alla nivåer och även
            inom alla politikområden för att åstadkom ­ ma en verklig förändring
            när det gäller den ojämlika hälsan. Tycker inte statsrådet det?
          </note>
          <note type="speaker">
            Anf. 64 Kultur- och demokratiminister AMANDA LIND (MP):
          </note>
          <note>
            Fru talman! Nej, det var inte min avsikt att få det att framstå
            på det sättet, utan det var snarare för att ge en beskrivning
            av hur det idrottspolitiska ansvaret ser ut i dag gällande vad
            Riksidrottsförbundet gör, vad Kulturdepartementets ansvar är och
            vad som ligger på Skolverket och Utbildningsdepartementet.
          </note>
          <note>
            Det finns ingen skiljelinje mellan oss i synen på vikten av breddidrott,
            elitidrott, idrott för folkhälsan och också möjligheten för barn
            och unga som vill satsa på sin elitidrott att kombinera detta
            med gymnasiestudier. Där är jag och utbildningsminister Anna Ekström
            medvetna om den problematik som Alexandra Anstrell har lyft fram
            här.
          </note>
          <note>
            Det är viktigt, återigen, att säga att det enskilda beslutet
            inte är någonting som jag vare sig kan eller ska kommentera. Men
            precis som också utbildningsminister Anna Ekström har betonat
            följer vi den här frågan. Det är viktigt för att säkerställa att
            de elever som vill elitidrotta också ska ha möjlighet att gå på
            gymnasiet. Det är en gemensam ambition vi har. Där ser jag inga
            skiljelinjer.
          </note>
          <note>
            Elitidrott generellt både är och kan vara fantastiskt. Jag har
            själv under våren fått följa VM-tävlingarna i alpint i Åre och
            VM i skidskytte i Östersund, för att nämna några. De insatser
            som ligger bakom varje enskild sådan prestation är ju självklart
            på gränsen för vad var som är möjligt för var och en. Det krävs
            en hård satsning, självklart.
          </note>
          <note>
            Många elitidrottare är förebilder, inte minst för barn och unga
            som genom sina förebilder ser det som möjligt att gå från dröm
            till verklighet. Det inspirerar också till rörelse i vardagen
            och till breddidrotten. Det här är två saker som verkligen hänger
            ihop och som vi båda ska främja.
          </note>
          <note>
            Idrottspolitiken och stödet till idrotten h ar, som Alexandra
            Anstrell påpek at, folkhälsa som ett mål. Målet uppfylls genom
            att alla barn och ungdomar som vill idrotta får ett bra bemötande,
            får lära sig grundläggande motorik, träna på rätt sätt och umgås
            med andra med samma intressen. Då är det viktigt att vi satsar
            på breddidrotten men att det också finns möjlighet för dem som
            vill att ta steget vidare till olika slags elitsatsningar.
          </note>
          <note>
            Med detta sagt finns det en utmaning som påverkar både folkhälsan
            och förutsättningarna för framgångsrika elitidrottare, nämligen
            att barn och unga slutar med sin idrott alltför tidigt. Det innebär
            kortsiktigt försämrad hälsa och att man kanske senare i livet
            saknar att få leva ett fysiskt hälsosamt och aktivt liv i den
            utsträckning man vill. Men det innebär också att de potentiella
            talanger som sedan tar steget in i idrottsgymnasier och elitidrotten
            slutar innan de prövat sin förmåga fullt ut och att de som fortsätter
            med sin satsning gör det i ett mindre sammanhang.
          </note>
          <note>
            Jag vill som idrottsminister värna en bred idrottsrörelse, där
            så många som möjligt får plats så länge som möjligt. Det är såklart
            ett redskap för folkhälsan, men det är också en bärande del i
            vår modell för att fostra elit ­ idrottare och främja rörelseglädje
            hos många barn och unga i vårt land.
          </note>
          <note type="speaker">
            Anf. 65 ALEXANDRA ANSTRELL (M):
          </note>
          <note>
            Fru talman! Jag undrar fortfarande, och det vet jag att också
            många på olika skolor ute i landet gör, hur man ska kunna kombinera
            sin elitidrott med gymnasiestudier utan att det kostar någonting.
            Skolinspektionen och Skolverket har för länge sedan uppmärksammat
            regeringen på detta i en skrivelse.
          </note>
          <note>
            Jag skulle vilja säga att skiljelinjen är att vi moderater vill
            ta ansvar och lösa den här problematiken, medan regeringen bara
            ska följa ett ären ­ de. Att följa någonting kan man göra när
            man tittar på sport på tv, men man kan inte lösa ett problem genom
            att följa det. Man måste faktiskt age ­ ra.
          </note>
          <note>
            Fru statsråd! Jag undrar varför regeringen inte avser att agera
            i det här ärendet när det finns ett uppenbart problem.
          </note>
          <note>
            Riksidrottsförbundet skriver i en rapport gällande den senaste
            forskningen kring talangutveckling att om idrotten klarar av att
            behålla fler barn och ungdomar under en längre period finns det
            större chans att fler idrottstalanger upptäcks.
          </note>
          <note>
            Det ska finnas en möjlighet att kombinera en elitsatsning med
            gymnasiestudier, för det är unga tjejer och killar som pluggar
            och sköter sin utbildning. Om ni inte avser att göra någonting
            åt problematiken, hur ska de då kunna göra det?
          </note>
          <note>
            Jag ställer om min fråga: Ska jag tolka det som att det bara
            är RIG som är vägen framåt och att NIU inte ska finnas längre?
          </note>
          <note type="speaker">
            Anf. 66 Kultur- och demokratiminister AMANDA LIND (MP):
          </note>
          <note>
            Fru talman! Återigen har Alexandra Anstrell missuppfattat att
            jag lyfter fram ansvarsfördelningen för idrottspolitiken. Det
            är självklart att båda utbildningsformerna är värdefulla och viktiga
            för elitsatsande ungdomar att kunna ta del av och kombinera med
            gymnasiestudier. Jag hoppas att jag har rett ut det missförståndet.
          </note>
          <note>
            Jag ser inte att det finns någon skiljelinje i vår vilja att
            det självklart ska gå att kombinera gymnasiestudier med elitsatsning.
            Det enskilda ärendet som Skolverket fattade beslut om är inte
            något som jag kan yttra mig om. Jag och regeringen, framför allt
            utbildningsministern som an svarar för den här frågan, följer
            det här ärendet för att säkerställa att det ska vara möjligt att
            kombinera elitidrottande med gymnasiestudier.
          </note>
          <note>
            Vi har i dag talat om olika delar av elitidrott och elitidrottssatsningar,
            om vikten av både bredd- och spetsidrott, om vikten av att kunna
            ha dubbla karriärer och om att man bygger självkänsla inte bara
            genom rörelse och idrott utan också genom en fullgod och genomförd
            utbildning.
          </note>
          <note>
            Jag menar att det är viktigt att fler människor, fler barn och
            unga ska kunna utöva idrott och motion oavsett i vilken form.
            Därför är det positivt att idrottsrörelsen nu har ett väldigt
            brett arbete för att bredda verksamheten och stimulera det livslånga
            idrottandet i föreningslivet. Det pågår en kraftsamling som regeringen
            har initierat tillsammans med idrottsrörelsen och friluftsrörelsen
            för att öka den fysiska aktiviteten under skoldagen. Vi har också
            satsat på mer rörelse och idrott i skolan för fler.
          </note>
          <note>
            Allt detta tillsammans med satsningen på breddidrott ökar förutsättningarna
            för elitidrott. Och självklart, igen, ska det vara möjligt att
            kombinera elitidrott med gymnasiestudier.
          </note>
          <note>
            Interpellationsdebatten var härmed avslutad.
          </note>
          <note>
            § 13 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 11 april
          </note>
          <note>
            2018/19:183 Rovdjurspolitiken
          </note>
          <note>
            av Lars Beckman (M)
          </note>
          <note>
            till statsrådet Jennie Nilsson (S)
          </note>
          <note>
            2018/19:184 Politisk aktivism bland myndighetsanställda
          </note>
          <note>
            av Kjell-Arne Ottosson (KD)
          </note>
          <note>
            till statsrådet Ardalan Shekarabi (S)
          </note>
          <note>
            § 14 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 11 april
          </note>
          <note>
            2018/19:525 Strandskydd vid byggda dammar
          </note>
          <note>
            av Sten Bergheden (M)
          </note>
          <note>
            till miljö- och klimatminister Isabella Lövin (MP)
          </note>
          <note>
            2018/19:526 Sveriges skyttebanor
          </note>
          <note>
            av Sten Bergheden (M)
          </note>
          <note>
            till statsrådet Mikael Damberg (S)
          </note>
          <note>
            § 15 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 12 april
          </note>
          <note>
            2018/19:490 En ökning av anmälda våldtäkter och sexualbrott i
            Umeå
          </note>
          <note>
            av Edward Riedl (M)
          </note>
          <note>
            till statsrådet Mikael Damberg (S)
          </note>
          <note>
            2018/19:491 En kartläggning av den stora ökningen av våldtäkter
            och sexualbrott i Umeå
          </note>
          <note>
            av Edward Riedl (M)
          </note>
          <note>
            till statsrådet Mikael Damberg (S)
          </note>
          <note>
            2018/19:492 Riktad satsning för att minska våldtäkter och sexualbrott
            i Umeå
          </note>
          <note>
            av Edward Riedl (M)
          </note>
          <note>
            till statsrådet Mikael Damberg (S)
          </note>
          <note>
            § 16 Kammaren åtskildes kl. 12.09.
          </note>
          <note>
            Sammanträdet leddes
          </note>
          <note>
            av talmannen från dess början till och med § 9 anf. 40 (delvis)
            och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <note>
            EMMA PAAKKINEN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Meddelande om aktuell debatt med anledning av Klimatpolitiska
            rådets rapport
          </note>
          <note>
            § 2 Anmälan om fördröjda svar på interpellationer
          </note>
          <note>
            § 3 Ärenden för hänvisning till utskott
          </note>
          <note>
            § 4 Svar på interpellation 2018/19:166 om IS folkmord och erkännande
            av seyfo
          </note>
          <note>
            Anf. 1 Utrikesminister MARGOT WALLSTRÖM (S)
          </note>
          <note>
            Anf. 2 LARS ADAKTUSSON (KD)
          </note>
          <note>
            Anf. 3 Utrikesminister MARGOT WALLSTRÖM (S)
          </note>
          <note>
            Anf. 4 LARS ADAKTUSSON (KD)
          </note>
          <note>
            Anf. 5 Utrikesminister MARGOT WALLSTRÖM (S)
          </note>
          <note>
            Anf. 6 LARS ADAKTUSSON (KD)
          </note>
          <note>
            Anf. 7 Utrikesminister MARGOT WALLSTRÖM (S)
          </note>
          <note>
            § 5 Svar på interpellationerna 2018/19:108 och 120 om utsläppen
            från trafiken
          </note>
          <note>
            Anf. 8 Miljö- och klimatminister ISABELLA LÖVIN (MP)
          </note>
          <note>
            Anf. 9 JENS HOLM (V)
          </note>
          <note>
            Anf. 10 JESSICA ROSENCRANTZ (M)
          </note>
          <note>
            Anf. 11 Miljö- och klimatminister ISABELLA LÖVIN (MP)
          </note>
          <note>
            Anf. 12 JENS HOLM (V)
          </note>
          <note>
            Anf. 13 JESSICA ROSENCRANTZ (M)
          </note>
          <note>
            Anf. 14 Miljö- och klimatminister ISABELLA LÖVIN (MP)
          </note>
          <note>
            Anf. 15 JENS HOLM (V)
          </note>
          <note>
            Anf. 16 JESSICA ROSENCRANTZ (M)
          </note>
          <note>
            Anf. 17 Miljö- och klimatminister ISABELLA LÖVIN (MP)
          </note>
          <note>
            § 6 Svar på interpellation 2018/19:167 om felaktiga utbetalningar
            från a-kassan
          </note>
          <note>
            Anf. 18 Arbetsmarknadsminister YLVA JOHANSSON (S)
          </note>
          <note>
            Anf. 19 ERIK BENGTZBOE (M)
          </note>
          <note>
            Anf. 20 Arbetsmarknadsminister YLVA JOHANSSON (S)
          </note>
          <note>
            Anf. 21 ERIK BENGTZBOE (M)
          </note>
          <note>
            Anf. 22 Arbetsmarknadsminister YLVA JOHANSSON (S)
          </note>
          <note>
            Anf. 23 ERIK BENGTZBOE (M)
          </note>
          <note>
            Anf. 24 Arbetsmarknadsminister YLVA JOHANSSON (S)
          </note>
          <note>
            § 7 Svar på interpellation 2018/19:118 om återvändande IS-terrorister
          </note>
          <note>
            Anf. 25 Justitie- och migrationsminister MORGAN JOHANSSON (S)
          </note>
          <note>
            Anf. 26 LOUISE MEIJER (M)
          </note>
          <note>
            Anf. 27 Justitie- och migrationsminister MORGAN JOHANSSON (S)
          </note>
          <note>
            Anf. 28 LOUISE MEIJER (M)
          </note>
          <note>
            Anf. 29 Justitie- och migrationsminister MORGAN JOHANSSON (S)
          </note>
          <note>
            Anf. 30 LOUISE MEIJER (M)
          </note>
          <note>
            Anf. 31 Justitie- och migrationsminister MORGAN JOHANSSON (S)
          </note>
          <note>
            § 8 Svar på interpellation 2018/19:119 om otryggheten i samhället
          </note>
          <note>
            Anf. 32 Justitie- och migrationsminister MORGAN JOHANSSON (S)
          </note>
          <note>
            Anf. 33 LOUISE MEIJER (M)
          </note>
          <note>
            Anf. 34 Justitie- och migrationsminister MORGAN JOHANSSON (S)
          </note>
          <note>
            Anf. 35 LOUISE MEIJER (M)
          </note>
          <note>
            Anf. 36 Justitie- och migrationsminister MORGAN JOHANSSON (S)
          </note>
          <note>
            Anf. 37 LOUISE MEIJER (M)
          </note>
          <note>
            Anf. 38 Justitie- och migrationsminister MORGAN JOHANSSON (S)
          </note>
          <note>
            § 9 Svar på interpellation 2018/19:142 om tjänstemannaansvar
          </note>
          <note>
            Anf. 39 Justitie- och migrationsminister MORGAN JOHANSSON (S)
          </note>
          <note>
            Anf. 40 PER SÖDERLUND (SD)
          </note>
          <note>
            Anf. 41 Justitie- och migrationsminister MORGAN JOHANSSON (S)
          </note>
          <note>
            Anf. 42 PER SÖDERLUND (SD)
          </note>
          <note>
            Anf. 43 Justitie- och migrationsminister MORGAN JOHANSSON (S)
          </note>
          <note>
            Anf. 44 PER SÖDERLUND (SD)
          </note>
          <note>
            Anf. 45 Justitie- och migrationsminister MORGAN JOHANSSON (S)
          </note>
          <note>
            § 10 Svar på interpellationerna 2018/19:159 och 160 om inofficiella
            äktenskap
          </note>
          <note>
            Anf. 46 Justitie- och migrationsminister MORGAN JOHANSSON (S)
          </note>
          <note>
            Anf. 47 MIKAEL ESKILANDERSSON (SD)
          </note>
          <note>
            Anf. 48 Justitie- och migrationsminister MORGAN JOHANSSON (S)
          </note>
          <note>
            Anf. 49 MIKAEL ESKILANDERSSON (SD)
          </note>
          <note>
            Anf. 50 Justitie- och migrationsminister MORGAN JOHANSSON (S)
          </note>
          <note>
            Anf. 51 MIKAEL ESKILANDERSSON (SD)
          </note>
          <note>
            Anf. 52 Justitie- och migrationsminister MORGAN JOHANSSON (S)
          </note>
          <note>
            § 11 Svar på interpellation 2018/19:161 om barns rätt till båda
            föräldrarna
          </note>
          <note>
            Anf. 53 Justitie- och migrationsminister MORGAN JOHANSSON (S)
          </note>
          <note>
            Anf. 54 MIKAEL ESKILANDERSSON (SD)
          </note>
          <note>
            Anf. 55 Justitie- och migrationsminister MORGAN JOHANSSON (S)
          </note>
          <note>
            Anf. 56 MIKAEL ESKILANDERSSON (SD)
          </note>
          <note>
            Anf. 57 Justitie- och migrationsminister MORGAN JOHANSSON (S)
          </note>
          <note>
            Anf. 58 MIKAEL ESKILANDERSSON (SD)
          </note>
          <note>
            Anf. 59 Justitie- och migrationsminister MORGAN JOHANSSON (S)
          </note>
          <note>
            § 12 Svar på interpellation 2018/19:172 om elitidrottande ungdomar
          </note>
          <note>
            Anf. 60 Kultur- och demokratiminister AMANDA LIND (MP)
          </note>
          <note>
            Anf. 61 ALEXANDRA ANSTRELL (M)
          </note>
          <note>
            Anf. 62 Kultur- och demokratiminister AMANDA LIND (MP)
          </note>
          <note>
            Anf. 63 ALEXANDRA ANSTRELL (M)
          </note>
          <note>
            Anf. 64 Kultur- och demokratiminister AMANDA LIND (MP)
          </note>
          <note>
            Anf. 65 ALEXANDRA ANSTRELL (M)
          </note>
          <note>
            Anf. 66 Kultur- och demokratiminister AMANDA LIND (MP)
          </note>
          <note>
            § 13 Anmälan om interpellationer
          </note>
          <note>
            § 14 Anmälan om frågor för skriftliga svar
          </note>
          <note>
            § 15 Anmälan om skriftliga svar på frågor
          </note>
          <note>
            § 16 Kammaren åtskildes kl. 12.09.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
