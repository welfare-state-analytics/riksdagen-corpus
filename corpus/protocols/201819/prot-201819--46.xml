<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--46</head>
          <docDate when="2019-02-01 00:00:00">2019-02-01 00:00:00</docDate>
        </div>
      </front>
      <body>
        <div>
          <note>
            § 1 Anmälan om subsidiaritetsprövning
          </note>
          <note>
            Andre vice talmannen anmälde att utdrag ur prot. 2018/19:19 för
            tisdagen den 29 januari i ärende om subsidiaritetsprövning av
            EU-förslag hade kommit in från trafikutskottet.
          </note>
          <note>
            § 2 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2018/19:12
          </note>
          <note>
            Till riksdagen
          </note>
          <note>
            Interpellation 2018/19:12 Stärkt upphovsrätt
          </note>
          <note>
            av Jörgen Warborn (M)
          </note>
          <note>
            Interpellationen kommer att besvaras fredagen den 15 februari
            2019.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 29 januari 2019
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            Interpellation 2018/19:19
          </note>
          <note>
            Till riksdagen
          </note>
          <note>
            Interpellation 2018/19:19 Återfallsförbrytare som går fria
          </note>
          <note>
            av Ingemar Kihlström (KD)
          </note>
          <note>
            Interpellationen kommer att besvaras fredagen den 15 februari
            2019.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 29 januari 2019
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            § 3 Anmälan om granskningsrapport
          </note>
          <note>
            Andre vice talmannen anmälde att följande granskningsrapport
            hade kommit in från Riksrevisionen och överlämnats till finansutskottet
            :
          </note>
          <note>
            RiR 2019:4 Att planera för framtiden – statens arbete med scenarier
            inom miljö-, energi-, transport- och bostadspolitiken
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2018/19:39 till trafikutskottet
          </note>
          <note>
            2018/19:42 till justitieutskottet
          </note>
          <note>
            EU-dokument
          </note>
          <note>
            COM(2019) 53 till socialförsäkringsutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 28 mars.
          </note>
          <note>
            COM(2019) 65 till utbildningsutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 28 mars.
          </note>
          <note>
            § 5 Svar p å interpellation 2018/19:16 om a rbetslöshetsmålet
          </note>
          <note type="speaker">
            Anf. 1 Arbetsmarknadsminister YLVA JOHANSSON (S):
          </note>
          <note>
            Fru talman! Lars Beckman har frågat mig om jag kan redogöra för
            min analys av varför arbetslöshetsmålet inte ser ut att nås och
            vad jag hade kunnat göra annorlunda för att vi ska kunna nå det
            mål för arbetslösheten som regeringen har satt upp.
          </note>
          <note>
            Arbetslöshetsmålet har fungerat som en styråra för regeringens
            politik, och under den förra mandatperioden utvecklades den svenska
            arbetsmarknaden mycket starkt. Sysselsättningen ökade med över
            300 000 personer, varav 200 000 utrikes födda. Hela jobbtillväxten
            har kommit till i reguljära jobb, inte genom subventionerade anställningar.
          </note>
          <note>
            Vi har den högsta sysselsättningsgrad Eurostat någonsin uppmätt
            i ett EU-land och den högsta i Sverige på över 25 år. Inget annat
            EU-land har en större andel av sin befolkning i arbetskraften.
            Etableringen av nyanlända på arbetsmarknaden går allt snabbare.
          </note>
          <note>
            Arbetslösheten är nästan nere på 6 pr ocent och minskade med
            över 1,5 procentenheter under den förra mandatperioden. Drygt
            halva minskningen av arbetslösheten bedömdes i budgetpropositionen
            för 2018 kunna hänföras till den finanspolitik som regeringen
            förde.
          </note>
          <note>
            Ungdomsarbetslösheten minskade med c a 6 procentenheter under
            sam ­ ma period. Andelen som befinner sig i ersättnings- och försäkringssystemen
            är den lägsta seda n 1981. Det underskott på c a 60 miljarder
            som den tidigare borgerliga regeringen lämnade efter sig har vänts
            till ett stort överskott. Statsskuldkvoten sjunker och hamnade
            under 2018 på sin lägsta nivå sedan 1977.
          </note>
          <note type="speaker">
            Anf. 2 LARS BECKMAN (M):
          </note>
          <note>
            Fru talman! Först vill jag gratulera statsrådet till det fortsatta
            uppdraget som arbetsmarknadsminister. Statsrådet får naturligtvis
            skänka en tanke till sitt regeringsunderlag: Vänsterpartiet, Miljöpartiet,
            Centerpartiet och Liberalerna.
          </note>
          <note>
            Fru talman! Jag ställde denna fråga utifrån de påståenden som
            statsrådet gjorde i början av året om att regeringen nu tar bort
            Stefan Löfvens viktigaste vallöfte – det vallöfte som han gav
            i samband med valet 2014 och det löfte han gav i samband med att
            den socialdemokratiska regeringen tillträdde 2015.
          </note>
          <note>
            Som alla kunde höra nyss, fru talman, fick jag inte svar på de
            två enkla frågor jag hade ställt, nämligen: Kan ministern redogöra
            för sin analys av varför arbetslöshetsmålet inte ser ut att nås?
            Och den kanske viktigaste frågan, fru talman, inför den kommande
            mandatperioden: Vad hade ministern kunnat göra annorlunda för
            att Sverige skulle kunna nå det mål för arbetslösheten som hade
            satts upp?
          </note>
          <note>
            Jag noterar att statsrådet måste vara filmintresserad. Jag antar
            att statsrådets favoritfilm är Tillbaka till framtiden . Om det
            är Tillbaka till framtiden 1 , 2 eller 3 får vi väl reda ut i
            den här debatten.
          </note>
          <note>
            Sverige låg 2014 på plats 12 i Eurostats rankning, och 2018 låg
            vi på plats 19. Då är det ganska magstarkt att säga att regeringen
            skrotar ett mål på grund av Moderaternas och Kristdemokraternas
            alliansbudget.
          </note>
          <note>
            Så här har det varit, fru talman. Man kan bocka av de socialdemokratiska
            löftena. Sverige skulle ha EU:s lägsta arbetslöshet. Det nådde
            man inte, så då strök man det. Arbetslösheten skulle vara under
            6 procent 2018. Det vet vi att den inte är. Arbetsförmedlingen
            skulle bli en matchningsspecialist. Det kunde vi bocka av; det
            blev inte så. Det är inte okej med 70 000 långtidsarbetslösa,
            sa statsministern 2012. I december 2018 hade 78 000 gått arbetslösa
            i mer än två år.
          </note>
          <note>
            Nyanlända ska vara i jobb inom två år, sa arbetsmarknadsminister
            Ylva Johansson i Ekot 2015 – hon tyckte att det var en realistisk
            målsättning. Det är 7 procent av de nyanlända som arbetar utan
            subventionerad anställning.
          </note>
          <note>
            Traineejobben var ett av Stefan Löfvens viktigaste vallöften
            vid valet 2014. Man skulle skapa 32 000 traineejobb. När jag gick
            in och tittade på Arbetsförmedlingens statistik i december 2018
            var det 27 personer som fått traineejobb. Fru talman! Det är väldigt
            stor skillnad mellan 32 000 traineejobb och 27.
          </note>
          <note>
            Regeringen lovade 5 000 moderna beredskapsjobb. Det var 2 017
            personer som hade beredskapsjobb, varav ungefär hälften hade det
            på Arbetsförmedlingen. Så här kan vi göra, fru talman, med löfte
            efter löfte från Socialdemokraterna: bocka av och konstatera ett
            misslyckande.
          </note>
          <note>
            Mina två frågor kvarstår. Den viktigaste är: Vad hade statsrådet
            kunnat göra annorlunda så att man hade kunnat nå det mål som man
            satt upp?
          </note>
          <note type="speaker">
            Anf. 3 ALI ESBATI (V):
          </note>
          <note>
            Fru talman! Jag blev sugen på att slänga mig in i den här diskussionen
            därför att Lars Beckman från Moderaterna överraskande nog hade
            en ganska intressant fråga. Hur skulle man ha kunnat göra för
            att få ännu lägre arbetslöshet? Jag återkommer strax till det.
          </note>
          <note>
            Det kommer ganska många missvisande påståenden och funderingar
            från Lars Beckmans sida, som det är viktigt att kommentera för
            någon som är intresserad av arbetsmarknadsfrågor. Det socialdemokratiska
            arbetslöshetsmålet har inte varit mitt , och jag tycker inte att
            man behöver försvara det.
          </note>
          <note>
            Däremot är det intressant att fråga sig vad det är för typ av
            utveckling som Lars Beckman och Moderaterna tycker är relevant
            och intressant. Jag kan tycka att det är relevant och intressant
            om färre har blivit arbetslösa eller inte – om det har förts en
            politik i Sverige för att öka den andel av befolkningen som är
            i arbete och får lön eller inte.
          </note>
          <note>
            Vi är några som minns hur Moderaterna inför valet 2006 intresserade
            sig väldigt mycket för statistik. Då var diskussionen från deras
            sida i princip den motsatta. Det spelade ingen roll vilken typ
            av arbetslöshetsstatistik man använde sig av, för det intressanta
            var hur många som går till jobbet en vanlig dag. Vi minns en del
            ganska misslyckade försök att sprida missuppfattningar om detta.
            Man räknade med folk som var på semester eller gjorde värnplikt
            eller så.
          </note>
          <note>
            Till sist kunde man i alla fall konstatera att det är viktigt
            att diskutera arbetslöshet och den andel av de arbetssökande som
            inte har ett jobb. Men det är naturligtvis minst lika viktigt
            att diskutera det tillsammans med frågan hur stor andel av befolkningen
            som arbetar. Som ministern var inne på är det en mycket hög andel
            som gör det i Sverige. Kan andelen då vara högre? Ja, absolut.
            Då är vi inne på den ursprungliga frågan som Lars Beckman ställde
            men som han inte verkar vara så intresserad av egentligen.
          </note>
          <note>
            Om man tittar på historiska fakta och så vidare kan man säga
            att det är viktigt med investeringar i utbildning och infrastruktur.
            Det gjordes en hel del sådant under förra mandatperioden. Vi får
            se vad som händer den här perioden.
          </note>
          <note>
            Det är jätteviktigt att man har resurser i kommunerna, där mycket
            arbete görs som är nödvändigt och som måste finansieras genom
            det offentliga. Där har jag en stor oro för att den nya koalition
            som styr inte kommer att kunna göra den typ av prioriteringar
            som är nödvändiga just för att man sänker skatterna för dem som
            har de högsta inkomsterna. Vi får se.
          </note>
          <note>
            En annan sak som man bör undvika att göra är att till exempel
            förstöra Arbetsförmedlingen. Det finns kanske risk för att det
            sker, men det finns det en annan interpellation om.
          </note>
          <note>
            Låt mig sammanfatta det. Vad ska man göra för att få ned arbetslösheten?
            Om man tittar både på förra mandatperioden och på Sveriges moderna
            historia är svaret ganska tydligt: Gör inte som Moderaterna vill,
            för då går det dåligt! Man kan förstås fråga ministern hur man
            trots samarbetet med Centern och Liberalerna kan undvika att göra
            som Moderaterna vill. Det ska bli intressant att följa den diskussionen.
          </note>
          <note>
            För min del tycker jag att det är viktigt att arbetslösheten
            måste ned. Vi kan konstatera att vi har en mycket hög sysselsättningsgrad
            i Sverige, alltså många som arbetar för lön. Det är inte tack
            vare moderat politik utan för att man har undvikit att föra den.
          </note>
          <note type="speaker">
            Anf. 4 Arbetsmarknadsminister YLVA JOHANSSON (S):
          </note>
          <note>
            Fru talman! Målet att ha den lägsta arbetslösheten i Europa är
            och har alltid varit svårt att nå. Det var det redan när det sattes
            upp, och det har blivit ännu svårare. Den stora skillnaden är
            naturligtvis hur stor andel av befolkningen som är i arbetskraften.
            Det slår direkt mot arbetslöshetsstatistiken.
          </note>
          <note>
            Jag är stolt över att vi har en väldigt hög andel av befolkningen
            i arbetskraften. Det är en stadigt ökande andel. Det är bra för
            Sverige. Men det påverkar också arbetslöshetsstatistiken. Jag
            skulle aldrig ägna mig åt att försöka få bort folk från arbetskraften
            för att klara ett arbetslöshetsmål. Det är helt fel väg att gå.
          </note>
          <note>
            Jag kan bara påverka i Sverige, och i Sverige har arbetslösheten
            sjunkit och arbetskraftstalet ligger verkligen rekordhögt. Det
            ligger imponerande högt, måste jag säga. Vi har en rekordhög sysselsättningsgrad.
          </note>
          <note>
            När Sverige under flyktingkrisen tog emot fler flyktingar – mycket
            fler flyktingar – än andra EU-länder var det många som gjorde
            bedömningen att detta skulle leda till en ökad arbetslöshet. Men
            vi lyckades klara det och ändå sänka arbetslösheten.
          </note>
          <note>
            När jag tillträdde var det, tror jag, ungefär 19 procent som
            var i arbete efter två år i etableringen. Nu är vi uppe i över
            32 procent. Jag är förstås inte nöjd med det, men vi har styrt
            väldigt tydligt mot att få kortare tid till arbete.
          </note>
          <note>
            Under många år tog det nio år innan hälften i en grupp av flyktingar
            var etablerade på arbetsmarknaden. Nu är vi nere i fem år. Jag
            är förstås inte nöjd med detta, men vi har nått betydande framgångar
            under den gångna mandatperioden.
          </note>
          <note>
            Alla grupper har ökat sin sysselsättningsgrad, men allra mest
            har den ökat för utrikesfödda kvinnor. Det är särskilt glädjande.
            Den gruppen ligger fortfarande lägst, men tidigare låg den väldigt
            mycket lägre än andra grupper. Nu närmar sig de utrikesfödda kvinnorna
            de andra grupperna, trots att de andra grupperna också har ökat
            sin sysselsättningsgrad.
          </note>
          <note>
            En annan grupp som har ökat mycket är de över 65. Det är också
            väldigt glädjande, för vi behöver folk som kan och vill jobba
            längre.
          </note>
          <note>
            Jag tycker att målet har fungerat väl som en styråra för den
            ekonomiska politiken och arbetsmarknadspolitiken och har gett
            goda resultat. Men jag ska ändå ta seriöst på Lars Beckmans fråga:
            Vad hade kunnat göras annor ­ lunda? Det jag kan se är att fler
            borde vara i utbildning. Med de stora kompetensbrister som finns
            på arbetsmarknaden är det ännu fler i arbetskraften som borde
            gå en yrkesutbildning. Det har naturligtvis tagit tid att bygga
            upp utbildningarna med Kunskapslyftet. Det har vi gjort successivt.
            Men det är fortfarande en för liten andel av de kortutbildade
            arbetslösa som går in i utbildning. Där tycker jag att man behöver
            göra ännu mer.
          </note>
          <note type="speaker">
            Anf. 5 LARS BECKMAN (M):
          </note>
          <note>
            Fru talman! Det hade naturligtvis varit en sensation om arbetslösheten
            i Sverige hade stigit kraftigt i en högkonjunktur. Jag tror inte
            att det är detta som statsrådet menar. Men det intressanta i det
            här sammanhanget är naturligtvis: Vad är det i regeringens politik
            som har gjort att arbetslösheten skulle minska?
          </note>
          <note>
            Jag tror faktiskt att det kan finnas väljare som trodde på Stefan
            Löfven. Jag tror att det kan finnas väljare som trodde på statsrådet
            Ylva Johansson när de gick och röstade. I valrörelsen fick de
            höra att vi ska ha Europas lägsta arbetslöshet, och det kan faktiskt
            finnas de som trodde på det.
          </note>
          <note>
            Då är det klart att det måste vara en besvikelse när till exempel
            Tyskland har en arbetslöshet på 3 procent och Storbritannien har
            en arbetslöshet på 4 procent. Land efter land har gått förbi Sverige,
            och nu ligger vi på plats 19.
          </note>
          <note>
            Sedan kan man alltid diskutera om målet var rätt. Man hade ju
            kunnat nå målet om det hade blivit väsentligt högre arbetslöshet
            i de andra länderna. Då hade naturligtvis Sverige klättrat i rankningen.
            Det var kans ke detta regeringen hoppades på; vad vet jag.
          </note>
          <note>
            Vi kan titta på gruppen nyanlända. Statsrådet sa i en intervju
            år 2015 att hon tyckte att det var en realistisk målsättning att
            nyanlända invandrare ska vara i jobb inom två år. I dag är det
            7 procent av de nyanlända som arbetar utan subventionerade anställningar.
            Det är klart att det inte är bra.
          </note>
          <note>
            Snabbspåret har också varit ett slags paradnummer för statsrådet.
            Jag kan ta ett exempel: kockar. Det saknas 5 000 kockar i Sverige.
            I december 2018 var det 32 personer som deltog i snabbspåret för
            att bli kockar. Så här kan vi fortsätta. Jag rabblade ju upp en
            del i mitt förra inlägg. Här finns det stora brister i regeringens
            politik.
          </note>
          <note>
            Det verkligt intressanta kommer vi inte att få reda på. Men om
            man inte hade höjt skatterna med 60 000 miljoner under förra mandatperioden,
            om man inte hade fördubblat arbetsgivaravgifterna för unga och
            om man inte hade gjort breda skattehöjningar riktade mot näringslivet,
            hur hade det sett ut då? Vi hade kanske till och med nått målet
            om EU:s lägsta arbetslöshet.
          </note>
          <note>
            Jag tror att det är viktigt för demokratin – inte minst kommer
            detta upp i nästa interpellationsdebatt, då vi ska debattera Arbetsförmedlingen
            – att politiker efter ett val gör det de före valet har sagt att
            de ska göra. När man sätter upp mål ska de vara realistiska och
            genomförbara. Annars tror jag att det kan skapa besvikelse och
            frustration hos svenska folket. Om ytterkantspartier växer på
            grund av människors frustration är det naturligtvis djupt olyckligt.
          </note>
          <note>
            Jag såg att Stefan Löfven i Aftonbladet nu i veckan sa: ”Sysselsättning
            ­ en är min stora grej.” Om man säger det måste det också hålla
            ihop politiken. Man måste ha en politik för fler i jobb. Man måste
            ha en politik för ett bättre företagsklimat. Man måste ha en politik
            för, precis som statsrådet sa, bra infrastruktur.
          </note>
          <note>
            Jag var i Ljusdal i går, och där berättade det framgångsrika
            företaget Peges hur beroende de är av infrastruktur. De är beroende
            av att plåten kommer från SSAB i Borlänge, och de kör ned produkterna
            till Skåne. Till och med en sak som halkbekämpning är alltså viktig
            för att få ned arbetslösheten i Ljusdal. Ska man kunna finnas
            i hela landet måste hela Sverige kunna leva.
          </note>
          <note type="speaker">
            Anf. 6 ALI ESBATI (V):
          </note>
          <note>
            Fru talman! Vi som har följt den allmänna debatten har kunnat
            konstatera att Moderaterna är ett parti med stora problem. Det
            är ett parti som är drabbat av en hel del kriser. Det kanske är
            det som avspeglas i att man inte intresserar sig så mycket för
            vad som händer i verkligheten eller för politikens innehåll. Man
            intresserar sig mer för hur man kan spinna saker runt politiska
            motståndare.
          </note>
          <note>
            Det verkar vara väldigt tydligt nu, ännu tydligare efter detta
            inlägg, att Lars Beckman inte är så intresserad av om det är fler
            eller färre som är arbetslösa, om det är fler eller färre som
            arbetar, i Sverige. Han är mer intresserad av hur Stefan Löfven
            kanske formulerade något slags mål 2014.
          </note>
          <note>
            Jag tycker att det är intressant om arbetslösheten ökar eller
            minskar. Jag tycker att det var bra att arbetslösheten minskade
            med den förda politiken under förra mandatperioden. Jag tycker
            också att det är bra att Sverige har en hög sysselsättningsgrad.
            Sverige är alltså det land i Europeiska unionen som har högst
            andel av befolkningen i avlönat arbete.
          </note>
          <note>
            Tror jag att det kan bli bättre? Ja, absolut, det finns mycket
            man kan göra för att förbättra detta. Som vi var inne på tyder
            det mesta på att det handlar om att undvika att göra det som Lars
            Beckman och Moderaterna i andra sammanhang tycker att man bör
            göra.
          </note>
          <note>
            Det var intressant att Lars Beckman nämnde halkbekämpning och
            annan infrastruktur – att det på något magiskt sätt ska förbättras
            samtidigt som man står för en politik med stora skattesänkningar.
            Det är en fråga som kanske förtjänar en egen debatt eller till
            och med ett seminarium. Det är väl också där min oro finns när
            det gäller den tillträdda regeringen. Hur ska man få möjlighet
            att genomföra de stora satsningarna när man för en skattesänkningspolitik?
            Men det får vi återkomma till i andra sammanhang.
          </note>
          <note type="speaker">
            Anf. 7 Arbetsmarknadsminister YLVA JOHANSSON (S):
          </note>
          <note>
            Fru talman! Det var intressant att Lars Beckman lyfte upp de,
            enligt honom, alternativa sätten att bekämpa arbetslösheten, nämligen
            sänkta skatter och halverad eller sänkt arbetsgivaravgift för
            ungdomar. Det intressanta med de förslagen är att de har prövats.
            De fungerade väldigt dåligt. Trots otroligt dyra subventioner
            – det var nästan 20 miljarder per år i subventioner till ungdomarna
            – hade vi en ungdomsarbetslöshet som var bland de högre i Europa.
            Den var så hög att vi fick EU-stöd.
          </note>
          <note>
            Vi lade om politiken. Vi återställde arbetsgivaravgifterna och
            började jobba på ett annat sätt med ungdomsarbetslösheten – med
            mycket gott resultat. Ungdomsarbetslösheten har sjunkit dramatiskt
            och är den lägsta sedan 2001.
          </note>
          <note>
            Det går alltid att säga att man kan göra mer, men det handlar
            inte om att gå tillbaka till den politik som både misslyckades
            och fick väljarna att vilja ha ett regeringsskifte. Det var ju
            jobbpolitiken som gjorde att Moderaterna förlorade regeringsmakten.
            Det känns väl inte heller som att det i det senaste valet var
            just Moderaternas politik som lockade särskilt många nya väljare.
          </note>
          <note>
            Det kanske är därför som Lars Beckman är lite bitter. Jag förstår
            faktiskt inte riktigt denna vurm för att se det som ett misslyckande
            att ungdomar inte har subventionerade anställningar eller är i
            arbetsmarknadspolitiska åtgärder utan i stället faktiskt har osubventionerade
            jobb. Det är det vi har lyckats med. Det är mycket färre ungdomar
            i olika typer av åtgärder. Det tycker jag är en framgång.
          </note>
          <note>
            Jag an ser inte alls att ungdomar borde ha ett traineejobb om
            de kan ha ett vanligt jobb. Om de kan ha ett vanligt jobb, som
            inte är ett traineejobb, tycker jag att det är mycket bättre.
            Jag är inte den som föraktar subven ­ tio ­ nerade anställningar.
            De är bra verktyg, till exempel för dem som är nya i Sverige.
            Jag tycker att det är ganska naturligt att många, innan de har
            lärt sig svenska ordentligt och innan de har lärt sig hur det
            fungerar på en svensk arbetsplats, tar ett arbete med en subvention.
            Det tycks också fungera väldigt väl.
          </note>
          <note>
            Jag sa när jag tillträdde för drygt fyra år sedan att jag tycker
            att man i normalfallet ska bli etablerad på arbetsmarknaden eller
            komma in i utbildning under den tvååriga etableringsperioden.
            Det tycker jag fortfarande. Det är fortfarande det jag styr mot.
          </note>
          <note>
            Vi har gått från 27 procent upp till 44 procent under de gångna
            fyra åren, trots att det har varit otroligt många fler i etableringen.
            Det är ett gott resultat, men jag är inte nöj d. Jag ser fortfarande
            att det tar alldeles för lång tid. Det är för långa ledtider.
            Jag är säker på att detta, under fyra år, går att snabba upp och
            göra ännu fortare och att det går att få en ännu större andel
            människor som är etablerade på arbetsmarknaden eller som är inne
            i studier.
          </note>
          <note>
            Vi har väldigt få som går till studier. Jag skulle vilja se att
            fler nyanlända går in i studier. Där har vi sett en mycket marginell
            ökning. Nästan hela ökningen gäller människor som kommer i arbete.
          </note>
          <note>
            Det finns naturligtvis enstaka individer som kan ha särskilda
            svårigheter – jag är medveten om det. Då får man tänka sig att
            det kan ta lite längre tid. Men i normalfallet, om de inte har
            många andra problem, till exempel sjukdomar, funktionsnedsättningar
            eller annat, menar jag att man bör styra mot att detta ska ske
            inom två år.
          </note>
          <note>
            Vi kommer att komma med fler förslag inom detta område för att
            ytterligare snabba upp det och för att få fler etablerade på arbetsmarknaden
            inom kort tid.
          </note>
          <note type="speaker">
            Anf. 8 LARS BECKMAN (M):
          </note>
          <note>
            Fru talman! Vänsterpartiets attack mot att man sänker skatten
            för de rikaste är väl en debatt som Vänsterpartiet får ta med
            Socialdemokraterna, som avser att ta bort hela värnskatten från
            den 1 januari.
          </note>
          <note>
            Göran Greider är kanske inte så läsvärd alla gånger, men han
            har en rubrik i Dala-Demokratens ledare. Jag tror att den är publicerad
            i papperstidningen i dag. Han ställer ungefär den här frågan:
            Kan man lita på Ylva Johansson? Han gör det utifrån ett vänsterperspektiv,
            men frågan är lika relevant för mig som moderat och inte minst
            för svenska folket.
          </note>
          <note>
            De nio löften som Socialdemokraterna har satt upp har man alltså
            inte hållit. Man har tyvärr misslyckats med löfte efter löfte.
            Vi är helt överens om att fler måste komma i jobb. Vi är helt
            överens om att Sverige måste ha en aktiv näringspolitik och en
            politik för ett bättre företagsklimat. Men det är klart att det
            måste vara bekymmersamt när man lova t svenska folket att vi ska
            ha EU:s lägsta arbetslöshet. När man gav det löftet låg vi på
            plats 14, och nu ligger vi på plats 19.
          </note>
          <note>
            Sverige har en arbetslöshet på över 6 procent trots att Stefan
            Löfven lovade att den skulle vara under 6 procent. Man kan titta
            på länder som liknar oss i något avseende: Tyskland och England.
            De har väsentligt lägre arbetslöshet.
          </note>
          <note>
            Det är klart att varje person i Sverige som går arbetslös trots
            att man vill eller skulle kunna jobba är ett misslyckande, särskilt
            med tanke på att jag möter många företagare som säger: Jag skulle
            kunna anställa personer.
          </note>
          <note>
            Det är ett gigantiskt misslyckande för den gamla regeringen.
            Jag hoppas verkligen att den nya regeringen, med ett nytt regeringsunderlag,
            kan föra en bättre politik för Sverige som gör att arbetslösheten
            sjunker och att fler kommer i jobb.
          </note>
          <note type="speaker">
            Anf. 9 Arbetsmarknadsminister YLVA JOHANSSON (S):
          </note>
          <note>
            Fru talman! Det är intressant att Lars Beckman anser att det
            är ett misslyckande om man inte har 32 000 ungdomar i en arbetsmarknadspolitisk
            åtgärd och de i stället har fått arbete på d en reguljära arbetsmarknaden.
            I stället för att ha en så hög ungdomsarbetslöshet att man får
            EU-stöd når man den lägsta ungdomsarbetslösheten på 18 år. Det
            uppfattar Lars Beckman som ett misslyckande. Jag har precis motsatt
            syn på detta.
          </note>
          <note>
            Arbetslösheten har minskat år efter år som jag har varit arbetsmarknadsminister
            samtidigt som sysselsättningen och sysselsättningsgraden har ökat.
            Det är jag stolt över.
          </note>
          <note>
            Det finns många likheter mellan Sverige, Tyskland och England,
            som Lars Beckman tar upp. Men det finns också olikheter. En av
            de stora olikheterna är att man i dessa båda länder har en väsentligt
            lägre andel av befolkningen i arbetskraften. Jag tänker aldrig
            styra mot och ha som mål att vi ska ha färre människor i arbetskraften.
            Det är det inte värt för att få en bättre arbetslöshetsstatistik.
            Jag tänker alltid se till att föra en politik som gör att så många
            människor som möjligt är i arbetskraften. Den svenska politiken
            har lyckats. Andra länder får svara för hur de lyckas.
          </note>
          <note>
            Interpellationsdebatten var härmed avslutad.
          </note>
          <note>
            § 6 Svar på interpellation 2018/19:17 om Arbetsförmedlingen
          </note>
          <note type="speaker">
            Anf. 10 Arbetsmarknadsminister YLVA JOHANSSON (S):
          </note>
          <note>
            Fru talman! Lars Beckman har frågat mig hur jag ska införa det
            nya systemet och hur stora implementeringskostnaderna är.
          </note>
          <note>
            Enligt januariavtalet ska Arbetsförmedlingen reformeras i grunden.
            Förändringen av Arbetsförmedlingen ska vara fullt genomförd under
            2021.
          </note>
          <note>
            Det är ännu för tidigt att fastslå hur förändringarna ska genomföras
            och ekonomiska konsekvenser kopplade till detta.
          </note>
          <note type="speaker">
            Anf. 11 LARS BECKMAN (M):
          </note>
          <note>
            Fru talman! Tack, statsrådet, för det uttömmande och långa svaret!
            Det är säkert många fler än jag som är nyfikna på: Hur tänker
            statsrådet ta sig an denna uppgift?
          </note>
          <note>
            Fru talman! Det kan man undra, inte minst med tanke på den retorik
            som statsrådet har haft i denna talarstol under fyra år och inte
            minst med tanke på den retorik som Socialdemokraterna hade inför
            valet 2018.
          </note>
          <note>
            Jag noterade i en annan interpellationsdebatt att jag fick en
            passning gällande valresultatet. Då noterar jag att Socialdemokraterna
            gjorde sitt sämsta valresultat sedan rösträtten infördes.
          </note>
          <note>
            Fru talman! Det kan ju ha funnits de som trodde på Socialdemokraterna
            i valet 2018. Det kan ha funnits de som trodde på retoriken från
            Socialdemokraterna. Man anklagade oss moderater för att vilja
            införa marknadshyror. Man anklagade oss moderater för att vilja
            ta bort värnskatten – skatten för de rikaste. Man anklagade oss
            moderater för att vilja rasera Arbetsförmedlingen. Så här skulle
            vi kunna fortsätta på punkt efter punkt.
          </note>
          <note>
            Arbetsförmedlingen har haft stora problem. Statsrådet har försvarat
            Arbetsförmedlingen. Nu noterar vi att det har gjorts en överenskommelse
            i regeringsunderlaget MP, S, L och C om att Arbetsförmedlingen
            ska reformeras i grunden och att ett nytt system baserat på LOV
            ska införas.
          </note>
          <note>
            När man nu har tagit på sig den arbetsuppgiften vore det intressant
            om statsrådet hade några tankar, någon idé, om hur det ska gå
            till. Jag vet inte om svenska folket blev så mycket klokare av
            Ekots lördagsintervju , men jag har lyssnat på den med stort intresse,
            inte minst inför den här interpellationsdebatten.
          </note>
          <note>
            Det vore väl lämpligt om statsrådet nu använder den här möjligheten
            till att berätta vilken insikt regeringen har kommit till när
            man säger att man i princip ska ta bort den statliga Arbetsförmedlingen
            och införa ett helt nytt system baserat på LOV. Då måste man kanske
            ha någon idé om hur det ska gå till. Med vilken lust och entusiasm
            brinner statsrådet för att nu göra om Arbetsförmedlingen i grunden,
            trots att man under hela den förra mandatperioden och längre än
            så har försvarat den statliga Arbetsförmedlingen?
          </note>
          <note type="speaker">
            Anf. 12 ALI ESBATI (V):
          </note>
          <note>
            Fru talman! Återigen har Lars Beckman en väldigt intressant fråga,
            och nu tänkte jag passa på att använda detta att han har ställt
            intressanta frågor till att själv fråga statsrådet en del saker.
            Lars Beckman fastnar lite grann i sin stora bitterhet efter valet
            och regeringsbildningen, men det finns naturligtvis viktiga frågor
            att ställa angående Arbetsförmedlingen.
          </note>
          <note>
            Jag är mycket, mycket orolig för hur den uppgörelse som har gjorts
            mellan regeringspartierna, Centerpartiet och Liberalerna kommer
            att påverka den svenska arbetsmarknadspolitiken i framtiden i
            allmänhet och Arbetsförmedlingen i synnerhet. Jag har hört Ylva
            Johansson säga i olika sammanhang att hon ska vara garanten för
            att det inte blir ett kaotiskt förlopp. Jag ser det dock som väldigt
            svårt att undvika och skulle vilja höra hur ministern faktiskt
            tänker kring detta.
          </note>
          <note>
            Vi vet ju att de privatiseringsexperiment som genomfördes av
            den borgerliga regeringen under Reinfeldttiden var katastrofala
            på många sätt. Oseriösa bolag flockades till flera av insatserna.
            De som arbetade på Arbetsförmedlingen hade svårt att behålla sin
            yrkesintegritet och kunna göra ett gott jobb, vilket gick väldigt
            hårt ut över de arbetssökande , som många gånger fick ett mycket
            dåligt bemötande på grund av att personalen hade orimligt ställda
            mål.
          </note>
          <note>
            Hur ska man undvika att det blir minst lika dåligt när man nu
            ska göra ett fullskaleexperiment i stället för det experiment
            som genomfördes och som i stora stycken var misslyckat?
          </note>
          <note>
            En annan fråga som dyker upp i det sammanhanget är att på grund
            av den budget som M, KD och SD fick igenom har Arbetsförmedlingen
            fått stora och helt ogenomtänkta sparbeting som innebär att man
            nu har fått varsla 4 500 personer.
          </note>
          <note>
            Jag hade trott att ministern med den här överenskommelsen under
            fötterna åtminstone kunde lova att det skulle tillföras medel
            till Arbetsförmedlingen så att den omvandling som man nu har utlovat
            åtminstone skulle gå till på ett rimligt sätt för personalen.
            Men det är ju inte de signalerna som har kommit från Ylva Johansson.
            I en intervju säger hon i stället att hon inte alls kan lova någonting
            sådant, utan det kan mycket väl hända att varslen omvandlas till
            uppsägningar.
          </note>
          <note>
            Vilket scenario ser man framför sig om Arbetsförmedlingen ska
            genomgå en historisk omläggning samtidigt som man har en väldigt
            kaotisk personalsituation? Hur ska det bli bra för de människor
            som behöver Arbetsförmedlingens stöd och för dem som arbetar på
            Arbetsförmedlingen?
          </note>
          <note>
            Vi är säkert eniga om att det var oansvarigt av Moderaterna,
            Kristdemokraterna och Sverigedemokraterna att få igenom en sådan
            här ogenomtänkt budget. Men nu har ju regeringen en möjlighet
            att göra någonting åt det. Problemet är att det inte är helt uppenbart
            att den viljan finns. Den uppgörelse som man har gjort med Centern
            och Liberalerna verkar snarare vara ett hinder för att göra någonting
            åt saken än ett stöd för det. Detta oroar mig mycket.
          </note>
          <note type="speaker">
            Anf. 13 Arbetsmarknadsminister YLVA JOHANSSON (S):
          </note>
          <note>
            Fru talman! Det är utmärkt att Lars Beckman har uppfattat den
            socialdemokratiska politiken och vad mitt parti gick till val
            på. Jag tror att många väljare också uppfattade vår politik, och
            det är bra. Det är så det bör gå till i en valrörelse: Partier
            redovisar vilken politik man vill genomföra, och väljarna röstar.
          </note>
          <note>
            Lars Beckman verkar dock vara en av få i Sverige som inte har
            uppfattat att den parlamentariska situationen efter valet resulterade
            i att varken något enskilt parti eller någon tidigare regeringskonstellation
            fick majoritet i Sveriges riksdag för att bilda regering på tidigare
            regeringsunderlag.
          </note>
          <note>
            Jag beklagar förstås att mitt parti inte nådde mer än 28 procent.
            Men det är väljarna som har valt representanterna till riksdagen,
            och det är vi politiker som har att hantera den situationen och
            bilda regering trots att det inte finns några tydliga majoriteter
            för tidigare regeringskonstellationer eller enskilda partier.
          </note>
          <note>
            Lars Beckmans parti ville bilda en regering som kräver Sverigedemo
            ­ kraternas aktiva stöd i princip i varje omröstning. Jag är väldigt
            glad att det fanns en majoritet i Sveriges riksdag som sa nej
            till den typen av reger ­ ingskonstellation. Vi lever i en viktig
            tid, och jag tror att det är oerhört viktigt att stå upp för grundläggande
            värden om mänskliga rättigheter, om frihet för kulturen, om frihet
            för rättsväsendet och för en grundläggande syn på människan och
            människors lika värde. Vi ska aldrig förfrämliga den andre.
          </note>
          <note>
            Nu tycker Lars Beckman säkert att det är stora ord, men för mig
            är detta väldigt viktigt. Jag och mitt parti har varit beredda
            att göra ganska stora uppoffringar för att kunna bilda en regering
            på ett annat underlag för att hålla Sverigedemokraterna utanför
            aktivt inflytande över regeringsmakten.
          </note>
          <note>
            När man kompromissar med andra partier är det självklart så att
            andra partier också får igenom sin politik. Det är det som är
            själva idén med att man kompromissar med andra partier. Så måste
            det gå till i en demokrati. Allt annat vore orimligt.
          </note>
          <note>
            Det är ingen hemlighet att delar av det som finns i januariöverenskommelsen
            är sådant som Socialdemokraterna gick till val på. Andra delar
            är sådant som andra partier som står bakom avtalet gick till val
            på. Det är en kompromiss. Självklart är det på det sättet, och
            så måste det vara.
          </note>
          <note>
            Jag är stolt över att vi klarar att göra den typen av kompromisser,
            och jag är ganska säker på att svenska folket vill se politiker
            som klarar att ta ansvar också i situationer där det parlamentariska
            läget är väldigt oklart. Jag tror att det har varit uppenbart
            för alla under hösten att det har varit svårt att bilda en regering,
            och att det faktiskt kostar på för de partier som ska göra det.
          </note>
          <note>
            I sakfrågan är det så här: Ja, det är en mycket grannlaga uppgift
            att göra en stor reformering av Arbetsförmedlingen, och det gör
            det naturligtvis inte lättare att riksdagen med stöd av Moderaterna,
            Kristdemokraterna och Sverigedemokraterna har röstat igenom en
            budget som på ett väldigt ansvarslöst sätt radikalt förändrar
            förutsättningarna. Det är en brutal nedskärning av resurserna
            till arbetsmarknadspolitiken.
          </note>
          <note>
            När det gäller de anställda på Arbetsförmedlingen måste man minska
            personalstyrkan otroligt mycket för att nå den besparingen under
            innevarande år. Jag tycker att det är ett ansvarslöst sätt att
            hantera de viktiga frågorna om arbetsmarknadspolitiken.
          </note>
          <note>
            Det är också så, vill jag säga till Ali Esbati, att den budget
            som man har beslutat om har man också beslutat om på intäktssidan,
            och den ligger fast under innevarande år. Det är inte möjligt
            att i en ändringsbudget ändra till exempel i den del som gäller
            inkomstskatter. Det begränsar det utrymme som finns, också i en
            ändringsbudget. En regering är alltid skyldig att följa de beslut
            som riksdagen har fattat, och riksdagen har fattat beslut om en
            budget som får allvarliga konsekvenser.
          </note>
          <note>
            Jag ska svara mer på frågan hur jag ser på att man kan reformera
            Arbetsförmedlingen utan att upprepa tidigare misslyckanden.
          </note>
          <note type="speaker">
            Anf. 14 LARS BECKMAN (M):
          </note>
          <note>
            Fru talman! Vi tar Arbetsförmedlingens budget först. Med den
            justering som nu görs är Arbetsförmedlingens budget nere på den
            nivå som den hade 2016. Jag tror att få skulle anse att det var
            katastrof då.
          </note>
          <note>
            Men det mest intressanta är naturligtvis vad generaldirektören
            säger. ”Arbetsförmedlingens generaldirektör Mikael Sjöberg ser
            inte att ett eventuellt höjt anslag i en ändringsbudget eller
            en utökad anslagskredit kommer att förändra myndighetens planer.
            Antalet varslade kommer ändå att ligga kvar. ’Jag skulle hantera
            utökade resurser på ett annat sätt’”, säger han.
          </note>
          <note>
            Han säger också: ”Min bedömning i dag, och den har alltså ändrats
            efter januariavtalet, är att vi inte kommer att återanställa.
            Om jag får bestämma kommer vi i stället hantera eventuellt ökat
            anslag i ändringsbudget … på ett annat sätt.”
          </note>
          <note>
            Då har vi rett ut det. Då behöver vi inte debattera det längre.
          </note>
          <note>
            Jag tycker ändå att det är intressant att statsrådet undviker
            att svara på frågan med vilken liv och lust statsrådet nu tar
            sig an uppgiften att reformera Arbetsförmedlingen i grunden. Hela
            statsrådets politiska karriär har ju byggt på att tala om att
            höjden av ondska är att förändra Arbetsförmed ­ lingen.
          </note>
          <note>
            Jag vet inte hur många debattartiklar Raimo Pärssinen, den tidigare
            socialdemokratiska riksdagsledamoten från Gävleborg, har skrivit
            om höjden av ondska när vi moderater har sagt att vi måste få
            en matchning som funkar, att vi måste förändra Arbetsförmedlingen
            för att hjälpa arbetslösa att få jobb och att vi måste förändra
            Arbetsförmedlingen för att hjälpa företag att slippa betala dubbelt
            – både för Arbetsförmedlingen via skattsedeln och sedan, när de
            ska rekrytera, för att anlita ett privat bemanningsföretag.
          </note>
          <note>
            Man är ju nyfiken på hur det här ska gå till. Man accepterar
            att sätta sig i en regering. Man accepterar att styra Sverige
            på Alliansens budget. Man accepterar det uppdraget, som går tvär
            t emot vad man har lovat väljarna. Vad har man då för idéer och
            tankar? Dessa 40 – 50 utredningar som ska tillsättas, vad har
            de för ingångsvärden?
          </note>
          <note>
            Jag tror nämligen, precis som statsrådet säger, att det är en
            viktig demokratifråga att politiker uppträder ärligt och att man
            gör efter ett val vad man säger före. Säg att man inte gör det.
            Säg att jag röstade på Socialdemokraterna i tron att Arbetsförmedlingen
            skulle vara kvar oförändrad eftersom det var de signaler och löften
            som gavs. Vad betyder det då, fru talman, när man gör precis tvärtom?
            Vad betyder det för till tron till det demokratiska systemet?
            Vad betyder det för till tron till institutioner? Vad betyder
            det när någon röstar på en politik men får en helt annan?
          </note>
          <note>
            Jag tror att det kan vara mer förödande för synen på demokratin
            och tron på institutioner än att riksdagen utövar parlamentariskt
            inflytande genom de folkvalda. Jag tror att det är direkt skadligt
            för demokratin att ni har fått människor att rösta på er och sedan
            bytt politik 180 grader. Ni är som en virvelvind. Sedan säger
            ni att ni tar ansvar och kompromissar. Men ni har kompromissat
            om det som många journalister har ställt frågor om till er: era
            grundläggande ideologiska frågor, där ni i hundra år har sagt
            en sak. Sedan vill ni sitta kvar i regeringen och byter till en
            politik som är tvärtom. Det tror jag är förödande för tron på
            demokratin, institutioner och alla oss förtroendevalda.
          </note>
          <note>
            Min fråga kvarstår: Med vilken liv och lust och entusiasm avser
            nu statsrådet att i grunden reformera Arbetsförmedlingen och införa
            valfrihetssystemet, alltså LOV?
          </note>
          <note type="speaker">
            Anf. 15 ALI ESBATI (V):
          </note>
          <note>
            Fru talman! Jag reagerade på Lars Beckmans påstående att någon
            skulle ha sagt att en privatisering av Arbetsförmedlingen skulle
            vara höjden av ondska. Det tror jag inte att någon har sagt. Det
            är bara dåligt. Om jag ska komma på mer ondskefulla saker kan
            jag tycka att till exempel att öppna upp för samarbete med ett
            rasistiskt parti som har rötter i nynazismen är lite värre. Men
            nog om det.
          </note>
          <note>
            Till skillnad från Lars Beckman tycker jag att det är politikens
            innehåll som är det intressanta. Lars Beckman är ju upprörd över
            att det inte är han själv som för den här politiken utan att det
            är någon annan som gör det, påtvingat eller inte. Jag kan tycka
            att det är politikens innehåll som är det intressanta, och det
            är det jag oroar mig för.
          </note>
          <note>
            Ylva Johansson säger att det var en oansvarig budget som gick
            igenom tack vare M, KD och Sverigedemokraterna. Det är vi helt
            överens om. Det är också riktigt att inkomstsidan i budgeten är
            låst på många sätt. Men det är inte riktigt korrekt att regeringens
            ambitioner och vad man förmår att göra med en ändringsbudget är
            så låsta som Ylva Johansson vill ge sken av här. Det är uppenbarligen
            ganska mycket man kan göra i en ändringsbudget, och vi är många
            som kommer att följa det noga. Vad är det man ger signaler om
            och vad är det man faktiskt tar tag i i en ändringsbudget?
          </note>
          <note>
            Uppenbarligen är det svårt att få ett svar här på om man vill
            göra någonting från regeringens sida för att undvika den kaosartade
            kollaps av Arbetsförmedlingen som kan bli resultatet av den budget
            som gick igenom. Det är det jag fortfarande oroar mig för.
          </note>
          <note type="speaker">
            Anf. 16 Arbetsmarknadsminister YLVA JOHANSSON (S):
          </note>
          <note>
            Fru talman! Det finns många skillnader mellan mig och Lars Beckman.
            En av dem är att hur man organiserar Arbetsförmedlingen inte är
            en grundläggande ideologisk fråga för mig.
          </note>
          <note>
            För mig handlar grundläggande ideologi om helt andra saker. Det
            handlar om synen på människan och människovärdet. Det handlar
            om att inte förfrämliga den andre. Det handlar om full respekt
            för kulturens frihet och journalistikens frihet, om möjligheter
            för rättsväsendet att agera fullt ut utan inblandning från politiker.
            Det handlar om öppenhet mot andra länder, om internationellt samarbete,
            om att bemöta andra som sina likar. Det är viktiga värden för
            mig, och därför är det otroligt viktigt för mig att ett parti
            som Sverigedemokraterna inte ska ha inflytande över regeringsmakten.
            Det är för mig en grundläggande ideologisk fråga.
          </note>
          <note>
            Arbetsförmedlingen ska reformeras i grunden. Man kan inte ha
            lyssnat särskilt noga om man inte har hört mig säga också tidigare
            att Arbetsförmedlingen har stora problem och en hel del brister
            och behöver stora reformer. Så är det. Men det är naturligtvis
            en grannlaga uppgift.
          </note>
          <note>
            I dag är det ungefär 60 procent av Arbetsförmedlingens arbete
            som utförs av privata aktörer. Med den reformering som nu ska
            ske kommer det att bli en större andel. Det är otroligt viktigt
            och en grannlaga uppgift att göra denna reformering på ett ansvarsfullt
            sätt.
          </note>
          <note>
            Vi såg hur det gick till under den borgerliga tiden, när man
            av ideologiska skäl släppte lös en marknadsstyrning med etableringslotsar
            och jobbcoacher. Enligt min mening var det ett totalt moras. Det
            drog till sig oseriösa aktörer som kunde ta del av skattebetalarnas
            pengar, och enskilda människor kom i kläm.
          </note>
          <note>
            Jag är fast besluten att se till att något sådant inte sker igen.
            Det är bland annat därför jag inte i dag har svaren på alla frågor.
            Jag tror att man ska tänka igenom ganska noga på vilket sätt man
            ska genomföra en grundläggande reformering för att undvika att
            den leder till effekter som man inte vill ha.
          </note>
          <note>
            En av de saker jag tror att man ska tänka noga på är det Ali
            Esbati kallade experiment. Jag tror att man ska undvika experiment.
            Jag tror att man ska tänka efter ganska noga innan man genomför
            något för att undvika just experiment, för gör man dem i stor
            skala riskerar man att det leder till oönskade konsekvenser. Man
            kan naturligtvis tänka sig försöksverksamheter och annat som utvärderas.
            Det är ett sätt att göra det. Men man bör tänka efter noga hur
            man ska genomföra större förändringar för att säkerställa dem.
          </note>
          <note>
            Självklart kommer jag senare att kunna redovisera för riksdagen
            och för Lars Beckman hur reformeringen ska gå till. Men innan
            dess ska vi tänka igenom den noga, och de fyra partier som står
            bakom januariavtalet ska alla vara med i det arbetet innan vi
            presenterar hur det ska gå till.
          </note>
          <note type="speaker">
            Anf. 17 LARS BECKMAN (M):
          </note>
          <note>
            Fru talman! Att matchningen måste bli bättre har ju riksdagen
            signalerat till regeringen i tre tillkännagivanden, så det finns
            en bred samsyn bland partierna i riksdagen vad gäller att det
            måste ske förändringar.
          </note>
          <note>
            Men den som tar ett jobb eller ett uppdrag eller som, likt Socialdemokraterna
            i detta fall, säger sig vilja föra en politik som man tidigare
            har sagt sig inte stå bakom – för nyfikna är det bara att läsa
            gamla kammarprotokoll – måste ha en idé om hur den tänker göra.
            Hur tänker man göra?
          </note>
          <note>
            I överenskommelsen är det väldigt tydligt att ni ska reformera
            Arbetsförmedlingen i grunden och att LOV, det vill säga valfrihet,
            ska införas – jag antar att det handlar om valfrihet för arbetssökande.
          </note>
          <note>
            Nu tycker jag att statsrådet ska använda sitt sista inlägg till
            att svara på dessa enkla frågor: Med vilken liv och lust tänker
            statsrådet ta sig an denna uppgift, och vilken grundläggande idé
            finns för hur detta ska göras?
          </note>
          <note>
            Jag hörde något om ett system där man till exempel skulle få
            ersättning efter ett år. Då sa programledaren i Sveriges Radio
            mycket riktigt att det är väldigt stora aktörer med väldigt stor
            kassa som skulle klara av det.
          </note>
          <note>
            Det kan vara ett sätt. Det kan ju också vara så att ett annat
            regeringsunderlagsparti har tänkt sig en annan lösning. Men det
            vore intressant att veta ungefär vilken inriktning man har tänkt
            sig. Har man tänkt att det ska vara mängder av små företag runt
            om i landet som får hjälpa arbetssökande att få ett jobb? Eller
            har man tänkt sig ett stort företag med miljarder i kassan, som
            har råd att få ersättning efter ett år? Ungefär vilken inriktning
            har statsrådet tänkt sig för denna grundläggande och genomgripande
            förändring av Arbetsförmedlingen?
          </note>
          <note type="speaker">
            Anf. 18 Arbetsmarknadsminister YLVA JOHANSSON (S):
          </note>
          <note>
            Fru talman! Jag tycker att jag redan har svarat på frågan. Jag
            återkommer till riksdagen när vi har genomarbetade förslag om
            hur reformeringen ska ske. Dessa förslag kommer att utarbetas
            gemensamt av de fyra partier som står bakom januariavtalet.
          </note>
          <note>
            Låt mig ändå säga att jag tror att man ska lära lite både av
            andras misstag och av andras framgångar. Det gjordes ett stort
            misstag under den borgerliga tiden med etableringslotsarna och
            jobbcoacherna. Men hade över 1 000 leverantörer, och de fick betalt
            bara för att ta sig an en person. Ersättningen var över huvud
            taget inte baserad på resultat. Detta drog till sig oseriösa aktörer
            som ville sko sig på skattebetalarnas pengar.
          </note>
          <note>
            Jag besökte Australien för en tid sedan och tittade på deras
            system. De har ett väldigt strikt resultatbaserat system, som
            bygger på att man får betalt när en person har haft ett arbete
            under en längre tid. Det har naturligtvis också sina tillkortakommanden,
            men det är i alla fall ett system som i mina ögon fungerar mycket
            bättre än det system som fanns med etableringslotsarna och jobbcoacherna.
          </note>
          <note>
            Det är väl snarare den riktningen det handlar om, men jag tycker
            att man ska titta även på andra system och andra länder. Man bör
            dra slutsatser både av sådant som fungerar och av sådant som inte
            fungerar. Det har fungerat både i vårt land och i andra länder.
          </note>
          <note>
            Interpellationsdebatten var härmed avslutad.
          </note>
          <note>
            § 7 Svar på interpellation 2018/19:3 om andning och sondmatning
            som grundläggande behov
          </note>
          <note type="speaker">
            Anf. 19 Socialminister LENA HALLENGREN (S):
          </note>
          <note>
            Fru talman! Pia Steensland har frågat mig vilka åtgärder som
            har vidtagits för att skyndsamt säkerställa att andning och sondmatning
            ska anses vara grundläggande behov.
          </note>
          <note>
            Jag vill inledningsvis betona att jag har förståelse för den
            påfrestande situation som uppstår för anhöriga, föräldrar och
            syskon när barn föds med stora funktionsnedsättningar och har
            stora behov som behöver tillgodoses.
          </note>
          <note>
            Situationen är förstås densamma för personer i vuxen ålder som
            har stora och varaktiga funktionsnedsättningar. Jag vill tydliggöra
            att LSS och assistansreformen på ett avgörande sätt har förbättrat
            levnadsvillkoren och ökat självbestämmandet för flickor, pojkar,
            kvinnor och män med omfattande funktionsnedsättningar. Det är
            dock mer än 20 år sedan lagen trädde i kraft, och den utveckling
            som skett på området har i många fall varit svår att förutse.
          </note>
          <note>
            Det är regeringens ansvar att följa upp vad utvecklingen innebär
            innan åtgärder vidtas. Det var därför regeringen gav en rad uppdrag
            till Inspek ­ tionen för socialförsäkringen, Socialstyrelsen och
            Försäkringskassan i syfte att få en bättre bild av rättsutvecklingens
            konsekvenser för assistans ­ berättigade. Utifrån dessa underlag
            och i väntan på LSS-utredningens förslag vidtog regeringen åtgärder
            genom att stoppa tvåårsomprövning ­ ar ­ na för assistansersättningen
            med syftet att skydda assistansberättigade från kommande eventuella
            praxisförändringar på området.
          </note>
          <note>
            LSS - utredningen, som fick uppdraget att göra en översyn av
            insatserna enligt LSS och assistansersättningen, är nu lämnad
            till regeringen. I betänkandet har frågan om barns i många fall
            stora omvårdnadsbehov, där hjälp behövs hela dygnet, uppmärksammats.
          </note>
          <note>
            Även i rapporterna från Försäkringskassan och Socialstyrelsen
            framgår att den ändrade rättstillämpningen i LSS fått konsekvenser
            för dem som behöver hjälp med andning och sondmatning.
          </note>
          <note>
            Jag är enig med Pia Steensland om att den situation som uppstått,
            där barn och vuxna inte får hjälp med andning och sondmatning
            med stöd av bestämmelser i LSS, behöver åtgärdas. Genom de uppdrag
            som har getts till Försäkringskassan, Socialstyrelsen och LSS-utredningen
            i syfte att bland annat följa praxisutvecklingen har regeringen
            fått del av underlag som fördjupat kunskaperna inom området.
          </note>
          <note>
            I enlighet med januariavtalet ska rätten till assistans för egenvård,
            inklusive andning och sondmatning, återställas. Jag står således
            fast vid vad jag tidigare uttalat om att regeringen skyndsamt
            kommer att påbörja det arbete som riksdagen gett oss i uppdrag
            att göra. Det arbetet pågår nu.
          </note>
          <note type="speaker">
            Anf. 20 PIA STEENSLAND (KD):
          </note>
          <note>
            Fru talman! Jag vill tacka statsrådet för svaret, men samtidigt
            gör svaret mig uppriktigt orolig.
          </note>
          <note>
            Tack vare att Kristdemokraternas och Moderaternas gemensamma
            budgetreservation fick stöd i riksdagen i december gavs en uppmaning
            till regeringen att skyndsamt ta fram ett lagförslag som säkerställer
            att andning och sondmatning ska anses vara grundläggande behov.
            Jag saknar klara besked i statsrådets svar angående huruvida hon
            kommer att genomföra riksdagens beslut.
          </note>
          <note>
            I dag lever många människor med omfattande funktionsnedsättning,
            och deras anhöriga lever under ständig press. De för en nästan
            daglig kamp mot myndigheter för att få det stöd de har rätt till.
            Ångest och oro är de första känslor de känner när de vaknar på
            morgonen, och samma känslor är de sista de känner innan de somnar
            på kvällen. Föräldrar gör orosanmälningar mot sig själva till
            socialtjänsten, eftersom de befarar att deras barn inte längre
            är säkra i deras händer. De är rädda för vad som skulle kunna
            hända om de av utmattning skulle förlora uppsikten under en kort
            stund. Familjer trasas sönder.
          </note>
          <note>
            Rätten till assistansersättning urholkas dag för dag. Det strider
            mot intentionen med LSS och FN:s konvention om rättigheter för
            personer med funktionsnedsättning, som Sverige ju har skrivit
            under. Den lagliga rätten att kunna leva som andra försvinner
            och byts ut mot en kamp mot myndigheter. Detta är ovärdigt e tt
            välfärdsland som Sverige.
          </note>
          <note>
            Varje dag som går utan lagändring är en förlorad dag. Jag är
            därför tacksam över att denna kammare och i och med KD- M-budgeten
            har beslutat att vi måste få en ny lag på plats så snabbt det
            bara är möjligt.
          </note>
          <note>
            Fru talman! Jag uppfattar att statsrådet, precis som jag har,
            har förståelse för hur svår situationen är för många människor
            med funktionsnedsättning och för deras anhöriga. Vi har båda träffat
            drabbade personer och läst myndigheternas rapporter, som beskriver
            de omänskliga konsekvenserna av rådande rättspraxis.
          </note>
          <note>
            Min bästa julklapp kom faktiskt från statsrådet den 21 december
            förra året. Det handlade om statsrådets uttalande i medier efter
            riksdagens beslut att stödja Kristdemokraternas och Moderaternas
            gemensamma budgetreservation. Jag citerar statsrådet: ”Det finns
            en stor samsyn om andning och sondmatning bland riksdagens partier.
            Nu finns det ett beslut vilket är bra. Det innebär att vi som
            övergångsregering kan påbörja ett arbete, vilket vi nu kommer
            göra skyndsamt.”
          </note>
          <note>
            Men dagens svar från statsrådet gör mig osäker på hur mycket
            det uttalandet var värt. Det har nu gått 42 dagar sedan riksdagen
            gav regeringen i uppdrag att skyndsamt säkerställa det självklara
            – att andning och sondmatning är grundläggande behov.
          </note>
          <note>
            Mina frågor till statsrådet blir därför följande: Varför nämner
            inte statsrådet riksdagens beslut i sitt svar på min interpellation?
            Menar statsrådet att riksdagens beslut inte påverkar vad regeringen
            gör? Och om statsrådet har för avsikt att skyndsamt genomföra
            riksdagens beslut undrar jag också när statsrådet bedömer att
            en lagändring kan vara på plats.
          </note>
          <note type="speaker">
            Anf. 21 Socialminister LENA HALLENGREN (S):
          </note>
          <note>
            Fru talman! Jag vill verkligen understryka att det finns en stor
            samstämmighet, och samstämmigheten har inte uppstått nyligen utan
            den har funnits under en längre tid.
          </note>
          <note>
            Frågan har varit väldigt svår att hantera. Eftersom Pia Steensland
            och jag inte har suttit i socialutskottet tillsammans vill jag
            bara berätta att redan när jag satt i socialutskottet och det
            var Pia Steenslands partivänner som satt på Socialdepartementet
            upplevde vi att det fanns en otydlighet. Rättspraxis förändrade
            människors vardag i den meningen att Försäkringskassan naturligtvis
            tog intryck av förändrad rättspraxis.
          </note>
          <note>
            Vi har behövt vidta förändringar. Och jag tackar för att vi har
            den överlämnade LSS-utredningen som en utgångspunkt. Men det är
            klart att vi behöver gå fram snabbare när det gäller andning och
            sondmatning, vilket jag också har uttalat.
          </note>
          <note>
            Jag tycker inte att för mycket av den samstämmighet som finns
            i kammaren ska tillmätas M-KD:s budgetreservation som gick igenom.
            Tvärtom har samstämmigheten funnits under en längre tid. Under
            hela valrörelsen deltog jag i debatter om LSS-frågan och assistansen,
            och det gjorde också företrädare för andra partier.
          </note>
          <note>
            Pia Steensland ställer frågan varför det dröjer så länge, varför
            det inte händer någonting. Då vill jag säga att det är exakt 14
            dagar sedan den här kammaren röstade fram en statsminister, och
            det är 11 dagar sedan jag själv fick uppdraget som socialminister.
            Jag kan garantera att vi inte förspiller någon tid. Arbetet pågår
            med att ta fram förslag som gör att vi ska kunna hantera frågan
            om andning och sondmatning, eftersom jag upplever att Socialdemokraterna
            och andra partier har en samsyn om att frågan är väldigt angelägen.
          </note>
          <note>
            Det tydliggörs också i januariavtalet mellan S, C, L och MP att
            vi vill hantera frågan om andning och sondmatning men också egenvårdsfrågan
            vid sidan av föräldraansvar och huvudmannaskap. Precis det som
            vi har kommit överens om kommer att levereras. Min bedömning är
            också att frågan om andning och sondmatning kommer att kunna hanteras
            mycket mer skyndsamt och betydligt snabbare än många av de andra
            delarna.
          </note>
          <note>
            Pia Steensland säger att ingenting har hänt. Då vill jag betona
            att reger ­ ingen under våren lade fram propositioner som innebar
            att man stoppade tvåårsomprövningarna och att väntetid och beredskap
            skulle räknas in i de grundläggande behoven, vilket innebar positiva
            förändringar och underlät ­ tade för framför allt familjer med
            barn med stora behov.
          </note>
          <note>
            Både Pia Steenslands interpellation och tonen i interpellationssvaret
            är viktiga. Vi ska fortsätta att ha en god ton och samarbeta.
            Vi ska se till att vi får de allra bästa lösningarna, för det
            här är komplicerat.
          </note>
          <note>
            Nu handlar interpellationen om andning och sondmatning. Men jag
            vill säga till alla berörda som lyssnar på den här debatten att
            det finns en utmaning i LSS-frågan i sin helhet och när det gäller
            den personliga assistansen att se till att både barn och vuxna
            ska känna den trygghet som man har rätt att känna vid stora och
            omfattande funktionsnedsättningar. Det gäller också alla andra
            insatser som finns inom ramen för LSS. Jag vill att alla ska känna
            sig trygga med att vi ser helheten och att det är med utgångspunkt
            från den som vi tar oss an detta.
          </note>
          <note type="speaker">
            Anf. 22 PIA STEENSLAND (KD):
          </note>
          <note>
            Fru talman! Tack, statsrådet, för svaret!
          </note>
          <note>
            Jag håller med statsrådet om att det har varit en bred samsyn.
            I valrörelsen var ju samtliga partier rörande överens. Bedömningen
            från Kristdemokraternas sida är att övergångsregeringen hade kunnat
            agera utifrån den politiska samsynen. Det var därför vi tog ett
            utskottsinitiativ i socialutskottet, där samtliga partier instämde
            i att vi måste göra någonting för att andning och sondmatning
            skulle räknas som grundläggande behov.
          </note>
          <note>
            Jag instämmer i att det fanns en samsyn och hade därför önskat
            att övergångsregeringen hade agerat. Det var ju en politiskt okontroversiell
            fråga, eftersom det fanns en samsyn.
          </note>
          <note>
            Jag tackar för svaret. Och jag håller med om att det inte ska
            vara prestige i den här frågan. Det är en så otroligt viktig och
            livsavgörande fråga, så vi ska verkligen göra allt vi kan för
            att samarbeta.
          </note>
          <note>
            Samtidigt önskar jag att du kan vara lite mer konkret. Situationen
            är akut. Enskilda människors och familjers liv trasas sönder.
            Assistansersättningen är ju livsnödvändig, inte minst när det
            gäller andning och sondmatning. Jag skulle vilja veta om du har
            någon bedömning av när den nya lagändringen angående just andning
            och sondmatning kan vara på plats. Det är många personer som väntar,
            och de har redan väntat alldeles för länge.
          </note>
          <note>
            Fru talman! Vi har i dag en situation där Högsta förvaltningsdomstolen
            har slagit fast att sondmatning faktiskt ska räknas som ett grundläggande
            behov. När den domen föll förra året var det många människor som
            andades ut och trodde att nu skulle de äntligen få hjälp. Men
            Försäkringskassan valde då att tolka domen så att det enbart var
            den tid det tar att koppla på och av sonden som skulle räknas
            som grundläggande behov och inte den tid när näringen fördes in,
            det vill säga själva matningen.
          </note>
          <note>
            Min fråga till statsrådet blir därför om hon i arbetet med att
            ta fram ett nytt lagförslag säkerställer att hela den tid det
            tar att utföra insatsen för sondmatning såväl som för andning
            kommer att anses vara ett grundläggande behov, så att det inte
            kommer att finnas tolkningsutrymme för myndigheten att göra en
            annorlunda bedömning.
          </note>
          <note>
            Fru talman! Jag har ytterligare en fråga till statsrådet, och
            den gäller budgeten.
          </note>
          <note>
            Det är svårt att uppskatta hur stor kostnadsökningen blir när
            fler personer återigen kommer att omfattas av rätten till assistansersättning.
          </note>
          <note>
            I Kristdemokraternas och Moderaternas gemensamma budgetreserva
            ­ tion gjordes en uppskattning på 700 miljoner kronor om året
            och 350 mil ­ joner för halvåret. Vi bedömde att en lag kan vara
            på plats efter ett halvår. Men, och det är viktigt, att det i
            budgetreservationen också fanns en över ­ enskommelse mellan Kristdemokraterna
            och Moderaterna om att mer pengar skulle tillföras anslaget om
            det skulle visa sig att det behövs för att säkerställa att de
            som behöver hjälp med andning och sondmatning faktiskt ska få
            det.
          </note>
          <note>
            Jag vill därför fråga statsrådet om även S-MP-regeringen är beredd
            att tillföra mer pengar under 2019 och kommande år, om det skulle
            behövas för att säkerställa att alla de som kommer att omfattas
            av lagändringen får den hjälp som de behöver.
          </note>
          <note type="speaker">
            Anf. 23 Socialminister LENA HALLENGREN (S):
          </note>
          <note>
            Fru talman! Jag ska försöka ta Pia Steensland frågor i tur och
            ordning och hoppas att jag inte glömmer någon.
          </note>
          <note>
            Om man först avsätter en regering och sedan får en övergångsregering
            kan man inte förvänta sig åtgärder. Det är en komplicerad situation
            som vi inte har varit med om tidigare. Men frågan blir inte okontroversiell
            för att partierna är överens, utan det handlar om att det är en
            regering som är avsatt och som helt enkelt inte ska agera och
            ta nya initiativ, utan saker och ting ska rulla på. Det där är
            inte önskvärt, och jag hoppas verkligen att vi inte hamnar i den
            situationen alltför ofta och att man, när man avsätter en regering,
            kanske också har en idé om hur man bildar en ny. Det skulle förstås
            underlätta.
          </note>
          <note>
            Nu är vi där att vi har en regering. Vi kommer att vidta åtgärder.
            Andning och sondmatning är en fråga som vi kommer att hantera
            skyndsamt. Jag kan inte ge något datum, men jag säger att frågan
            ska hanteras skyndsamt.
          </note>
          <note>
            Frågan om personlig assistans och alla frågor kring den är komplexa
            och hör ihop. Det är viktigt att de får göra det, att vi ser helheten.
            Men bedömningen är att vi kommer att kunna hantera frågan om andning
            och sondmatning specifikt. Vi kommer att återkomma. Pia Steensland
            frågar hur förslaget exakt kommer att se ut. Jag kan inte svara
            exakt på hur det kommer att se ut. Men vi återkommer, och vi kommer
            inte att ta ett dugg längre tid på oss än vad vi behöver.
          </note>
          <note>
            Pia Steensland frågar hur kostnadsläget ser ut när det gäller
            andning och sondmatning. Det är också en fråga som gäller hela
            LSS-lagstiftningen hur kostnadsfördelningen mellan kommun och
            stat ska se ut. Men jag vill verkligen understryka att det är
            en rättighetslagstiftning. Det är ingen som kommer att få veta
            i september att pengarna är slut och att man inte tänker följa
            lagen, utan lagen ska följas.
          </note>
          <note>
            Problemet är, och har varit, att det har kommit en ny tolkning
            av lagen som gett en rättspraxis som inneburit att människor har
            fått beslut som vi kommer att diskutera om de är rimliga eller
            inte. Om vi som politiker inte tycker att de är rimliga måste
            vi ändra lagstiftningen. Det är precis det som är det gedigna
            arbete som vi nu ska göra med den samlade LSS-lagstiftningen.
          </note>
          <note>
            Vi har varit tydliga med att om det blir ökade kostnader är det
            något som vi får ta. Men vi kan inte börja med frågan om kostnaderna.
            Vi måste veta hur lagstiftningen ska fungera och vad det är vi
            ska åstadkomma.
          </note>
          <note>
            Om jag får tänka högt i riksdagens talarstol tänker jag att det
            låter väldigt enkelt att ändra tillbaka i rättspraxis, men Pia
            Steensland och övriga ledamöter i socialutskottet har ju också
            brottats med frågan. Att ändra tillbaka i rättspraxis är ganska
            komplicerat när samhället förändras, när människors behov förändras
            och nya grupper tillkommer. Det finns ju skäl till att antalet
            timmar och antalet brukare sedan LSS-lagstiftningen infördes har
            ökat. Det beror på hur både grupperna och behoven ser ut. Det
            beror också på vilken samsyn man har inom en stor myndighet om
            att man ska hantera ansökningar mer likvärdigt. Det finns så många
            parametrar i detta.
          </note>
          <note>
            Som jag nämnde i mitt svar är detta skälet till att vi har beställt
            olika utredningar och underlag. Vi måste känna att vi verkligen
            vet vad vi har att göra med, vad vi behöver fatta beslut om och
            vad våra eventuella förslag kommer att leda till.
          </note>
          <note>
            Vi tittar just nu på den utredning som nyligen lämnades till
            övergångsregeringen för att se hur vi ska hantera den. Vi behöver
            ett gediget underlag, och det har vi fått. Sedan får vi se hur
            vi ska hantera det samlat.
          </note>
          <note type="speaker">
            Anf. 24 PIA STEENSLAND (KD):
          </note>
          <note>
            Fru talman! Jag tackar statsrådet.
          </note>
          <note>
            Det är sant att det är en stor och svår fråga som vi måste försöka
            hantera på bästa sätt. Det är viktigt att vi från politiken är
            så noga i våra politiska beslut att det inte sker försämringar.
            Tydliga direktiv från den förra S- och MP-regeringen gjorde dock
            att det blev nedskärningar i den personliga assistansen.
          </note>
          <note>
            När man märker att utsatta personer drabbas av dessa beslut och
            myndigheternas rapporter visar att det är en konsekvens av rådande
            rättspraxis till följd av politiska beslut anser jag att regeringen
            skyndsamt måste ställa det till rätta.
          </note>
          <note>
            Jag uppskattar verkligen ministerns inställning att vi måste
            ha en bred samsyn och långsiktighet i det framtida arbetet, och
            jag ser fram emot samtal om detta och hoppas att det kommer att
            bli bra.
          </note>
          <note>
            Andning och sondmatning är en del, men det finns många andra
            delar. Det handlar framför allt om det femte grundläggande behovet.
            Här drabbas personer med intellektuell funktionsnedsättning och
            psykisk funktionsnedsättning hårt av rådande rättspraxis.
          </note>
          <note>
            Kristdemokraterna skulle gärna se en parlamentarisk överenskommel
            ­ se så att man får den viktiga långsiktigheten framåt.
          </note>
          <note>
            Efter det utskottsinitiativ som Kristdemokraterna tog i socialutskottet
            före jul bildades en arbetsgrupp med representanter för samtliga
            partier, just för att få möjlighet att diskutera långsiktigt och
            få en samsyn.
          </note>
          <note>
            Vi uppfattar det som att de fyra partier som ingått överenskommelsen
            om 73 punkter inte får samarbeta med övriga partier i frågor som
            lyfts fram i dessa 73 punkter, varav LSS och personlig assistans
            är en.
          </note>
          <note>
            Jag vill därför gärna höra hur ministern ser på framtiden och
            om hon kommer att eftersträva och önska samarbete även med övriga
            partier i riksdagen.
          </note>
          <note type="speaker">
            Anf. 25 Socialminister LENA HALLENGREN (S):
          </note>
          <note>
            Fru talman! Vi ska se framåt och ta oss an LSS, personlig assistans
            och funktionshindersfrågor i bred mening. Som socialminister ser
            jag det som en av mina viktiga uppgifter.
          </note>
          <note>
            Det är inte möjligt för regeringen att i ett regleringsbrev tala
            om att det ska brytas mot befintlig lagstiftning. Nu står vi inför
            utmaningen att få lagen så tydlig att den levererar det vi tycker
            att den ska leverera. Jag inser att det är en stor utmaning, men
            vi ska ta oss an den på allra bästa sätt.
          </note>
          <note>
            Exakt hur alla samarbeten kommer att gå till ska nog inte jag
            som socialminister tala om i en interpellationsdebatt. Det handlar
            dock om att vi i S, C, L och MP har beslutat oss för att detta
            är en viktig fråga och att vi ska göra på ett visst sätt och har
            en viss målsättning med vårt gemensamma arbete. Detta hindrar
            dock inte att vi är överens om att vi vill ha en bredare samverkan
            i frågorna. Vi ska inte bygga murar, men ingen som står bakom
            januariavtalet ska heller ta egna initiativ och hitta andra konstellationer.
          </note>
          <note>
            Jag uppskattar det samarbete som finns i socialutskottet; det
            är ett klokt sätt att arbeta. Kan jag och Socialdepartementet
            bistå er gör vi såklart det. Jag ser fram emot fortsatt dialog
            i frågan.
          </note>
          <note>
            Interpellationsdebatten var härmed avslutad.
          </note>
          <note>
            § 8 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av skr. 2018/19:34 Riksrevisionens rapport om investeringsstödet
            till särskilda boenden för äldre
          </note>
          <note>
            2018/19:3019 av Michael Anefur m.fl. (KD)
          </note>
          <note>
            2018/19:3020 av Anders W Jonsson och Sofia Nilsson (C)
          </note>
          <note>
            2018/19:3021 av Ann-Christine From Utterstedt m.fl. (SD)
          </note>
          <note>
            2018/19:3022 av Karin Rågsjö m.fl. (V)
          </note>
          <note>
            2018/19:3023 av Camilla Waltersson Grönvall m.fl. (M)
          </note>
          <note>
            § 9 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 31 januari
          </note>
          <note>
            2018/19:28 Det kommande arbetet med konventionen om förbud mot
            kärnvapen
          </note>
          <note>
            av Hans Wallmark (M)
          </note>
          <note>
            till utrikesminister Margot Wallström (S)
          </note>
          <note>
            2018/19:29 Formuleringen om Nato i regeringsförklaringen
          </note>
          <note>
            av Hans Wallmark (M)
          </note>
          <note>
            till utrikesminister Margot Wallström (S)
          </note>
          <note>
            2018/19:30 Sänkta trösklar in på bostadsmarknaden
          </note>
          <note>
            av Larry Söder (KD)
          </note>
          <note>
            till statsrådet Per Bolund (MP)
          </note>
          <note>
            2018/19:31 En förstärkt nationell cancerstrategi
          </note>
          <note>
            av Acko Ankarberg Johansson (KD)
          </note>
          <note>
            till socialminister Lena Hallengren (S)
          </note>
          <note>
            2018/19:32 Åtgärder för att göra det mer lönsamt för låginkomst
            ­ tagare att arbeta
          </note>
          <note>
            av Mattias Karlsson i Luleå (M)
          </note>
          <note>
            till finansminister Magdalena Andersson (S)
          </note>
          <note>
            2018/19:33 Skärpta demokrativillkor för bidrag till organisationer
          </note>
          <note>
            av Jan Ericson (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2018/19:34 Finansiering av planerade reformer
          </note>
          <note>
            av Mattias Karlsson i Luleå (M)
          </note>
          <note>
            till finansminister Magdalena Andersson (S)
          </note>
          <note>
            2018/19:35 Kritik mot lärare som följer skollagen
          </note>
          <note>
            av Roger Haddad (L)
          </note>
          <note>
            till utbildningsminister Anna Ekström (S)
          </note>
          <note>
            2018/19:36 Tillsatt utredning om vinstförbud i välfärden
          </note>
          <note>
            av Elisabeth Björnsdotter Rahm (M)
          </note>
          <note>
            till statsrådet Ardalan Shekarabi (S)
          </note>
          <note>
            2018/19:37 Taket för uppskov med reavinstskatt
          </note>
          <note>
            av Larry Söder (KD)
          </note>
          <note>
            till finansminister Magdalena Andersson (S)
          </note>
          <note>
            2018/19:38 Arbetslöshetsmålet
          </note>
          <note>
            av Saila Quicklund (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            2018/19:39 Arbetslöshetsmålet
          </note>
          <note>
            av Jan Ericson (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            2018/19:40 Säkerhetsrutinerna på Svenska kraftnät
          </note>
          <note>
            av Hans Wallmark (M)
          </note>
          <note>
            till statsrådet Anders Ygeman (S)
          </note>
          <note>
            2018/19:41 Mora-Siljan flygplats
          </note>
          <note>
            av Carl-Oskar Bohlin (M)
          </note>
          <note>
            till statsrådet Tomas Eneroth (S)
          </note>
          <note>
            2018/19:42 Ekonomiskt bistånd på grund av trångboddhet
          </note>
          <note>
            av Katarina Brännström (M)
          </note>
          <note>
            till socialminister Lena Hallengren (S)
          </note>
          <note>
            § 10 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 31 januari
          </note>
          <note>
            2018/19:67 Den enskildes skydd mot att drabbas av manipulerade
            vägmätare
          </note>
          <note>
            av Anders Åkesson (C)
          </note>
          <note>
            till statsrådet Tomas Eneroth (S)
          </note>
          <note>
            2018/19:68 Fusk med mätarställningen i bilar
          </note>
          <note>
            av Jens Holm (V)
          </note>
          <note>
            till statsrådet Tomas Eneroth (S)
          </note>
          <note>
            2018/19:69 Rasmässig eller etnisk profilering inom rättsväsendet
          </note>
          <note>
            av Linda Westerlund Snecker (V)
          </note>
          <note>
            till statsrådet Mikael Damberg (S)
          </note>
          <note>
            2018/19:70 Den iranska regimen och tortyren
          </note>
          <note>
            av Amineh Kakabaveh (V)
          </note>
          <note>
            till utrikesminister Margot Wallström (S)
          </note>
          <note>
            2018/19:71 Situationen i Sudan
          </note>
          <note>
            av Anders Österberg (S)
          </note>
          <note>
            till utrikesminister Margot Wallström (S)
          </note>
          <note>
            2018/19:72 Antalet vargar
          </note>
          <note>
            av Sten Bergheden (M)
          </note>
          <note>
            till statsrådet Jennie Nilsson (S)
          </note>
          <note>
            2018/19:73 Farledsavgifterna
          </note>
          <note>
            av Sten Bergheden (M)
          </note>
          <note>
            till statsrådet Tomas Eneroth (S)
          </note>
          <note>
            2018/19:74 Effektbrist i Skåne som hämmar tillväxten
          </note>
          <note>
            av Ann-Charlotte Hammar Johnsson (M)
          </note>
          <note>
            till statsrådet Anders Ygeman (S)
          </note>
          <note>
            2018/19:75 Ökad otrygghet i Uppsala
          </note>
          <note>
            av Marta Obminska (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:76 Konsekvenser av den så kallade gymnasielagen
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:77 Migrationsverkets regleringsbrev
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:78 Åtgärder för att få fler personer som nekats uppehållstillstånd
            att lämna landet
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:79 Kompetensutvisningar
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:80 Beredningskravet för migrationspolitiska förslag
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:81 Id-kontroll och visitation av besökare till boende
            på förvar
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:82 Hanteringen av migrationspolitiken i Sverige
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:83 Anhöriginvandring
          </note>
          <note>
            av Lars Beckman (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:84 Kompetensutvisningar
          </note>
          <note>
            av Lars Beckman (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:85 Expertskatten
          </note>
          <note>
            av Johan Forssell (M)
          </note>
          <note>
            till finansminister Magdalena Andersson (S)
          </note>
          <note>
            2018/19:86 Ostkustbanan
          </note>
          <note>
            av Lars Beckman (M)
          </note>
          <note>
            till statsrådet Tomas Eneroth (S)
          </note>
          <note>
            2018/19:87 Hot och våld mot djurägare
          </note>
          <note>
            av Betty Malmberg (M)
          </note>
          <note>
            till statsrådet Mikael Damberg (S)
          </note>
          <note>
            2018/19:88 Kostnaden för flytten av Sidas huvudkontor
          </note>
          <note>
            av Magdalena Schröder (M)
          </note>
          <note>
            till statsrådet Peter Eriksson (MP)
          </note>
          <note>
            2018/19:89 Utrikesministerns kommentarer om brittiska politikers
            hantering av brexit
          </note>
          <note>
            av Hans Wallmark (M)
          </note>
          <note>
            till utrikesminister Margot Wallström (S)
          </note>
          <note>
            2018/19:90 Hallands framtida energiförsörjning
          </note>
          <note>
            av Lars Püss (M)
          </note>
          <note>
            till statsrådet Anders Ygeman (S)
          </note>
          <note>
            2018/19:91 Riksdagens möjligheter till misstroendeförklaring
          </note>
          <note>
            av Matheus Enholm (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:92 Betesinventering i brandområde
          </note>
          <note>
            av Åsa Coenraads (M)
          </note>
          <note>
            till statsrådet Jennie Nilsson (S)
          </note>
          <note>
            2018/19:93 Tillkännagivande om Tullverkets befogenheter
          </note>
          <note>
            av Helena Bouveng (M)
          </note>
          <note>
            till finansminister Magdalena Andersson (S)
          </note>
          <note>
            2018/19:94 PFAS
          </note>
          <note>
            av Åsa Coenraads (M)
          </note>
          <note>
            till miljö- och klimatminister Isabella Lövin (MP)
          </note>
          <note>
            § 11 Kammaren åtskildes kl. 10.14.
          </note>
          <note>
            Sammanträdet leddes av andre vice talmannen .
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om subsidiaritetsprövning
          </note>
          <note>
            § 2 Anmälan om fördröjda svar på interpellationer
          </note>
          <note>
            § 3 Anmälan om granskningsrapport
          </note>
          <note>
            § 4 Ärenden för hänvisning till utskott
          </note>
          <note>
            § 5 Svar på interpellation 2018/19:16 om arbetslöshetsmålet
          </note>
          <note>
            Anf. 1 Arbetsmarknadsminister YLVA JOHANSSON (S)
          </note>
          <note>
            Anf. 2 LARS BECKMAN (M)
          </note>
          <note>
            Anf. 3 ALI ESBATI (V)
          </note>
          <note>
            Anf. 4 Arbetsmarknadsminister YLVA JOHANSSON (S)
          </note>
          <note>
            Anf. 5 LARS BECKMAN (M)
          </note>
          <note>
            Anf. 6 ALI ESBATI (V)
          </note>
          <note>
            Anf. 7 Arbetsmarknadsminister YLVA JOHANSSON (S)
          </note>
          <note>
            Anf. 8 LARS BECKMAN (M)
          </note>
          <note>
            Anf. 9 Arbetsmarknadsminister YLVA JOHANSSON (S)
          </note>
          <note>
            § 6 Svar på interpellation 2018/19:17 om Arbetsförmedlingen
          </note>
          <note>
            Anf. 10 Arbetsmarknadsminister YLVA JOHANSSON (S)
          </note>
          <note>
            Anf. 11 LARS BECKMAN (M)
          </note>
          <note>
            Anf. 12 ALI ESBATI (V)
          </note>
          <note>
            Anf. 13 Arbetsmarknadsminister YLVA JOHANSSON (S)
          </note>
          <note>
            Anf. 14 LARS BECKMAN (M)
          </note>
          <note>
            Anf. 15 ALI ESBATI (V)
          </note>
          <note>
            Anf. 16 Arbetsmarknadsminister YLVA JOHANSSON (S)
          </note>
          <note>
            Anf. 17 LARS BECKMAN (M)
          </note>
          <note>
            Anf. 18 Arbetsmarknadsminister YLVA JOHANSSON (S)
          </note>
          <note>
            § 7 Svar på interpellation 2018/19:3 om andning och sondmatning
            som grundläggande behov
          </note>
          <note>
            Anf. 19 Socialminister LENA HALLENGREN (S)
          </note>
          <note>
            Anf. 20 PIA STEENSLAND (KD)
          </note>
          <note>
            Anf. 21 Socialminister LENA HALLENGREN (S)
          </note>
          <note>
            Anf. 22 PIA STEENSLAND (KD)
          </note>
          <note>
            Anf. 23 Socialminister LENA HALLENGREN (S)
          </note>
          <note>
            Anf. 24 PIA STEENSLAND (KD)
          </note>
          <note>
            Anf. 25 Socialminister LENA HALLENGREN (S)
          </note>
          <note>
            § 8 Bordläggning
          </note>
          <note>
            § 9 Anmälan om interpellationer
          </note>
          <note>
            § 10 Anmälan om frågor för skriftliga svar
          </note>
          <note>
            § 11 Kammaren åtskildes kl. 10.14.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
