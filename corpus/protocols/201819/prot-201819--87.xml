<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--87</head>
          <docDate when="2019-05-07 00:00:00">2019-05-07 00:00:00</docDate>
        </div>
      </front>
      <body>
        <div>
          <note>
            § 1 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Arbetsmarknadsutskottets betänkanden
          </note>
          <note>
            2018/19:AU9 Arbetsrätt
          </note>
          <note>
            2018/19:AU10 Arbetsmiljö och arbetstid
          </note>
          <note>
            Skatteutskottets betänkanden
          </note>
          <note>
            2018/19:SkU16 Utökade möjligheter för Skatteverket att bekämpa
            brott
          </note>
          <note>
            2018/19:SkU17 Nya skatteregler för ägarskiften mellan närstående
            i fåmansföretag
          </note>
          <note>
            Näringsutskottets betänkanden
          </note>
          <note>
            2018/19:NU11 Mineralpolitik
          </note>
          <note>
            2018/19:NU12 Elmarknadsfrågor
          </note>
          <note>
            § 2 Socialförsäkringsfrågor
          </note>
          <note>
            Socialförsäkringsutskottets betänkande 2018/19:SfU20
          </note>
          <note>
            Socialförsäkringsfrågor
          </note>
          <note>
            föredrogs.
          </note>
          <note type="speaker">
            Anf. 1 ELISABETH BJÖRNSDOTTER RAHM (M):
          </note>
          <note>
            Fru talman! Den svenska modellen omfattar många pelare för att
            hålla upp vår välfärd. En av de största och mest betydelsefulla
            pelarna är social ­ försäkringen med dess olika innehåll. Jag
            har för avsikt att fokusera på sjukförsäkringsfrågorna, som behandlas
            i motionsbet änkande SfU 20 S o ­ cialförsäkringsfrågor . Jag
            står bakom alla Moderaternas reservationer, men för enkelhetens
            skull yrkar jag bifall endast till reservation 6.
          </note>
          <note>
            Fru talman! Sjukförsäkringen står för en stor del av vår totala
            budget och omfattar alla svenska medborgare. Försäkringskassan
            är ett av Sveriges grundfundament och en garant för att de som
            av olika anledningar inte klarar av att arbeta ska få rehabilitering,
            ekonomisk kompensation och stöttning för att om möjligt återgå
            till arbetsmarknadens förfogande. Det framförs ofta med stolthet
            att detta är vad den svenska modellen står för.
          </note>
          <note>
            När modellen återkommande får kritik är det inte konstigt att
            förtroendet för myndigheten ifrågasätts. Människors frustration
            växer när de upplever att de blir orättvist behandlande.
          </note>
          <note>
            Fru talman! Den svenska modellen handlar om att man ska delta
            i det svenska samhället för att även få tillgång till alla de
            förmåner som ingår i vår socialförsäkring. Vi i Moderaterna har
            i en av våra motioner betonat vikten av att man ska delta i det
            svenska samhället för att få tillgång till svenska bidrag och
            förmåner. Man ska även ha ett arbete eller en permanent bostad
            för att få tillgång till alla förmåner.
          </note>
          <note>
            Moderaterna har varit tydliga med att den bortre tidsgränsen
            i sjukförsäkringen bör återinföras för att stärka drivkrafterna
            att avsluta ersättningsperioden innan tidsgränsen nås. Möjligheterna
            och drivkrafterna att agera för att den försäkrade ska komma tillbaka
            till arbetslivet bö r stärkas. I vår reservation nr 6 begär vi
            ett tillkännagivande till regeringen om att incitamenten för återgång
            till arbete ska stärkas, inte försvagas som genom borttagandet
            av den bortre tidsgränsen.
          </note>
          <note>
            I motionsbetänkandet finns även en rad moderatmotioner med goda
            förslag som vi i vårt fortsatta arbete att utveckla vårt sjukförsäkrings
            ­ system kommer att titta närmare på. Det handlar bland annat
            om att säkra transfereringssystemen och se över möjligheten att
            skapa nya ersättnings ­ former gällande vård av förälder. Vi lyfter
            även fram det stora behovet av en ny rehabiliteringskedja gällande
            psykisk ohälsa.
          </note>
          <note>
            Fru talman! Jag har tidigare lyft fram att den svenska modellen
            är ett mönsterexempel. Därför är det allvarligt att hård kritik
            riktas mot Försäkringskassan från många håll. Jag anser att kritiken
            måste tas på allvar och att ansvarig minister måste vidta kraftfulla
            åtgärder.
          </note>
          <note>
            JO har riktat allvarlig kritik mot myndigheten för ovarsam hantering
            av sekretesskyddade uppgifter i så många som nio ärenden. I december
            2017 införde Försäkringskassan nya tekniska rutiner för att skicka
            brev som innehåller bilagor. Denna rutin infördes för att minska
            risken att fel bilagor skickas med. Trots detta konstaterar JO
            att anmälningar om felutskick har fortsatt komma in. Detta är
            mycket allvarligt.
          </note>
          <note>
            Fru talman! Förra året var drygt 600 000 svenska medborgare sjukskrivna
            av olika anledningar. Det är av stor vikt att vi har en myndighet
            som är väl fungerande och har e n tydlig styrning och ledning.
            Ansvarig minister Annika Strandhäll är KU-anmäld, då statsrådet
            plötsligt avskedade den dåvarande generaldirektören Ann-Marie
            Begler. Kritiken mot statsrådet från konstitutionsutskottets sida
            är stor.
          </note>
          <note>
            Fru talman! Riksrevisionen har i flera rapporter granskat Försäkrings
            ­ kassans bedömning av beslutsstödet och kritiserar tydligt att
            det besluts ­ stöd som handläggare på Försäkringskassan använder
            i dag inte tillämpas på ett rättssäkert sätt, då det är öppet
            för tolkningar och dessutom inte är tillämpligt för personer med
            diagnoser inom psykisk ohälsa. Riksrevi ­ sio ­ nen pekar också
            på en rad felaktiga bedömningar gällande samsjuk ­ lighet.
          </note>
          <note>
            Det är inte acceptabelt att vi har en myndighet som använder
            ett be ­ slutsstöd som tillåter rättsosäkra beslut. Det drabbar
            den enskilde personen hårt och orättvist och får negativa konsekvenser.
            Det finns ett flertal mo ­ tioner i detta betänkande som pekar
            på osäkra bedömningar. Detta är inte vad den svenska modellen
            står för.
          </note>
          <note>
            Fru talman! När det gäller kvaliteten i sjukskrivningsprocessen
            har Utredningen om finansiell samordning mellan hälso- och sjukvård
            och sjukförsäkring bedömt att det bör skapas incitament för landstingen
            och Försäkringskassan att göra fler och tidigare insatser för
            att förebygga orsaker till sjukskrivning och för att den enskilde
            hållbart ska kunna återvända till arbete efter sjukfrånvaro.
          </note>
          <note>
            Förebyggande sjukpenning, som i dag används i liten omfattning,
            skulle kunna öka incitamenten för en medarbetare att förbättra
            sin hälsa. Det, fru talman, är att använda den svenska modellen
            på rätt sätt!
          </note>
          <note>
            (Applåder)
          </note>
          <note type="speaker">
            Anf. 2 JULIA KRONLID (SD):
          </note>
          <note>
            Fru talman! Vi debatterar som sagt socialförsäkringsutskottets
            betänk ­ ande om socialförsäkringsfrågor. Även vi sverigedemokrater
            står givetvis bakom alla våra reservationer i betänkandet, men
            för tids vinnande väljer jag att yrka bifall endast till reservation
            14 om rehabiliteringskedjan.
          </note>
          <note>
            Fru talman! Vi ser med stor oro på den utveckling som skett inom
            sjukförsäkringen under både den förra och den nuvarande mandatperioden.
            Vi har berörts av många människoöden där sjuka kommit i kläm.
            Vi kan ock ­ så se att sjukskrivningar på grund av psykisk ohälsa
            har ökat över tid, framför allt bland kvinnor. Det finns stora
            problem med arbetsmiljö och sjukskrivningar på grund av bland
            annat stress och utbrändhet i yrken inom vård och omsorg.
          </note>
          <note>
            Detta är något vi i Sverigedemokraterna tar på stort allvar och
            har satsat resurser på att åtgärda i vårbudgeten. Vår utgångspunkt
            är att den som är sjuk ska få bästa tänkbara rehabilitering och
            grundläggande ekonomisk trygghet. Det måste till en ordentlig
            översyn av hela rehabiliteringskedjan. I stället för stelbenta
            och verklighetsfrånvända bedömningar måste det ges utrymme för
            att hitta flexibla lösningar utifrån varje individs situation.
          </note>
          <note>
            Vi vill exempelvis förändra bedömningen som görs i rehabiliteringskedjans
            dag 180 och begränsa prövningen mot arbetsmarknaden till att göras
            endast inom personens kompetensområde och inte mot vilket fiktivt
            arbete som helst.
          </note>
          <note>
            Sjukförsäkringen har gått från att vara en trygghet för människor
            när sjukdom och skador försvårar arbete till att bli siffror och
            statistik. Re ­ geringens mål att nå ned till nio sjukdagar har
            blivit ett mål som regeringen nära på gått över lik – ja, i alla
            fall kört över svårt sjuka människor – för att uppnå.
          </note>
          <note>
            Det är bra att regeringen nu har korrigerat målet till att handla
            om att sjukfrånvaron ska ligga på en låg och stabil nivå i stället
            för på specifikt nio dagar. Men frågan är om regeringen gör denna
            ändring för att människor på riktigt ska få bättre bemötande och
            behandling inom sjukförsäkringen eller om det är för att regeringen
            själv ska få ett bättre bemötande och mindre kritik i medierna.
            Jag hoppas att det är det första alternativet.
          </note>
          <note>
            Givetvis inser jag att en hög sjukfrånvaro innebär kostnader.
            Men lösningen på det kan aldrig vara att människor ska utförsäkras
            och sättas på gatan så som många människor i dag upplever det.
            Lösningen måste vara att investera i en fungerande vård och rehabilitering.
            Lösningen måste också vara att investera pengar i positiva incitament
            för människor att i mycket små steg kunna återgå i arbete. Vi
            föreslår exempelvis studier som rehabilitering med en möjlighet
            att behålla sin sjukersättning för studier under 50 procent. Vi
            tycker också att det ska finnas möjligheter att pröva arbete på
            25 procent med full ersättning och att man ska utöka möjligheterna
            till flexibel sjukskrivning och att kunna pröva nya yrken. Alla
            dessa förslag säger Socialdemokraterna i dag nej till. Men något
            måste göras och förändras.
          </note>
          <note>
            Vi kunde i mars läsa om Carolina med en svår cp-skada. Hon fick
            av Arbetsförmedlingen bedömningen att hon inte kunde få ett vanligt
            jobb. Men av Försäkringskassan fick hon besked att alla möjligheter
            till arbete inte var uttömda. Detta är ett typexempel på hur en
            människa kan falla mellan stolarna på grund av den bristande samordningen
            mellan Försäkringskassan och Arbetsförmedlingen.
          </note>
          <note>
            Tröskeln till att få sjukersättning är, menar vi, alldeles för
            hög. Den socialdemokratiska regeringens åtstramningar har lett
            till att så många som 70 procent av kvinnorna fått avslag på ansökan
            om sjukersättning, vilket är en oroande utveckling. Socialdemokraternas
            politik på området är ett hårt slag i ansiktet på de mest utsatta
            kvinnorna i samhället. Här snackar vi kvinnofientlig politik på
            riktigt.
          </note>
          <note>
            Vi i Sverigedemokraterna vill i stället återinföra möjligheten
            att man ska kunna få en tidsbegränsad sjukersättning för att sänka
            tröskeln till stödet samtidigt som personen får möjlighet till
            rehabilitering och hjälp att efter en tid kunna pröva möjligheten
            till arbete. Samtidigt ska givetvis möjligheten att få permanent
            sjukersättning fortfarande finnas kvar.
          </note>
          <note>
            Fru talman! Ett annat mycket tragiskt fall som vi har kunnat
            läsa om är Charlotte , som har drabbats hårt de senaste åren med
            en förstörd rygg, två hjärtstopp, en stroke och sedan till råga
            på allt cancer. Vintern 2017 och våren 2018 gick Charlotte igenom
            en mycket svår tid och spenderade långa perioder på sjukhus. Detta
            måste ha varit en fruktansvärt tuff tid för både Charlotte och
            dottern Maria.
          </note>
          <note>
            Under den här perioden kom det besked från Försäkringskassan
            om att Charlotte inte skulle få någon ersättning därifrån. I stället
            fick hon ett krav om att skriva in sig på Arbetsförmedlingen.
            Detta krav kom när 63-åringen vårdades i respirator. När dottern
            ringde till Försäkringskassan och förklarade hur det låg till
            rekommenderade de att personalen på intensiven skulle köra mamma
            Charlotte till Arbetsförmedlingen. Detta var naturligtvis inte
            möjligt, och i och med att registreringen inte gick igenom har
            hon i dag inte något skydd i sin SGI.
          </note>
          <note>
            Det är fullständigt ohållbart att människor som ligger i respirator
            ska köras till Arbetsförmedlingen. Något måste ha gått väldigt
            snett i styrning ­ en och riktlinjerna kring sjukförsäkringen.
            Regeringen måste åtgärda regelverket för detta.
          </note>
          <note>
            Vi i Sverigedemokraterna anser att regelverket först och främst
            borde förändras så att en person som är så sjuk att den vårdas
            på intensiven givet ­ vis måste få sjukpenning alternativt sjukersättning
            beviljad. Dessutom an ­ ser vi att människor inte ska förlora
            sin SGI för att de inte har möjlighet att just då gå till Arbetsförmedlingen.
            Dessa uppgifter ska överföras auto ­ matiskt till Arbetsförmedlingen.
            På lång sikt bör allt som rör dessa männi ­ skor slås ihop och
            hanteras av en enda myndighet, men dessa förslag röstar Socialdemokraterna
            i dag också nej till .
          </note>
          <note>
            Nej, det är dags att Sverige återigen får en fungerande och trygg
            social ­ försäkring och sjukförsäkring samt en fungerande och
            trygg vård där män ­ niskor får en chans till rehabilitering och
            tillfrisknande i stället för att utför ­ säkras när de ligger
            i respirator.
          </note>
          <note>
            (Applåder)
          </note>
          <note type="speaker">
            Anf. 3 SOLVEIG ZANDER (C):
          </note>
          <note>
            Fru talman! Våra ekonomiska trygghetssystem inom socialförsäkringsområdet
            utgår från att man ska få stöd och hjälp när man är sjuk och inte
            kan arbeta. Det betyder bland annat att vi förutom sjukpenning
            och sjukersättning kan få andra ekonomiska rättigheter. Men det
            betyder också att vi måste medverka till att färre blir sjuka.
            Sjuktalen i Sverige varierar oerhört mycket från år till år. Detta
            är en uppgift som vi måste ändra på. Det är inte personerna som
            blir sjuka, utan det är hanteringen av vårt sjukförsäkringssystem
            som inte fungerar.
          </note>
          <note>
            Jag tänker bland allt annat som betänkandet innehåller i detta
            sammanhang rikta in mig på sjukförsäkringen. Hanteringen av sjukförsäkringarna
            är ett problem hos Försäkringskassan. Samarbetet mellan alla som
            är inblandade, det vill säga vården, den sjukskrivande läkaren,
            den sjukskrivne själv, arbetsgivaren och i vissa förekommande
            fall också Arbetsförmed ­ lingen, fungerar inte. Vem bär ansvaret
            för det?
          </note>
          <note>
            Regeringen har inte på allvar tagit itu med de problem som finns.
            Det är en brist. Vi måste nu se till att åtgärda detta.
          </note>
          <note>
            Jag och vi i Centerpartiet har sagt att en översyn av sjukskrivningsprocessen
            behövs. En av motionerna i betänkandet handlar om detta. Det gäller
            framför allt att börja titta från början och innan vi blir sjuka,
            det vill säga i den förebyggande sjukvården och det förebyggande
            hälsoarbetet. Här måste vi göra betydligt mer för att motverka
            att vi får långa sjukskrivningar.
          </note>
          <note>
            I dag finns företagshälsovård. På vissa platser fungerar det
            väldigt bra, men tillgängligheten för övrigt inom primärvården
            och i kontakten med läkare fungerar inte i hela landet. Det är
            något som vi i Centerpartiet vill förändra och förbättra. Att
            snabb t komma till en läkare är också viktigt i sjukskrivningsprocessen.
          </note>
          <note>
            Fru talman! Jag sa att Försäkringskassan och dess samordningsansvar
            var en brist i sammanhanget. Inspektionen för socialförsäkringen
            har vid flera olika tillfällen konstaterat att man måste göra
            något för att underlätta det hela. Man måste samverka om att minska
            sjuktalen. Men det blir inget av detta, och det är en brist. Alla
            som har kontakt med Försäkringskassan vet att man där inte kan
            bestämma över de andra som medverkar. Vem är det egentligen som
            ska ha planeringsansvaret i sjukskrivningsprocessen?
          </note>
          <note>
            Det är viktigt att man finns kvar på arbetsplatsen och att man
            har kontakt med arbetsgivaren när man blir sjuk. Det är ett av
            de främsta sätten och något av det bästa för att man snabbare
            ska kunna återgå till arbetslivet. Då måste man här naturligtvis
            medverka till att underlätta för detta.
          </note>
          <note>
            De möjligheter man i dag har att vara sjukskriven 25, 50 eller
            75 procent fungerar inte i verkligheten. Om jag vill arbeta två
            hela dagar är det inte möjligt. Därför är det viktigt att den
            sjukskrivne själv tillsammans med arbetsgivaren får möjligheter
            att bestämma på vilket sätt man ska arbeta och hur mycket man
            ska arbeta eller vara på arbetet för att underlätta en återgång.
            Här behövs helt enkelt bättre incitament, även för företagen.
            Strukturerna behöver förenklas. Det måste också bli möjligt att
            i efterhand rapportera till Försäkringskassan hur mycket man har
            arbetat.
          </note>
          <note>
            Den så kallade rehabiliteringskedjan som finns i dag är väldigt
            bra, men den har förändrats på olika små punkter här och där.
            Den behöver också en översyn. Det är viktigt att se att det finns
            en process i sjukskrivningen som börjar med det förebyggande arbetet
            innan man blir sjuk och sedan fortsätter så att det finns tydliga
            tidpunkter för när olika delar ska fungera och vara avklarade.
            Inte heller detta fungerar i dag. Därför måste vi se över rehabiliteringskedjan
            så att den blir bättre.
          </note>
          <note>
            Vid den bortre gränsen, när allting ska vara gjort och alla åtgärder
            ska ha gjorts för att hjälpa den som är sjukskriven att kunna
            återgå i arbetet, ska man veta att man har rätt att få sjukersättning.
            Den bortre gränsen mås ­ te finnas, men den måste också medverka
            till att man följer kedjan till den bortre gränsen. Det får inte
            bli som nu när det har visat sig att den bortre gränsen har medverkat
            till att fler har blivit långvarigt sjuka. Detta är inte rättvist
            mot den person som behöver hjälp för att kunna arbeta.
          </note>
          <note>
            Jag står naturligtvis bakom våra motioner i detta betänkande,
            men för tids vinnande, fru talman, yrkar jag endast bifall till
            reservation 2.
          </note>
          <note>
            Jag vill också i detta sammanhang säga att det, förutom allt
            annat som gäller den sjukskrivne, är viktigt att vi får en sjukskrivningsprocess
            som är jämställd och medverkar till att man kan vara företagare
            eller student och till att man har samma rättigheter och skyldigheter.
            Alla som kan ska job ­ ba, helt eller delvis.
          </note>
          <note>
            (Applåder)
          </note>
          <note type="speaker">
            Anf. 4 NOOSHI DADGOSTAR (V):
          </note>
          <note>
            Fru talman! När socialförsäkringsminister Annika Strandhäll höll
            sitt förstamajtal i Östersund förra veckan var nätverket Nu jävlar
            får det vara nog – svordomen är inte min utan nätverkets – där
            för att protestera mot regeringens sjukförsäkringspolitik. Det
            är ett nätverk som inte bara finns i Jämtland utan snabbt har
            vuxit sig stort i hela landet. Det de har gemensamt är att de
            tycker att de har blivit misshandlade genom Försäkringskassans
            behandling av de sjukskrivna. Så här skriver de på sin sida: Avslag
            från Försäkringskassan gör att jag blir förnedrad, sjukare och
            fattig. Jag hamnar mellan stolarna och blir deprimerad, stressad
            och hemlös.
          </note>
          <note>
            Mona Elsert från Östersund är en av dem som var med i protesterna.
            Hon berättar för radion att hon gjorde en akut ryggoperation.
            Men efter en månad drogs sjukpenningen in, och hon hänvisades
            till socialen. Det gjor ­ de att hon blev av med sitt företag,
            sitt radhus och sin bil. Mitt liv har blivit upp och ned, berättar
            hon.
          </note>
          <note>
            I lördags arrangerades återigen demonstrationer mot Försäkringskassan
            i hela landet med anledning av behandlingen av sjuka och deras
            ersättningar. För Mona är inte ensam. Aftonbladet berättade för
            några dagar sedan om 63-åriga Charlotte. Hon har fått hjärtstopp
            två gånger, förstört sin rygg, fått en stroke och sedan fått cancer
            i halsen. Flera gånger har både hon och anhöriga trott att hon
            kanske inte skulle vakna upp igen. I dag kan hon inte ens äta
            längre. Ändå nekar Försäkringskassan henne sjukpenning. I stället
            hade man sagt till personalen på intensiven att de skulle köra
            Charlotte till Arbetsförmedlingen under den tid hon vårdades i
            respirator.
          </note>
          <note>
            Man kan fråga sig om det verkligen är så här det ska vara när
            socialdemokrater styr i regeringen. Jag minns hur kritiskt partiet
            var i opposition mot den förra borgerliga regeringens försämringar
            i sjukförsäkringen. Men sedan när de själva kommer till makten
            händer ingenting. Varför?
          </note>
          <note>
            Fortfarande är den så kallade rehabiliteringskedjan kvar – eller
            utförsäkringskedjan, som nog är ett bättre namn. Den skapades
            av den borgerliga regeringen, men nuvarande regering har inte
            gjort någonting åt den. Den är helt otidsenlig och omodern och
            fungerar inte. Till att börja med får den som har blivit sjuk
            sällan lämplig rehabilitering. Arbetsgivaren väntar många gånger
            bara ut olika tidsgränser och kan sedan göra sig av med den sjuka
            personen.
          </note>
          <note>
            Försäkringskassan tycker inte att de har ansvar för personer
            som är sju ­ ka, utan det är upp till andra aktörer att agera.
            Inspektionen för socialförsäkringen var för några veckor sedan
            i utskottet och föredrog vad som händer när det till exempel gäller
            samordningsförbunden – de som ska hjälpa människor tillbaka till
            arbetet. Det är tydligt att detta fungerar allt sämre eftersom
            Försäkringskassan har dragit sig ur samarbetet mer och mer och
            inte längre uppfattar det som sitt uppdrag att hjälpa en sjukskriven
            person tillbaka till sysselsättning.
          </note>
          <note>
            Därutöver har nu dramatiska nedskärningar gjorts på Arbetsför
            ­ med ­ lingen. Arbetsförmedlingen har därför inte några pengar
            till aktivitets ­ ersättningar, och deras olika program för den
            som har fått försämrad ar ­ betsförmåga avbryts nu. Och väntetiderna
            bara ökar.
          </note>
          <note>
            Om du väl kommer igång med rehabilitering når du snart en administrativ
            tidsgräns som gör att du ska testas mot konstlade arbeten på hela
            arbetsmarknaden. Du måste därefter avbryta alltihop och slås ut
            ur försäkringen.
          </note>
          <note>
            Vem får betala för allt detta? Det är faktiskt den som har minst
            möjlighet att påverka situationen som får betala, nämligen den
            enskilde som har blivit sjuk.
          </note>
          <note>
            I dag förväntas du själv i princip projektleda hela din sjukskrivning,
            anmäla dig i exakt rätt tid till olika myndigheter för att få
            behålla din ersättning, även om du är dödssjuk, själv lösa rehabfrågan
            och i olika rättsinstanser och ofta med egna pengar kämpa mot
            kassan för att få behålla din ersättning.
          </note>
          <note>
            Utförsäkringskedjan skapar också effekter som bidrar till ett
            enormt slöseri med mänskliga resurser. Personer som drabbats av
            till exempel stressrelaterade sjukdomar på grund av sina arbeten
            i vård, skola eller omsorg tvingas bort från de välfärdsyrken
            de är utbildade till och ombeds i stället att söka alla möjliga
            andra så kallade normalt förekommande arbeten – många gånger jobb
            som faktiskt inte existerar. Detta är en förlust inte bara för
            den enskilda individen utan för hela samhället, som i dag skriker
            efter utbildad personal.
          </note>
          <note>
            Sjukförsäkringen är något vi har betalat för själva via vår lön.
            Du avsätter en del av ditt eget löneutrymme för att försäkra dig
            mot eventuell sjukdom, ungefär på samma sätt som när du försäkrar
            din bil eller ditt hem. På så sätt är det inte ett bidrag. Riskerna
            när det gäller sjukdomar kan spridas mellan många människor, vilket
            gör att det blir mycket billigare än ett privat system. Det är
            svårt att kontrollera sin hälsa. Det är ju till exempel arbetsgivaren
            som enligt lag ansvarar för att din arbetsplats inte är hälsofarlig.
          </note>
          <note>
            Annika Strandhäll gav i Aftonbladet för två år sedan ett löfte.
            Hon skrev att samhället under den borgerliga regeringen har svikit
            barn, unga, gamla och sjuka men att den utvecklingen nu skulle
            vändas. Arbetet mot stress och sjukskrivningar skulle bli bättre,
            lovade hon särskilt de offentligt anställda. Ministern ansåg att
            detta inte bara var en kvalitetsfråga utan även en kvinnofråga.
            Sambandet mellan kvinnodominerade yrken och sämre villkor måste
            brytas, sa hon.
          </note>
          <note>
            Men i nästan alla svenska kommuner planeras i dag för nedskärningar,
            så kallade effektiviseringar, vilket leder till att färre personer
            ska göra mer arbete. Enligt det avtal som slutits med Centerpartiet
            och Liberalerna ska omfattande nedskärningar göras i verksamheterna
            vård, skola och omsorg. Löftet om att arbeta mot stress och sjukskrivningar
            har alltså inte resulterat i satsningar på välfärden.
          </note>
          <note>
            En bra bit över 500 personer dör av stress på jobbet varje år.
            Arbetsmiljöverket sa för ungefär två veckor sedan att utvecklingen
            i arbetslivet är sådan att dödsfallen på grund av arbetsrelaterad
            stress kommer att öka. Många liv förkortas redan i dag av bristande
            arbetsmiljöarbete. Ungefär hälften av arbetsgivarna lever i dag
            inte upp till lagens grundläggande krav på arbetsmiljöarbete.
            Enligt myndigheten genas det mycket, och många tycker att det
            ju har gått bra hittills, förmodligen utan vetskap om vilka långtidseffekterna
            är av mycket stress på arbetet.
          </note>
          <note>
            Ändå är det i dag i många fall löntagare som får ta smällen när
            företag och chefer inte följer lagarna. Olyckor, stress och dålig
            arbetsmiljö förhindrar i slutändan många att arbeta och fungera
            normalt.
          </note>
          <note>
            Många tänker att det finns en försäkring och ett skydd mot sjukdom
            här i Sverige, som vi ju varje månad betalar in till. Problemet
            är bara att nuvarande och tidigare regeringar tagit pengar från
            försäkringen och använt dem i synnerhet till att sänka skatten
            för förmögna personer. Så trots att det betalas in väldigt mycket
            pengar till kassan behåller regeringen i dag de stenhårda regler
            som gör det allt svårare att bli beviljad sjukpenning eller sjukersättning.
            På så sätt kan man alltså använda dessa pengar till andra saker.
          </note>
          <note>
            Sedan 2014 har avslagen på ansökningar om sjukpenning sexfaldigats,
            alltså ökat med nästan 600 procent. Närmare 80 procent får i dag
            avslag på ansökan om sjukersättning. Det betyder att nästan ingen
            får sin ansökan beviljad. Sverige har i dag OECD:s absolut hårdaste
            regler för att få sjukersättning.
          </note>
          <note>
            Och trots att det var just kvinnorna som ministern lyfte i sin
            artikel för två år sedan är det kvinnor som missgynnas allra mest,
            inte bara i arbetsli ­ vet utan även i sjukförsäkringen. Tittar
            man på vilka som får avslag ser man till exempel att andelen avslag
            på ansökan om ersättning är högre för kvinnor än för män. Detta
            gäller både sjukpenning och sjuk- och aktivitets ­ ersättning.
          </note>
          <note>
            Vänsterpartiet menar att det inte är så den trygga välfärden
            ska se ut. Vänsterpartiet har en helt annan idé om hur en stark
            och bra sjukförsäkring ska vara för den som har haft oturen att
            drabbas av en olycka eller en sjukdom.
          </note>
          <note>
            Det ska inte behöva vara du själv som får ta alla smällarna,
            utan du ska bemötas med respekt av en handläggare som inte bara
            avslår ditt ärende utan att ens ha träffat dig eller pratat med
            din läkare. Det ska finnas ett tydligt ansvar för hur du ska få
            hjälp, stöd och rehabilitering när du behöver det. Du ska på riktigt
            få möjlighet att komma tillbaka om du kan. Du ska inte helt plötsligt
            bli av med din sjukpenning bara för att du har nått en administrativ
            gräns. Hänsyn ska tas till individuella förutsättningar, och medmänsklighet
            ska styra i stället för bara byråkratisk nit.
          </note>
          <note>
            Med detta vill j ag yrka bifall till reservation 3.
          </note>
          <note>
            (Applåder)
          </note>
          <note type="speaker">
            Anf. 5 ELISABETH BJÖRNSDOTTER RAHM (M) replik:
          </note>
          <note>
            Fru talman! Jag har med stort intresse lyssnat till Nooshi Dadgostars
            inlägg och ställer mig väldigt frågande till den totala sågningen
            av den socialdemokratiska regeringens politik.
          </note>
          <note>
            Jag ställer mig frågan: Vem är det som skriver regleringsbrev?
            Jo, det är regeringen. Det är den regering som Nooshi Dadgostar
            och hennes vänsterparti stöttar. Nooshi Dadgostar stöttar den
            feministiska regeringen. Ändå kritiserar hon starkt att det är
            en total ojämställdhet när det gäller sjukskrivningsstatistiken.
            Nooshi Dadgostar kritiserar den dramatiska nedskärningen av Arbetsförmedlingen
            när den regering som Nooshi Dadgo ­ star stöttar inte har tillskjutit
            en enda krona för att öka Arbetsförmed ­ lingens budget.
          </note>
          <note>
            Jag ställer mig oerhört frågande till hur Nooshi Dadgostars vänsterparti
            kan vara stödparti till Socialdemokraterna och den regering som
            finns i dag när ledamoten är så kritisk i sitt anförande.
          </note>
          <note type="speaker">
            Anf. 6 NOOSHI DADGOSTAR (V) replik:
          </note>
          <note>
            Fru talman! Jag vill tacka Elisabeth Björnsdotter Rahm för frågan.
            Elisabeth Björnsdotter Rahm har fått detta helt om bakfoten. Vänsterpartiet
            är inte med i någon regering och är inte med och stöttar regeringen.
          </note>
          <note>
            Det som är Vänsterpartiets problem är att Vänsterpartiet är helt
            ensamt om att driva till exempel förslaget om att ändra det här
            niodagarsmålet. Nu har regeringen ändå, på grund av Vänsterpartiets
            protester och många rörelser utanför riksdagen som har protesterat
            mot niodagarsmålet, tagit bort det.
          </note>
          <note>
            Problemet i grunden är också Moderaternas regelverk. Rehabkedjan
            är ju skapad av Moderaterna och alla deras sidoförbund, KD och
            så vidare. Det är svårt i det sammanhanget att skapa en majoritet
            i riksdagen för en bättre sjukförsäkring. Socialdemokraterna är
            naturligtvis mycket dåliga på detta, m en det som är ännu värre
            är Moderaterna, tyvärr.
          </note>
          <note>
            Det gör att jag gärna vill vädja till Elisabeth Björnsdotter
            Rahm att ta ställning för en bättre sjukförsäkring. På det sättet
            skulle vi kunna gå ihop och göra någonting i riksdagen tillsammans.
            Det handlar om att ta bort den rehabkedja som bara har skapat
            problem och om att se till att höja ersättningsnivåerna och se
            till att till exempel regelverket för sjukersättning blir bättre.
            Är Elisabeth Björnsdotter Rahm redo att göra gemensam sak med
            Vänsterpartiet i dessa frågor?
          </note>
          <note type="speaker">
            Anf. 7 ELISABETH BJÖRNSDOTTER RAHM (M) replik:
          </note>
          <note>
            Fru talman! Jag ställer mig fortfarande väldigt frågande. Vad
            jag kan minnas stöttade Vänsterpartiet den sittande regeringens
            budget, och stöttar man en budget anser åtminstone jag att man
            står bakom den politik som de partierna står för.
          </note>
          <note>
            Sedan tycker jag att det är lite nonchalant av Nooshi Dadgostar
            att nämna Moderaterna och deras sidoförbund. Det finns politiska
            partier i vår riksdag; det finns inga sidoförbund.
          </note>
          <note>
            Jag kanske kan påminna Nooshi Dadgostar om att Göran Perssons
            socialdemokratiska regering inledde en stor reform för att reformera
            hela sjukförsäkringssystemet. Men han gick inte fram med det systemet,
            utan det fick alliansregeringen göra när den tog över makten 2006.
          </note>
          <note>
            En rehabiliteringskedja är av godo, utifrån att man måste ha
            mål att uppnå. Sedan var jag tydlig med att det behövs en ny rehabiliteringskedja
            , anpassad efter psykisk ohälsa , för att vi ska kunna få tillbaka
            så många som möjligt på vår arbetsmarknad.
          </note>
          <note>
            Men jag ställer mig fortfarande frågan hur man, som Nooshi Dadgostar
            från Vänsterpartiet gör, kan stötta en feministisk regering när
            man sågar dess politik totalt längs med fotknölarna.
          </note>
          <note type="speaker">
            Anf. 8 NOOSHI DADGOSTAR (V) replik:
          </note>
          <note>
            Fru talman! Jag är mycket förvånad över att Elisabeth Björnsdotter
            Rahm tror att vi stöttar den här budgeten. Hon har ju själv varit
            med på utskottsmötet i dag. Vi har skrivit en motion med anledning
            av denna budget. Vi stöttar inte på något sätt den budgeten.
          </note>
          <note>
            Anledningen till att det nu är kaos på Arbetsförmedlingen och
            till att de utförsäkrade är så många är i grunden M-KD- SD-budgeten.
            Det är den som har förstört hela Arbetsförmedlingens arbete. Men
            jag är naturligtvis mycket kritisk till att regeringen inte gör
            någonting i sin vårändringsbudget.
          </note>
          <note>
            Det bästa vore om alla röstade på Vänsterpartiets budget. Då
            skulle vi naturligtvis rädda Arbetsförmedlingen. Vi skulle förbättra
            försäkrings ­ systemet. Men det som Elisabeth Björnsdotter Rahm
            säger i sitt inlägg är att hon inte vill ändra någonting. Hon
            vill ha kvar rehabkedjan. Hon vill att ersättningsnivåerna inte
            ska vara så höga. Hon vill inte göra någonting åt att det är många
            som blir utförsäkrade och som protesterar mot Försäk ­ rings ­
            kassan i dag. Det är det som är mitt problem.
          </note>
          <note>
            Jag förstår att det finns en önskan hos Elisabeth Björnsdotter
            Rahm om att ge en sådan vädjan till Vänsterpartiet: Rädda Sverige
            från den moderata inriktningen på sjukförsäkringen! Men problemet
            är Moderaterna själva. Om Moderaterna skulle vara redo att gå
            ihop med Vänsterpartiet för att förbättra sjukförsäkringen skulle
            vi självklart göra gemensam sak med Moderaterna. Men nu finns
            inte en sådan önskan, utan här står Vänsterpartiet mot alla de
            andra riksdagspartierna i arbetet för att förbättra sjukförsäkringen.
          </note>
          <note>
            (Applåder)
          </note>
          <note type="speaker">
            Anf. 9 HANS EKLIND (KD):
          </note>
          <note>
            Fru talman! Jag står givetvis bakom samtliga reservationer som
            vi kristdemokrater har på detta område, men jag yrkar för tids
            vinnande bifall endast till reservation 16, som handlar om rehabiliteringskedjan,
            mentorer och arbetsplatsrådgivare.
          </note>
          <note>
            Vi kristdemokrater menar att socialförsäkringarna ska vara obligatoriska
            och solidariskt finansierade. Det handlar om människors trygghet
            under livets olika skeden. Vi ska också lämna utrymme för kompletterande
            lösningar och ett personligt ansvarstagande.
          </note>
          <note>
            Fru talman! Rehabiliteringskedjan ger Försäkringskassan i uppdrag
            att bedöma rätten till sjukpenning efter bland annat 90 och 180
            dagar. Vid dessa tidsgränser ska Försäkringskassan stämma av individuellt
            i fråga om att den försäkrade fått det stöd som han eller hon
            behöver för att kunna återgå till sitt arbete.
          </note>
          <note>
            Men en väl fungerande rehabiliteringskedja handlar inte bara
            om Försäkringskassan , även om kassan har en central roll. Det
            finns flera parter som måste ta sitt ansvar. Den enskilde, arb
            etsplatsen, företaget och hälso ‑ och sjukvården måste också vara
            med. Försäkringskassan har inte bara att klarlägga om det finns
            en rätt till ersättning utan också vilket behov av rehabilitering
            som finns.
          </note>
          <note>
            Vi kristdemokrater har tidigare påpekat att det finns ett fortsatt
            starkt behov av att utveckla samarbetet mellan hälso- och sjukvården
            och Försäkringskassan för att den sjukskrivne ska få en rättssäker
            och anpassad sjukskrivnings- och rehabiliteringsprocess. Jag marineras
            dock av berättelser från sjukskrivna som vittnar om motsatsen.
          </note>
          <note>
            I förra veckan meddelade statsrådet Strandhäll att man utsett
            Nils Öberg till ny generaldirektör för Försäkringskassan men också
            att man justerat i det regleringsbrev som Försäkringskassan har
            att arbeta efter. Här har regeringen gett kassan ett mål att sjukförsäkringen
            ska ge trygghet vid sjukdom och vara ett effektivt stöd för att
            återfå arbetsförmåga och återgå i arbete.
          </note>
          <note>
            Det här är bra, och det kräver också att man stärker samarbetet
            mellan hälso- och sjukvården och Försäkringskassan för att det
            ska bli verkstad och inte bara ord. Riksdagen har fattat beslut
            om att regeringen ska återkomma med lagförslag kring hur rehabiliteringskedjan
            kan stärkas, och vi väntar nu på dessa förslag.
          </note>
          <note>
            Fru talman! Låt mig avslutningsvis beröra något helt annat. Varje
            år drabbas människor av sorg när någon nära anhörig avlider. Förmågan
            att hantera sorg är individuell. Sorg är sorg, men sorgen kan
            ha så många olika ansikten. Att få rätt stöd är då avgörande.
            En bra sorgeprocess skapar förutsättningar för den sörjande att
            återgå till ett liv som känns både meningsfullt och bra.
          </note>
          <note>
            Organisationen Sams , Samarbete för människor i sorg, genomförde
            2014 en enkät bland sina medlemmar. 85 procent svarade att man
            varit sjukskriven på grund av sin förlust och sorg. Undersökningen
            visade att drygt hälften varit sjukskrivna på heltid. Man hade
            varit sjukskriven en period och sedan börjat jobba igen – för
            att sedan sjukskriva sig igen. Detta förvånar inte mig efter mina
            många år som präst, för en del av min vardag har varit att vandra
            med människor i sorg. Att tvingas att arbeta eller bli sjukskriven
            är inte det stöd som de sörjande behöver. Att bli sjukskriven
            för depression kan vidare faktiskt äventyra både möjligheter t
            ill jobb och till försäkringar.
          </note>
          <note>
            Under 2015 – 2016 pågick ett projekt med så kallad flexibel sjukskrivning
            för personer i Västra Götaland som behandlades för cancer och
            som trots sin sjukdom ville arbeta de dagar och timmar som de
            kände att de hade ork för. I slutrapporten framgår det att det
            till stora delar har varit positivt med möjligheten till flexibel
            sjukskrivning. Resultaten indikerade också att införandet av flexibel
            sjukskrivning inte lett till ökade genomsnittliga nettodagar.
          </note>
          <note>
            Vi kristdemokrater vill gärna se en ökad flexibilitet. Vi har
            bland annat föreslagit att de fasta stegen – 25, 50, 75 och 100
            procent – som finns i sjukpenningen ska slopas. De är för fyrkantiga.
          </note>
          <note>
            Även om sorg inte är en sjukdom blir det dessvärre så att den
            sörjande som inte förmår att arbeta fullt ut inte heller kan sjukskrivas
            med annat än en sjukdomsdiagnos som depression. Jag ställde tidigare
            i år en skriftlig fråga till statsrådet Strandhäll just om hon
            såg ett behov av en mer flexibel sjukförsäkring utifrån sorg och
            den process som sorg innebär.
          </note>
          <note>
            Jag fick ett fint svar. Statsrådet delar min uppfattning om att
            stöd under sorgeprocessen är viktigt och att sjukförsäkringen
            är en väsentlig del av detta. Nu avvaktar vi ett betänkande om
            en trygg sjukförsäkring med människan i centrum. Här tittar man
            bland annat på om nuvarande regelverk är tillräckligt flexibelt
            och ändamålsenlig t . Statsrådet avser därför att återkomma i
            det här ärendet när utredningen i höst lämnat sitt betänkande.
          </note>
          <note>
            Det värmer att det finns en ambition att titta vidare på det
            här, för ledstjärnan måste ju vara att varje människa ska få jobba
            100 procent av sin förmåga. När denna förmåga är nedsatt bör vi
            eftersträva effektiva sätt att ge rätt stöd så att den enskilde
            återfår sin fulla arbets förmåga. Här tror vi kristdemokrater
            att en större flexibilitet i sjukförsäkringen kan vara ett sådant
            svar.
          </note>
          <note type="speaker">
            Anf. 10 BJÖRN PETERSSON (S):
          </note>
          <note>
            Fru talman! För mig som socialdemokrat är våra gemensamma trygghetssystem
            en fundamental del i vårt samhällsbygge. Det gäller inte minst
            sjukförsäkringen, som vi debatterar här i dag.
          </note>
          <note>
            Sjukförsäkringen, liksom andra delar i vårt trygghetssystem,
            finns där för att ta hand om oss när vi själva inte mäktar med.
            Den finns där som ett löfte till alla som bär samhället att om
            du eller de dina har oturen att drabbas av sjukdom ställer vi
            alla upp gemensamt för varandra.
          </note>
          <note>
            Detta samhällskontrakt, alltså löftet som innebär att om du ställer
            upp för samhället ställer samhället upp för dig, kräver våra medborgares
            tillit. Tyvärr möter jag allt för ofta människor vars tillit till
            sjukförsäkringen, till Försäkringskassan och för den delen till
            samhället i stort falnat en aning.
          </note>
          <note>
            Samhällskontraktet behöver stärkas. Vi behöver en försäkring
            som uppfyller löftet om ekonomisk trygghet och stöd tillbaka i
            hälsa och arbete. Vi behöver en tydlig och rättssäker process,
            en process där alla behandlas och bedöms utifrån samma villkor
            men där varje individ prövas utifrån just sina förutsättningar.
          </note>
          <note>
            Vi här inne är av samhällskontraktet bundna att leverera på detta
            löfte om trygghet. Att vi i vårt utskott och här i kammaren har
            ett jobb att göra och att regeringen och Försäkringskassan har
            ett jobb att göra tycks vi alla vara överens om. Jag är hoppfull
            och ser hoppfullt på framtiden, inte minst utifrån motionerna
            här i kammaren och utifrån regeringens pågående arbeten.
          </note>
          <note>
            Jag ser fram emot att under kommande år tillsammans bygga vårt
            samhälle starkare för alla dem som behöver det mest och att vi
            här tillsammans ska kunna göra Sverige ännu tryggare.
          </note>
          <note>
            Fru talman! Jag yrkar bifall till utskottets förslag.
          </note>
          <note>
            (Applåder)
          </note>
          <note type="speaker">
            Anf. 11 ELISABETH BJÖRNSDOTTER RAHM (M) replik:
          </note>
          <note>
            Fru talman! Jag kan skriva under på väldigt mycket av det som
            Björn Petersson säger om att vi ska bygga en stark försäkringskassa
            och ett starkt grundfundament för att skapa trygghet för våra
            samhällsmedborgare. Det tog jag upp i mitt anförande som något
            jag kallade för ”den svenska modellen”.
          </note>
          <note>
            Jag kan dessutom konstatera att regeringen har fått väldigt mycket
            kritik från Justitieombudsmannen och från Riksrevisionen. Men
            framför allt när det gäller Riksrevisionen har regeringen bara
            konstaterat att ja, så tycker Riksrevisionen, och så har man lagt
            kritiken till handlingarna.
          </note>
          <note>
            Jag ställer mig därför frågan, Björn Petersson, hur vi tillsammans
            ska kunna förändra Försäkringskassans beslutsstöd, som kritiken
            riktades mot, om regeringen lägger Riksrevisionens kritik i högen
            av alla andra handlingar och inte gör någonting åt det utan tycker
            att man har svarat på Riksrevisionens kritik.
          </note>
          <note>
            Björn Petersson representerar en feministisk regering. Denna
            feministiska regering har i min värld totalt misslyckats, eftersom
            vi ser att en så stor majoritet av de sjukskrivna är kvinnor.
            Den feministiska regeringen har därför mycket att leverera för
            att leva upp till den beskrivningen.
          </note>
          <note type="speaker">
            Anf. 12 BJÖRN PETERSSON (S) replik:
          </note>
          <note>
            Fru talman! Tack, Elisabeth Björnsdotter Rahm, för inlägget!
          </note>
          <note>
            Regeringen fick kritik kring beslutsstödet, och svaret från regeringen
            innebar att man förklarade hur man arbetar med förändringar i
            beslutsstödet. Man duckade alltså inte för kritiken, utan man
            förklarade hur arbetet pågår och vilka som har ansvaret för det
            arbetet.
          </note>
          <note>
            Man arbetar alltså med beslutsstödet. Det var den första delen.
          </note>
          <note>
            Den andra delen gäller Riksrevisionens kritik. Vi kan fortsätta
            på den inslagna vägen. Elisabeth Björnsdotter Rahm lyfte upp kritiken
            i sitt anförande. Det gällde bland annat rättssäkerheten och att
            människor har kommit i kläm. Riksrevisionens rapport om rättssäkerheten,
            som vi tog del av, handlade om att man inte i tillräckligt stor
            utsträckning ifrågasätter och granskar läkarintygen och att det
            inte anses vara rättssäkert. Vilka individer skulle kunna komma
            i kläm på grund av det? Samhället kräver att vi har rättssäkra
            system och att alla granskas lika alla gånger. Det ställer jag
            upp på. Men jag tror inte att människor kommer i kläm på grund
            av det.
          </note>
          <note>
            Den sista delen gäller en feministisk regering. Jag representerar
            ett feministiskt parti. En representant för regeringen kommer
            alldeles strax, tänker jag.
          </note>
          <note>
            Feminist är jag absolut. Det ställer jag upp på vilken dag som
            helst. Jag instämmer inte alls i att vi inte skulle ha gjort någonting,
            varken partiet eller regeringen. Det är en fråga som är högt prioriterad.
          </note>
          <note type="speaker">
            Anf. 13 ELISABETH BJÖRNSDOTTER RAHM (M) replik:
          </note>
          <note>
            Fru talman! Björn Petersson säger att han inte representerar
            en feministisk regering, men han representerar ett parti som ingår
            i en feministisk regering. Det innebär att jag som ledamot ställer
            stora krav på att man ska driva feministisk politik så att det
            blir synligt för alla medborgare.
          </note>
          <note>
            Det är definitivt inte synligt, eftersom vi har en sådan stor
            ojämställdhet när det gäller antalet sjukskrivna. Det finns en
            stor ojämställdhet när det gäller sjukskrivningarna för psykisk
            ohälsa; så många som 70 procent av de sjukskrivna är kvinnor,
            framför allt kvinnor som arbetar inom välfärdssektorn. Där har
            vi en stor utmaning.
          </note>
          <note>
            Riksrevisionens kritik gällande det beslutsstöd som finns, som
            jag tog upp i mitt anförande, handlar till stor del om att beslutsstödet
            inte är anpassat för psykisk ohälsa. Det är definitivt inte anpassat
            för en jämställd tolkning, utan det finns stora tolkningsföreträden.
            Det anser jag inte är ett rättssäkert system.
          </note>
          <note>
            Jag ställde därför frågan till Björn Petersson, som är en representant
            för en feministisk regering. Det vi ser just nu är inte jämställd
            politik.
          </note>
          <note type="speaker">
            Anf. 14 BJÖRN PETERSSON (S) replik:
          </note>
          <note>
            Fru talman! Det gläder mig att det ställs krav på feministisk
            politik här i kammaren.
          </note>
          <note>
            När det gäller sjukskrivningarna syns den fruktansvärda olikheten
            i siffrorna. Det är kvinnor som till största delen drabbas av
            psykisk ohälsa och som svarar för den största delen av sjukskrivningarna.
            Det är illa. Det behöver vi arbeta med.
          </note>
          <note>
            Det är dock inte det enda stället där vårt samhälle är ojämnt
            eller olikt. Vi har stora saker att göra.
          </note>
          <note>
            Att kvinnor i vård och omsorg, i kommuner och landsting, nu sjukskrivs
            på ett oacceptabelt sätt är inte ett resultat av sjukförsäkringen.
            Det är ett resultat av usel arbetsmiljö. Det är ett resultat av
            arbetsförhållanden som inte är värdiga. Det är ett resultat av
            att kvinnor behandlas på ett sätt på arbetsmarknaden som män aldrig
            skulle acceptera, och det är ett resultat av att deras arbetsgivare
            – i många fall det offentliga – kommer undan med det.
          </note>
          <note>
            Regeringen arbetar med att få ordning på detta otyg. Vårt parti
            arbetar med det. Och hela arbetarrörelsen arbetar med det. Elisabeth
            Björnsdotter Rahm är välkommen in i den församlingen. Då kan vi
            jobba med det tillsammans.
          </note>
          <note>
            (Applåder)
          </note>
          <note type="speaker">
            Anf. 15 BARBRO WESTERHOLM (L):
          </note>
          <note>
            Fru talman! Liberalerna har inga motioner eller reservationer
            i det här betänkandet. Det beror på att våra motioner hamnade
            i budgetbetänkandet i höstas. De var nämligen försedda med tydliga
            pengaavsättningar. Då blir det på det sättet.
          </note>
          <note>
            Alla, i varje fall de flesta av oss, drabbas av sjukdom eller
            skada. Jag är stolt över det sjukförsäkringssystem vi har i Sverige
            jämfört med system i andra länder. Men som Solveig Zander tog
            upp är det inte bara Försäkringskassan som är inblandad i en sjukskrivningsprocess.
            Jag håller med om att vi nog behöver se över den. Liberalerna
            har ingen motion om det. Men det är en tankegång som vi borde
            jobba vidare med.
          </note>
          <note>
            Vi har ett komplicerat system som i all välmening har plussats
            på för att grupper som det har visat sig inte får det stöd de
            behöver ska få det. Jag har förståelse för att det kan vara svårt
            för Försäkringskassans personal att tillämpa systemet i alla dess
            delar, hur mycket man än försöker informera om det. Visst är de
            fallbeskrivningar som har lyfts fram i den här debatten oacceptabla.
            Jag är övertygad om att kassan lär av dem. Men jag kan också se
            att väldigt många medarbetare gör ett väldigt seriöst jobb. Och
            jag vet från min tid som chef för Socialstyrelsen att man vill
            vara stolt över sitt jobb. Men när det hela tiden bara klankas
            går luften ur en. Jag tycker alltså att vi ska vara lite eftertänksamma
            när vi hela tiden lyfter fram alla problem som vi ser.
          </note>
          <note>
            Den som är sjuk och inte kan arbeta har rätt till snabb rehabilitering
            och återkomst till arbetet. Känslan av att man behövs, känslan
            av att vara på en arbetsplats och fungera där i en gemenskap betyder
            så mycket. Men då måste det också finnas rätt resurser att sätta
            in.
          </note>
          <note>
            Jag vill ta upp arbetsmedicinen. Det är den specialitet som innebär
            att man har kunskap om risker för ohälsa på olika typer av arbetsplatser.
            Vi har 1 130 läkare med den kompetensen. Det finns andra yrkesgrupper
            också. Men det är bara 261 av läkarna som är under 65 år. Och
            det finns knappt någon nyrekrytering. Det beror på att det inte
            finns någon huvudman för specialistutbildning i arbetsmedicin
            för läkare. Varken kommuner eller regioner – ibland säger vi landsting
            – känner ett ansvar. De som kände ansvar var Arbetslivsinstitutet.
            Jag beklagar att alliansregeringen lade ned det utan att göra
            en ordentlig konsekvensanalys av var de uppgifterna skulle landa
            i stället.
          </note>
          <note>
            Jag har en fråga till statsrådet: Vad gör regeringen för att
            säkra återväxten inom arbetsmedicinen? Om vi inte får läkare här
            blir det nämligen inte särskilt intressant för andra yrkesgrupper
            att jobba med det heller.
          </note>
          <note>
            Vi är uppmanade av talmannen att spara tid. Jag tänker därför
            inte ta några repliker på statsrådet. Jag vill däremot gärna höra
            vad som händer med Utredningen för hållbart arbetsliv över tid,
            med utredningen om finansiell samordning och med den parlamentariska
            utredningen om företagare och trygghet. Jag hoppas få svar på
            det i statsrådets anförande, så att vi kan spara in det replikskiftet.
          </note>
          <note>
            (Applåder)
          </note>
          <note type="speaker">
            Anf. 16 MATS BERGLUND (MP):
          </note>
          <note>
            Fru talman! Jag ska börja med att tala om trygghet.
          </note>
          <note>
            Trygghet, eller snarare otrygghet, är ett begrepp som har använts
            mer och mer i politiken. Otrygghet används ofta om platser – otrygga
            platser, gärna i storstädernas förorter, där platserna i sig skapar
            otrygghet. Det handlar om rädsla för andra människor.
          </note>
          <note>
            Trygghet är ett begrepp som till skillnad från säkerhet handlar
            om upplevelse och känsla. Säkerhet är det faktiska utfallet, men
            det är också så att otrygghet skapas och reproduceras när vi –
            sant eller falskt – påminner varandra om att vi är otrygga i en
            viss miljö. Det är därför så att de som pratar om otrygghet bidrar
            till att skapa otrygghet. Vi bör därför ibland vara lite försiktiga
            med att alltför yvigt svartmåla platser eller företeelser.
          </note>
          <note>
            Men samtidigt: Hur ska vi åtgärda problem utan att prata om dem?
          </note>
          <note>
            Jag vill i den här debatten tala om trygghet i en annan bemärkelse.
            Vi behöver mer trygghet i arbetslivet.
          </note>
          <note>
            Fru talman! Arbetslivstrygghet är ett begrepp som Miljöpartiet
            lanserade för ganska många år sedan. Det handlar om att införa
            ett i grunden nytt socialförsäkringssystem – ett transparent,
            begripligt och modernt system som syftar till att täppa till de
            hål och luckor som vi ser i dagens system. Det handlar om att
            införa ett system där det är lätt att veta vad som gäller och
            vilken ersättning vi har rätt till om något händer – ett system
            där vi kan känna oss trygga i arbetslivet.
          </note>
          <note>
            Det system vi har i dag har onekligen sina fördelar, men det
            är också – med förlov sagt – något av ett lapptäcke. Det har tillkommit
            genom flera reformer och tillägg av flera regeringar. Det inbegriper
            flera myndigheter som behöver samverka, och det bollar sjuka och
            arbetslösa mellan olika myndigheter. Det är ett system som, tyvärr,
            av många upplevs vara fullt av stolar som man kan falla mellan.
            Detta riskerar i förlängningen att undergräva förtroendet för
            systemet.
          </note>
          <note>
            Vi har ett system som på många sätt är väldigt logiskt. Det handlar
            om en rehabiliteringskedja för att så fort som möjligt komma tillbaka
            i arbete. Det här fungerar statistiskt sett i nästan alla fall;
            det är bara i en mindre andel av fallen som det inte fungerar
            och som det blir problem. Men kvantiteten av ärenden gör ju att
            det i reella tal blir väldigt höga siffror, och det finns en människa
            bakom varje siffra.
          </note>
          <note>
            Hashtaggen #116omdagen finns på en del sociala medier. Detta
            – 116 – är alltså det antal individer som får avslag på sina sjukpenningsansökningar.
            Vi kan gå in och läsa berättelser ur dessa människors liv. Vi
            kan läsa om hur de har fått en diagnos av läkaren, men myndigheten
            gör en annan bedömning. Det handlar ofta om arbetsförmågan, och
            det handlar ofta om psykisk ohälsa. Det handlar om självupplevda
            fall. Det handlar om människor som har hamnat i minst sagt besvärliga
            livssituationer. Det handlar om förtroendet för ett system. Det
            handlar om otrygghet. Det handlar också, som jag sa, ofta om psykisk
            ohälsa.
          </note>
          <note>
            Miljöpartiet har sett det här under lång tid. Vi behöver en trygg
            arbetsmarknad och ett tryggt arbetsliv. Vi behöver ett system
            som är begripligt – ett system där man inte måste vara frisk för
            att orka med att vara sjuk.
          </note>
          <note>
            Det handlar inte bara om dessa 116 människor varje dag som har
            sökt sjukpenning och fått avslag. Det handlar också om alla dem
            som inte söker därför att systemet är krångligt eller svårt eller
            kanske till och med uppfattas som förnedrande.
          </note>
          <note>
            Men, fru talman, om vi skulle slå ihop sjuk- och arbetslöshetsförsäkringen
            och skapa en gemensam myndighet samt en gemensam och jämställd
            ersättningsnivå, justera sättet att räkna den ersättningsgrundande
            inkomsten, låta systemet vara skattefinansierat samt förändra
            det arbetssätt som har präglat myndigheterna i dag och i stället
            arbeta utifrån en helhetssyn och ett individfokus skulle vi ha
            grunden till det system som Miljöpartiet kallar arbetslivstrygghet.
          </note>
          <note>
            Vi behöver göra en översyn av socialförsäkringssystemet, och
            då bör vi nog också titta på dessa förslag.
          </note>
          <note>
            Fru talman! Jag vill också i sammanhanget nämna något som blir
            alltmer uppmärksammat internationellt, som Miljöpartiet haft med
            sig en lång tid och som även återaktualiserades på vår kongress
            i helgen. Det handlar om basinkomst, eller medborgarlön.
          </note>
          <note>
            Jag har full förståelse för att det blir en aning konflikt i
            hjärnan när denna typ av förslag presenteras. Det upplevs som
            väldigt radikalt när man talar om det. Men det har prövats internationellt,
            till exempel i Finland. Det har gjorts i liten skala men – så
            här långt – trots allt med positiva resultat.
          </note>
          <note>
            Det är en omställning som skulle kunna svara mot flera av de
            utmaningar vi har, både i socialförsäkringssystemet, på arbetsmarknaden
            och i övrigt i samhället. Jag tror att det skulle kunna vara bra
            och intressant med en statlig utredning kring basinkomst.
          </note>
          <note>
            Men i väntan på nya system finns det helt klart en del att skruva
            på inom dagens socialförsäkringssystem, och det är nog detta vi
            ska fokusera på.
          </note>
          <note>
            Mycket har gjorts av regeringen. Här vill jag framför allt nämna
            att vi tog bort den bortre tidsgränsen under den förra mandatperioden,
            men mycket annat har också gjorts och görs.
          </note>
          <note>
            Vi behöver fortsätta att stärka kvaliteten i sjukskrivningsprocessen,
            inte minst för att hantera den ökade psykiska ohälsan, som är
            svårbedömd. Här pågår ett viktigt arbete. Jag tycker också att
            det är bra att regeringen har strukit det niodagarsmål som har
            diskuterats tidigare i debatten i regleringsbrevet till myndigheten.
          </note>
          <note>
            Det är inte så dumt att ha målsättningar om en låg sjukfrånvaro,
            men frågan är hur detta mål ska formuleras och var ansvaret ska
            ligga. Det centrala borde ju trots allt primärt vara det förebyggande
            arbetet, att stärka folkhälsan för att vi ska leva friskare liv.
            Ett sådant ansvar vilar tungt på många. Vi behöver göra bättre
            livsval men också få förutsättningar att göra dessa bättre val,
            både i arbetslivet, på fritiden och i skolan.
          </note>
          <note>
            Fru talman! Jag skulle vilja avsluta detta anförande om socialförsäkringsfrågor
            med att lyfta upp tre särskilda grupper: kulturarbetare, studenter
            och funktionsnedsatta.
          </note>
          <note>
            Kulturarbetarnas sociala trygghet togs upp i den konstnärspolitiska
            utredningen 2018. Den visar bland annat att konstnärer använder
            socialförsäkringar i betydligt mindre utsträckning än andra grupper.
            Vi behöver konst och kultur, och vi behöver våra konstnärer och
            kulturarbetare. Därför måste vi se till att deras ekonomiska och
            sociala villkor är rimliga. Kulturstipendier bör berättiga till
            socialförsäkringssystemet. En konstnär mås ­ te ha råd att vara
            sjuk eller att bli förälder men också få en bra pension. Försäkringskassan
            behöver stärkas med en särskild kompetens som känner till och
            förstår konstnärernas villkor. Vi behöver dessutom ytterligare
            stär ­ ka systemet med scenkonstallianserna. Detta är för övrigt
            ett väldigt bra system.
          </note>
          <note>
            Den andra gruppen är studenter. Det ska vara attraktivt att studera,
            och utbildning ska vara tillgänglig för alla. Studerande ska ha
            bra villkor. Att kunna sjukskriva sig som student har inte varit
            helt lätt, inte heller att komma tillbaka från en sjukdomsperiod.
            Vi behöver underlätta detta.
          </note>
          <note>
            I en enskild miljöpartimotion föreslås tre åtgärder för studenter
            – tre åtgärder som gör förutsättningarna vid sjukdom under studietiden
            mer lika de förutsättningar som gäller i övrigt i arbetlivet:
          </note>
          <note>
            Det behöver bli lättare att sjukskriva sig som student, och det
            behöver bli möjligt att deltidssjukskriva sig som student.
          </note>
          <note>
            Vi behöver en kortare karenstid. I dag är det 30 dagar som gäller
            för studenter medan det är en dag för anställda.
          </note>
          <note>
            Dessutom behöver rehabiliteringsansvaret förtydligas. I dag har
            sjukskrivna studenter ingen reglerad rätt alls till rehabilitering.
          </note>
          <note>
            Den tredje grupp som jag särskilt vill lyfta fram är funktionsnedsatta.
            Personer med funktionsnedsättning har i allmänhet sämre förutsättningar
            att få arbete. Står man under en stor del av sitt liv utanför
            arbetsmarknaden påverkas livsförutsättningarna såklart väldigt
            negativt.
          </note>
          <note>
            Åtgärder har vidtagits av regeringen under den förra mandatperioden.
            Vi behöver dock göra mer, bland annat för att underlätta inträde
            på arbetsmarknaden. Vi behöver ett mer individanpassat fokus,
            där vi ser personens resurser i stället för individens nedsatta
            arbetsförmåga. Det här kan man läsa mer om i en särskild miljöpartimotion.
          </note>
          <note>
            Fru talman! Med dessa ord vill jag tacka för mig och yrka bifall
            till förslaget i betänkande SfU20 i socialförsäkringsutskottet.
          </note>
          <note type="speaker">
            Anf. 17 ELISABETH BJÖRNSDOTTER RAHM (M) replik:
          </note>
          <note>
            Fru talman! Jag tackar Mats Berglund för en väldigt resonerande
            beskrivning av sjukförsäkringssystemet och hela det betänkande
            med mo ­ tioner som vi i dag debatterar.
          </note>
          <note>
            Jag ställer mig däremot lite fundersam till Miljöpartiet, som
            ju är en del av den rödgröna regeringen. Det innebär att ansvaret
            vilar ganska tungt, skulle jag vilja påstå, hos Mats Berglund
            och hans socialdemokratiska regeringskollegor att ta ansvar för
            en jämställd sjukförsäkring och för att förstärka kompetensen
            hos handläggarna på Försäkringskassan om de olika gruppe r som
            Mats Berglund lyfte fram.
          </note>
          <note>
            Jag skulle vilja se en förstärkt kompetens hos alla handläggare
            hos Försäkringskassan vad gäller bedömningarna, utifrån den stora
            ojämställdheten när det gäller bedömningarna av sjukskrivningar
            för psykisk ohälsa och sjukskrivningar generellt.
          </note>
          <note>
            Jag ser fram emot att Mats Berglund och hans miljöpartistiska
            vänner i den rödgröna regeringen tar ansvar för att vi får förbättringar.
          </note>
          <note type="speaker">
            Anf. 18 MATS BERGLUND (MP) replik:
          </note>
          <note>
            Fru talman! Tack, Elisabeth Björnsdotter Rahm, för frågan och
            för möjligheten att diskutera det här!
          </note>
          <note>
            Sjukförsäkringssystemet är ett komplext system, och det måste
            nog vara så. Det är mycket pengar inblandade och många människoliv,
            som jag tog upp i mitt anförande. Inget fall är helt och hållet
            likt ett annat, så systemet behöver av nödvändighet skapa ramar
            så att det blir möjligt att hantera så här många fall.
          </note>
          <note>
            Elisabeth Björnsdotter Rahm tog återigen upp frågan om en ojämställd
            hantering av ärendena, om jag förstod saken rätt, och psykisk
            ohälsa. Psykisk ohälsa är utan tvekan ett växande problem i hela
            samhället, och det gäller såväl män som kvinnor. Kvinnor är överrepresenterade
            både i psykisk ohälsa och i ohälsotal i övrigt. Jag tror att det
            är en del av det ojämställda samhället. Vi kan återkomma till
            det i nästa bestänkande kring föräldraförsäkringen.
          </note>
          <note>
            Den psykiska ohälsan har vuxit under lång tid. Vi behöver egentligen
            ta tag i den under hela människans livstid, från barndomen, genom
            arbetslivet och till åldringsvården. Vi behöver en köfri BUP och
            stärkt psykiatri.
          </note>
          <note type="speaker">
            Anf. 19 ELISABETH BJÖRNSDOTTER RAHM (M) replik:
          </note>
          <note>
            Fru talman! Jag skulle vilja fortsätta där Mats Berglund slutade
            när det gäller psykisk ohälsa. Vi har i en av våra moderata motioner
            ett förslag om en separat rehabiliteringskedja för psykisk ohälsa,
            då det inte går att jämföra exempelvis en fotledsfraktur med en
            utmattningsdepression. Dessa två diagnoser går inte att jämföra
            och använda i samma rehabiliteringskedja.
          </note>
          <note>
            Jag skulle även vilja lyfta fram Riksrevisionens kritik när det
            gäller beslutsstödet. Det var från början tänkt som en stöttning
            och hjälp för försäkringshandläggarna vid bedömning av sjukintyg,
            men i dag är det en lag och inte en rekommendation. Här har den
            rödgröna regeringen en stor utmaning att i sitt regleringsbrev
            till Försäkringskassan påpeka att alla människor inte är lika
            och måste behandlas olika utifrån olika diagnoser. Vi kan inte
            ha ett beslutsstöd som är så rättsosäkert och ett så trubbigt
            föremål.
          </note>
          <note type="speaker">
            Anf. 20 MATS BERGLUND (MP) replik:
          </note>
          <note>
            Fru talman! Tack, återigen, för frågan, Elisabeth Björnsdotter
            Rahm! Egentligen handlar den om samma sak, om problemet med bedömningsstödet
            och då särskilt för psykisk ohälsa.
          </note>
          <note>
            Naturligtvis är det betydligt svårare för en läkare men också
            för Försäkringskassan att bedöma psykisk ohälsa än en bruten arm
            eller annan fysisk skada, där man kan göra mer träffsäkra bedömningar.
          </note>
          <note>
            Jag nämnde #116omdagen, där de allra flesta berättelserna är
            hämtade från personer som har någon form av psykisk ohälsa. Det
            kan handla om depression, utmattningsdepression eller liknande.
            Det finns också en hel del berättelser om fibromyalgi, endometrios
            och den typen av sjukdomar, som också kan vara ganska svåra att
            diagnostisera.
          </note>
          <note>
            Det här är helt klart ett problem som är inbyggt i systemet.
            Försäkringskassan behöver naturligtvis ha kompetens att avgöra
            läkarnas bedömning, så att man hittar rätt i koderna med bokstäver
            och siffror och människor får rätt behandling och rätt rehabilitering.
          </note>
          <note type="speaker">
            Anf. 21 Statsrådet ANNIKA STRANDHÄLL (S):
          </note>
          <note>
            Fru talman! När olyckan är framme ska det inte vara sjukförsäkringen
            som man är orolig för. Sjukförsäkringen ska ge både ekonomisk
            trygghet och stöd åter till hälsa och arbete igen. Det är den
            kombinationen som är så unik och viktig för vårt samhälle.
          </note>
          <note>
            När Stefan Löfvens första regering tillträdde hösten 2014 var
            utmaningen tydlig. Sjuktalen hade ökat med 50 procent under den
            borgerliga regeringens sista mandatperiod, och prognoserna pekade
            brant uppåt. Tydliga signaler från Försäkringskassan var att individer
            inte fick det stöd eller den prövning av deras arbetsförmåga som
            skulle ske vid avstämningspunkterna i sjukförsäkringen.
          </note>
          <note>
            Vi tog alltså över i ett läge där Ulf Kristersson under sin tid
            som social ­ försäkringsminister hade lyckats med konststycket
            att utförsäkra 100 000 personer. Det var människor som flöt igenom
            försäkringen utan att få rätt stöd och sedan utförsäkrades. Samtidigt
            som allt detta skedde lyckades han också med konststycket att
            få sjuktalen att peka brant uppåt.
          </note>
          <note>
            Jag har sagt det här förr och jag säger det igen: Höga sjuktal
            är inte bra för någon. Det är inte bra för de arbetsgivare som
            tappar viktig kompetens, och det är framför allt inte bra för
            den enskilda person som drabbas av ohälsa och sjukdom.
          </note>
          <note>
            Regeringens mål har varit tydligt. Man ska inte behöva bli sjuk
            av sitt jobb. Om man ändå blir det ska man få rätt stöd för att
            kunna komma tillbaka till hälsa och arbete igen. Det kräver naturligtvis
            ett förstärkt arbetsmiljöarbete som utgår från att arbetsgivarna
            är mer närvarande och tar sitt rehabiliteringsansvar. Men det
            förutsätter också en aktiv försäkringskassa med en försäkring
            som bygger på något annat än en bortre parentes och för lite stöd.
          </note>
          <note>
            Regeringens samlade arbete har gett resultat. Vi ser effekt på
            sjukförsäkringsområdet, där sjuktalen har sjunkit till lägre nivåer.
            Arbetsmarkna ­ dens parter har samtidigt tagit sig an utmaningen
            att jobba mer för friska arbetsplatser. Vi behöver samlas brett
            för att ingen ska behöva bli sjuk av sitt jobb, och vi ska lyckas
            med att långsiktigt stabilisera sjuktalen.
          </note>
          <note>
            Samtidigt har vi de senaste åren sett hur Försäkringskassans
            tillämpning har gjort att konsekvenserna av den nuvarande lagstiftningen
            inom framför allt sjukförsäkringen blivit tydliga och vad det
            därmed också innebär när människor upplever att de inte får det
            stöd de behöver.
          </note>
          <note>
            Denna bild har regeringen också agerat utifrån. Försäkringskassan
            har ett bredare ansvar än att bara besluta om ersättning. Myndigheten
            har också ett lagstadgat samordningsansvar för att ge individen
            stöd och se till att de insatser som behövs blir av. Här finns
            mycket kvar att göra.
          </note>
          <note>
            Regeringen har gett flera uppdrag och haft flera möten med Försäkringskassan,
            enskilt och tillsammans med andra aktörer, för att tydliggöra
            just detta lagstadgade ansvar. När det blev tydligt att det trots
            allt inte gav effekt valde regeringen till slut att byta ledarskap
            för Försäkringskassan.
          </note>
          <note>
            Utmaningarna finns också i lagstiftningen. Regelverket i sjukförsäkringen
            ska gå i takt med förändringarna i samhället och de behov som
            människor faktiskt har. När regeringen fick signaler om att så
            inte var fallet agerade vi.
          </note>
          <note>
            Det kunde till exempel handla om att en rehabilitering avbröts
            för att man nådde en tidsgräns, trots att rehabiliteringen kanske
            erbjöd den bästa möjligheten att återgå i arbete. Det kunde också
            handla om dem som kände oro för hur Försäkringskassan bedömde
            förmågan att arbeta.
          </note>
          <note>
            Regeringen tillsatte därför förra året en utredning som fick
            i uppdrag att se över tillämpningen av lagstiftningen och begreppen
            ”normalt förekommande arbete” och ”särskilda skäl” vid bedömningen
            av just arbetsförmåga.
          </note>
          <note>
            Det var i dessa delar som regeringen konstaterade att det fanns
            kantigheter som behövde hanteras kopplat till prövningarna av
            arbetsförmåga i samband med just tillämpningen av rehabiliteringskedjan.
          </note>
          <note>
            Utredningen har också i uppdrag att arbeta för en bättre anpassad
            sjukförsäkring. Det ska vara lättare att bli frisk och komma tillbaka
            till jobbet så snabbt som möjligt. Regelverket ska hjälpa och
            stödja detta, inte stjälpa.
          </note>
          <note>
            Är man sjukskriven på halvtid utgår reglerna från att man arbetar
            halvtid varje dag. Så fungerar varken verklighet eller människor.
            Vi vet att arbetet är en friskfaktor, och då ska sjukförsäkringen
            också erbjuda möjlighet till arbete för den som kan arbeta.
          </note>
          <note>
            Utredningen ska också se över behovet av anpassningar av försäkringsskyddet
            för personer som har timanställningar eller andra tidsbegränsade
            anställningar. Det är avgörande för tryggheten i försäkringen
            att skyddet finns där även om tryggheten i ens anställning saknas.
          </note>
          <note>
            I april förra året tillsattes också en nationell samordnare för
            att få ett slut på stuprören mellan de olika delarna. Det är en
            människa som blir sjuk, och det är en människa som ska komma tillbaka
            till hälsa igen. Detta måste stå i centrum. Den nationella samordnaren
            har i uppdrag att titta på alla inblandade aktörers ansvar, men
            med utgångspunkt i det som är bäst för den individ som är drabbad
            av ohälsa.
          </note>
          <note>
            Den nationella samordnaren arbetar på regeringens uppdrag för
            att se över just individens resa genom sjukförsäkringen så att
            hon eller han på allvar är i centrum och så att det regelverk
            vi har ger trygghet och ett bra stöd tillbaka till hälsa och jobb.
          </note>
          <note>
            Förra veckan kunde jag presentera en ny generaldirektör för Försäkringskassan.
            Det är otroligt viktigt att Försäkringskassan är en myndighet
            som åtnjuter högt förtroende, där medborgarna känner trygghet
            i att de får rätt stöd och där medarbetarna kan känna stolthet.
            För detta krävs att myndigheten fullgör hela sitt uppdrag, så
            som det är skrivet i instruktion, lagstiftning och myndighetens
            regleringsbrev. Det behöver finnas långsiktighet och balans i
            myndighetens olika delar.
          </note>
          <note>
            Detta har myndighetens nye chef Nils Öberg att arbeta vidare
            med, och jag har fullt förtroende för att han kommer att ta sig
            an detta arbete med full kraft. Vår sjukförsäkring ska vara trygg
            när människor är i störst behov av stöd.
          </note>
          <note>
            (Applåder)
          </note>
          <note type="speaker">
            Anf. 22 JULIA KRONLID (SD) replik:
          </note>
          <note>
            Fru talman! Låt mig börja med att tacka statsrådet Annika Strandhäll
            för att hon har tagit sig tid att delta i dagens debatter; det
            är jättebra.
          </note>
          <note>
            Det är mycket som låter bra i utredningen. Men när någon som
            har en svår cp-skada eller cancer eller vårdas på en intensivvårdsavdelning
            för hjärtstopp inte beviljas sjukpenning eller sjukersättning
            känner i alla fall jag att något måste ha gått väldigt snett i
            svensk sjukförsäkring.
          </note>
          <note>
            Anser verkligen socialförsäkringsminister Annika Strandhäll att
            det är en rimlig ordning att en person som vårdas i respirator
            på sjukhus ska köras av intensivvårdsavdelningen till Arbetsförmedlingen
            för inskrivning och om det inte kan genomföras att denna person
            förlorar sin SGI?
          </note>
          <note>
            Denna hårdföra politik drabbar framfö r allt kvinnor. Så många
            som 70 procent av alla kvinnor som ansöker om sjukersättning får
            avslag. Vi ser hur sjukskrivningar på grund av psykisk ohälsa,
            framför allt inom offentlig sektor och vård- och omsorgsyrken
            , har skjutit i höjden. Denna politik drabbar framför allt kvinnor.
            Här måste åtgärder vidtas, och vi har föreslagit flera sådana.
          </note>
          <note>
            Vad avser regeringen att göra åt dagens kvinnofientliga sjukförsäkringspolitik?
          </note>
          <note type="speaker">
            Anf. 23 Statsrådet ANNIKA STRANDHÄLL (S) replik:
          </note>
          <note>
            Fru talman! Det är givetvis inte rimligt att människor kommer
            i kläm på det sätt som beskr i vs här. Regeringen har därför vidtagit
            åtgärder för att se över de kantiga delar av lagstiftningen som
            kan leda till att människor drabbas på detta sätt. Det var därför
            jag redogjorde för de uppdrag som Mandus Frykman och Claes Jansson
            jobbar med sedan ett år tillbaka, där de ska komma med förslag
            för att människor ska känna trygghet i sjukförsäkringen.
          </note>
          <note>
            I den andra delen är det givetvis inte sjukförsäkringspolitiken
            som gör att ohälsa drabbar kvinnor, utan det är ojämställdheten
            i vårt samhälle , det vill säga att kvinnodominerade arbetsplatser
            har sämre arbetsmiljö, att ersättningsnivåerna är sämre och att
            ojämställdheten drabbar kvinnor också i privatlivet eftersom kvinnor
            fortfarande tar ett mycket större ansvar för barn, hem och familj.
          </note>
          <note>
            Även detta adresserade regeringen under förra mandatperioden
            genom att bland annat skjuta till medel till just dessa verksamheter
            och att ge Arbetsmiljöverket särskilda uppdrag för att titta på
            kvinnors arbetsmiljö inom till exempel äldreomsorgen.
          </note>
          <note>
            Regeringen har även adresserat detta på flera andra sätt, till
            exempel genom förändringar i föräldraförsäkringen med fler reserverade
            månader för kvinnor respektive män för att också ansvaret hemma
            för de små barnen ska delas mer jämställt.
          </note>
          <note>
            Det är ojämställdheten som gör att kvinnors risk för ohälsa ökar
            och att kvinnor därmed är överrepresenterade i sjukförsäkringen.
            Man måste veta vad som är hönan och ägget, Julia Kronlid. Det
            är viktigt att ha fakta rätt.
          </note>
          <note type="speaker">
            Anf. 24 JULIA KRONLID (SD) replik:
          </note>
          <note>
            Fru talman! Så socialförsäkringsminister Annika Strandhäll menar
            på fullaste allvar att man ska tvinga kvinnor ut i arbetslivet
            när barnen är så små att de knappt kan gå och att kvinnorna ska
            lämna dem på förskolan fulla dagar och vara stressade hela dagen.
            Menar du på allvar att detta skulle få ned den psykiska ohälsan
            och sjukskrivningarna bland kvinnor, Annika Strandhäll? På riktigt?
            Jag förstår inte alls.
          </note>
          <note>
            När det gäller arbetsmiljön för kvinnor håller jag absolut med
            om att det är ett stort problem. Där har vi i Sverigedemokraterna
            i vår vårbudget storsatsat för att ge bidrag till kommuner och
            regioner som går på knäna för att över huvud taget kunna ge människor
            akutvård. Om dessa kommuner och regioner ska kunna bedriva ett
            förebyggande arbetsmiljöarbete måste vi ge dem det stöd de behöver.
            Detta har regeringen inte gjort i vårbudgeten, vad jag har sett.
            Snarare drar man ned på psykiatrivården så att människor inte
            ens kan få tillgång till den rehabilitering de behöver. En kvinna
            hörde av sig till mig före denna debatt och sa att hon har väntat
            i 26 år på att få rehabilitering. Detta kan knappast vara rimligt.
          </note>
          <note>
            Min fråga är återigen: Vilka konkreta åtgärder vill regeringen
            vidta för att gå till botten med dessa problem? Vi har till exempel
            föreslagit att det ska vara en mjukare bedömning vid dag 180,
            för vi att anser att den är alldeles för hård. Varför röstar Socialdemokraterna
            nej till det? Vi har fö ­ reslagit att man ska kunna studera på
            en lägre procent med bibehållen sjuk ­ ersättning. Det röstar
            Socialdemokraterna också nej till i dag. Varför då? Vi har föreslagit
            att man ska kunna ha en flexiblare sjukskrivning där män ­ niskor
            som till exempel har cancer kan arbeta när de orkar. Detta finns
            i dag i några regioner, men vi vill ha det i hela Sverige. Det
            röstar Social ­ demokraterna också nej till i dag. Varför?
          </note>
          <note type="speaker">
            Anf. 25 Statsrådet ANNIKA STRANDHÄLL (S) replik:
          </note>
          <note>
            Fru talman! Nej, jag föreslår inte att man ska tvinga ut stackars
            kvinnor i arbetslivet när barnen är små. Vad regeringen föreslår
            är att vi ska ha en politik som medför ett mer jämställt ansvar
            även för de små barnen tillsammans med den partner som man lever
            tillsammans med, oftast en man, det vill säga att man delar mer
            lika på ansvaret för de små barnen så att både kvinnor och män
            har möjlighet att delta i arbetslivet och dessutom de facto kan
            ta ansvar för barnen hemma och ha en balans i livet.
          </note>
          <note>
            Om Julia Kronlid hade känt till statistiken hade hon vetat att
            kvinnors risk för ohälsa ökar just när barnen kommer in i familjen
            och framför allt, skulle jag vilja säga, när man får sitt andra
            barn. Vi ser att risken ökar med antalet barn i familjen, vilket
            innebär att kvinnor försöker kombinera att arbeta och att ta ansvar
            för barn, hem och familj.
          </note>
          <note>
            I den andra delen har vi har gjort mycket under den förra mandatperio
            ­ den för att se till att kvinnor ska ha bättre förutsättningar
            på de arbetsplatser som i dag genererar en ganska hög ohälsa,
            till exempel genom särskilda satsningar på äldreomsorgen och välfärden.
            Vi har skjutit till extra väl ­ färdsmiljarder och extra resurser
            till hälso- och sjukvården därför att vi ser att när behovet av
            välfärd ökar så ökar också behovet av resurser och därför att
            man ska kunna tillhandahålla en god arbetsmiljö för dem som arbetar
            där.
          </note>
          <note>
            När det gäller kantigheten i sjukförsäkringen är det precis vad
            de två utredningar jag har redogjort för tittar på, till exempel
            vad som sker vid dag 180 när man bedömer mot normalt förkommande
            arbete och särskilda skäl.
          </note>
          <note>
            (Applåder)
          </note>
          <note type="speaker">
            Anf. 26 NOOSHI DADGOSTAR (V) replik:
          </note>
          <note>
            Fru talman! Jag tycker att det är bra att socialförsäkringsministern
            är på plats i kammaren och är med i debatten – jag uppskattar
            det.
          </note>
          <note>
            Det går inte att sticka under stol med att sjukförsäkringen kanske
            är den del av regeringens politik som har fått allra kraftigast
            kritik, både under den förra mandatperioden och denna, som väl
            egentligen har halvbörjats. Under lång tid har det funnits en
            stark kritik mot de hårda reglerna i sjukförsäkringen.
          </note>
          <note>
            Jag ska nämna några av dem, till exempel det faktum att många
            får mejl från Försäkringskassan om att man tycker att de är arbetsföra.
            Men Arbetsförmedlingen tycker inte att de är arbetsföra, och då
            hamnar de mellan stolarna, som det heter. I det läget går det
            inte att göra så mycket mer än att gå till socialen, vilket innebär
            att de kanske måste sälja bostad och bil och allt vad det är.
          </note>
          <note>
            Det finns en stark kritik mot rehabkedjans eller utförsäkringskedjans
            stelbenta tidsgränser. Jag vet att socialförsäkringsministern
            hänvisar till den utredning som vi har sett vad den har kommit
            fram till. De föreslår en mindre ändring när det gäller dag 180.
            Jag vill ha ett mer utförligt svar från ministern om det finns
            fler saker som behöver göras när det gäller de administrativa
            tidsgränserna, som är väldigt stela. Människor är mycket olika.
            Även när det gäller att bryta ett ben, till exempel, kan man läka
            olika snabbt beroende på exempelvis ålder.
          </note>
          <note>
            Fler saker behöver göras utöver den utredning som har nämnts.
            Reglerna för sjukersättning är orimligt hårda. Till och med Riksrevisionen
            säger detta, och Försäkringskassan själv säger det. Det är OECD:s
            hårdaste regler: Nästan ingen får bifall på sin ansökan om sjukersättning.
          </note>
          <note>
            Detta var några saker. Vad är Annika Strandhälls egen bild av
            detta?
          </note>
          <note type="speaker">
            Anf. 27 Statsrådet ANNIKA STRANDHÄLL (S) replik:
          </note>
          <note>
            Fru talman! Vi har som sagt följt detta oerhört noga under den
            förra mandatperioden. Som jag har redogjort för var det detta
            som ledde fram till att vi vidtog ett flertal åtgärder i början
            av förra året.
          </note>
          <note>
            Det ena är att myndigheterna, både Försäkringskassan och Arbetsförmedlingen,
            har fått ett särskilt regeringsuppdrag, det så kallade nolltoleransuppdraget,
            där de ska samverka för att se till att människor inte kommer
            i kläm mellan myndigheterna. De tecknade ett sådant samverkansavtal
            i maj förra året.
          </note>
          <note>
            Det andra är att Försäkringskassan har fått ett regeringsuppdrag
            där de särskilt ska fokusera på en bättre dialog med hälso- och
            sjukvården. Det är en otroligt viktig del för att öka förståelsen
            för varandras olika bedömningar när det gäller krav på sjukintyg,
            till exempel.
          </note>
          <note>
            Utöver detta är det de två utredningar som sitter som har precis
            det uppdrag som Nooshi Dadgostar efterlyser, nämligen att titta
            på de kantigheter som finns i försäkringen, till exempel 180-dagarsgränsen
            när det gäller bedömningen av normalt förekommande arbete och
            särskilda skäl, där Claes Jansson har ett särskilt uppdrag. Men
            också Mandus Frykman har ett uppdrag, som handlar om det förebyggande,
            ända tills man möjligen kommer i fråga för insatser från Arbetsförmedlingen.
            Hans uppdrag är att se över hela processen, och han överlämnade
            sitt första delbetänkande till mig i dag. Han har en möjlighet
            att lämna förslag på lagstiftningsförändringar, förordningsförändringar
            eller andra delar för att med individen i fokus, med ökad trygghet
            för individen och med ökat förtroende för försäkringen föreslå
            förändringar.
          </note>
          <note>
            Flera av de delar som Nooshi Dadgostar pekar på är alltså under
            utredning, så att vi kan få ett underlag för att fatta beslut
            i Sveriges riksdag.
          </note>
          <note type="speaker">
            Anf. 28 NOOSHI DADGOSTAR (V) replik:
          </note>
          <note>
            Fru talman! Claes Janssons utredningsuppdrag är ganska smalt.
            Han har till exempel inte fått föreslå större ändringar av rehabkedjan.
            Är det ministerns uppfattning att fler ändringar kanske behöver
            göras i de mycket stela administrativa tidsgränserna än den enskilda
            sak som Claes Jansson nu har föreslagit när det gäller 180-dagarsgränsen?
            Är det fler saker som behöver göras?
          </note>
          <note>
            Är det rimligt att man, om man till exempel inte anmäler sig
            till Arbetsförmedlingen en viss tid, blir av med sin ersättning,
            så som var fallet också i den tidigare frågan? Eller tycker ministern
            att det behöver skötas på ett bättre sätt så att den enskilda
            försäkrade inte känner att det är på de egna axlarna som allting
            vilar? Nu känns det som att man behöver vara mycket aktiv själv
            för att få ut sina rättigheter i den sjukförsäkring vi har i dag.
          </note>
          <note>
            Hur ser ministern på att så många människor har blivit utförsäkrade
            de senaste åren? Jag sa i mitt inlägg att antalet avslag har sexfaldigats
            de senaste åren, och det är oerhört många människor som inte får
            ja på sin ansökan om sjukersättning. Ministern verkade inte bara
            stolt utan också mycket nöjd över att det var så pass många utförsäkrade,
            för då får man ned siffrorna i papperen. Är det så jag ska tolka
            ministern när det gäller antalet utförsäkrade, att det ska vara
            så här hårda regler i sjukförsäkringen? Utbildade människor får
            alltså räkna med att börja söka andra jobb, trots att de har en
            sjuksköterskeutbildning, en undersköterskeutbildning eller annan
            utbildning.
          </note>
          <note>
            Jag vill höra lite mer av ministern, eftersom det under så många
            år har varit så stora protester mot sjukförsäkringen.
          </note>
          <note type="speaker">
            Anf. 29 Statsrådet ANNIKA STRANDHÄLL (S) replik:
          </note>
          <note>
            Fru talman! Jag hoppas att Nooshi Dadgostar lyssnar på det som
            jag säger. Jag har nämligen varit mycket tydlig med att vi ska
            ha en trygg sjukförsäkring som utgår från det stöd som individen
            behöver för att ha en möjlighet att komma tillbaka till hälsa
            och arbete igen.
          </note>
          <note>
            Jag var också mycket tydlig med att vi är beredda att se över
            de delar av sjukförsäkringen som innebär att människor upplever
            oro och otrygghet och kommer i kläm. Försäkringskassan handlägger
            600 000 beslut om sjukpenning varje år. 97 procent av dem bifalls.
            Jag säger detta för att vi ska ha lite ordning på siffrorna. Men
            det innebär inte att vi inte ska göra någonting åt de fel och
            brister som finns i försäkringen.
          </note>
          <note>
            Det är precis detta som dessa två utredare har i uppdrag att
            se över. Claes Jansson har inte ett smalt uppdrag. Han har ett
            väldigt brett uppdrag, både utifrån särskilda skäl och utifrån
            normalt förekommande arbete som är de delar som i dag gör att
            människor upplever att det finns en kantighet vid dag 180. Han
            har också fler uppdrag som han ska redovisa i höst. Det kom ett
            delbetänkande i januari om särskilda skäl. Hans slutbetänkande
            kommer i höst. Det handlar bland annat om människor som har tidsbegränsade
            anställningar, och han ska föreslå en ökad trygghet i försäkringen.
          </note>
          <note>
            Mandus Frykman har möjlighet att föreslå nästan vad han vill,
            från den förebyggande delen av sjukförsäkringen och till dess
            att människor kommer till Arbetsförmedlingen. Det finns alltså
            en oerhört bred möjlighet för honom att lägga fram förslag.
          </note>
          <note>
            När det gäller sjukersättningen har det pågått ett arbete under
            förra året på Socialdepartementet där vi ser över just det faktum
            – där är jag helt och hållet överens med Nooshi Dadgostar – att
            vi har ett för lågt nybeviljande av sjukersättningar i dag, och
            regelverket behöver förändras. Jag ser fram emot att komma tillbaka
            med sådana förslag.
          </note>
          <note type="speaker">
            Anf. 30 ELISABETH BJÖRNSDOTTER RAHM (M) replik:
          </note>
          <note>
            Fru talman! Socialförsäkringsminister Strandhäll började med
            en beskrivning av den dåtida situationen då alliansregeringen
            satt vid makten. Det var inte en riktigt sanningsenlig bild, skulle
            jag vilja påstå. Göran Persson ägnade sig åt att lämna människor
            i förtidspension i stället för att se till att de rehabiliterades
            tillbaka till arbetsförmåga. Av denna anledning fortsatte vi med
            Göran Perssons utredning gällande en total omdaning av sjukförsäkringen.
          </note>
          <note>
            Jag kan konstatera att socialförsäkringsministern berättar om
            alla utredningar som pågår. Mycket har hänt, säger hon. Men det
            har gått fem år med högkonjunktur, och vi har fortfarande inte
            sett några större förändringar av den socialförsäkringsreform
            som vi har i dag. Det är fortfarande alldeles för många sjukskrivna,
            och det är alldeles för stor ojämlikhet när det gäller sjukskrivningstalen.
            Och framför allt när det gäller psykisk ohäl ­ sa är det alldeles
            för stor ojämställdhet i fråga om antalet sjukskrivna med diagnosen
            psykisk ohälsa.
          </note>
          <note type="speaker">
            Anf. 31 Statsrådet ANNIKA STRANDHÄLL (S) replik:
          </note>
          <note>
            Fru talman! Den bild som jag målade upp är helt sanningsenlig.
            De siffror som jag använde är helt sanningsenliga.
          </note>
          <note>
            För min del är det i grund och botten otroligt viktigt att människor
            naturligtvis inte ska gömmas i förtidspension eller glömmas bort
            utan att man ska till vara på människors arbetsförmåga.
          </note>
          <note>
            Faktum är att när jag tillträdde hösten 2014 var verkligheten
            den att med den politik som hade förts hade man lyckats utförsäkra
            100 000 per ­ soner, varav en mycket stor andel snurrade runt
            i försäkringen och kom in igen som nya sjukfall. Under de sista
            fyra åren med alliansregeringen öka ­ de samtidigt dessutom sjuktalen
            med 50 procent. Vi hade alltså en skarp ökning av sjuktalen och
            många utförsäkrade.
          </note>
          <note>
            Vi har i dag en situation där det absolut fort farande finns
            stora brister i sjukförsäkringen. Det finns kantigheter som måste
            bort, och det finns människor som kommer i kläm. Så ska vi inte
            ha det. Men vi ska inte heller ha en situation där människor inte
            under några omständigheter kan beviljas en sjukpenning eller en
            sjukersättning.
          </note>
          <note>
            Vi har brutit den kraftigt uppgående trend som försiggick under
            Ulf Kristerssons fyra år som socialförsäkringsminister. Vi ligger
            i dag på mellan nio och tio i sjukpenningtal. Det är en ganska
            normal nivå för ett land som Sverige. Nu ska vi se till att de
            människor som behöver stöd får rätt stöd, att de får det tidigt
            och att de inte behöver fastna i långa sjukskrivningar. Vi ska
            se till att vi får fler arbetsplatser där människor faktiskt inte
            behöver bli sjuka och att kvinnor inte ska behöva drabbas av stress
            av psykisk ohälsa. Men då måste vi satsa på välfärden. Vi måste
            se till att de som jobbar inom vård och omsorg samt inom skola
            – inom kvinnodominerade branscher – får de förutsättningar i välfärden
            som behövs för att kunna ha friska arbetsplatser och leverera
            en god välfärd. Då måste man prioritera det framför att till exempel
            sänka skatter, vilket denna regering vill göra.
          </note>
          <note type="speaker">
            Anf. 32 ELISABETH BJÖRNSDOTTER RAHM (M) replik:
          </note>
          <note>
            Fru talman! Återigen handlar retoriken om att sänka skatter och
            om att prioritera välfärd. Det är ganska tröstlöst att fortsätta
            med denna retorik i debatten utifrån att denna regering när det
            gäller satsningen på Arbetsförmedlingen inte har tillfört en krona
            till utan i stället har ägnat sig åt att säga att allt bygger
            på M-KD-budgeten. Det tycker jag är en mycket tråkig retorik.
          </note>
          <note>
            Försäkringskassan är ett grundfundament, vilket jag lyfte fram
            i mitt anförande, och det ska gå att lita på Försäkringskassan.
            Men det går inte i dag då man har ett beslutsstöd som används
            på ett rättsosäkert sätt och som ger så ojämna och så otydliga
            bedömningar. Vilken bedömning människor får beror definitivt på
            vilken handläggare som de får. Jag är inte alls stolt över Försäkringskassan
            som jag inte kan lita på och som gör så osäkra bedömningar.
          </note>
          <note>
            Jag tycker fortfarande att vi under fem år med högkonjunktur
            borde ha kunnat se betydligt fler förändringar än vad vi kan se
            i dag.
          </note>
          <note type="speaker">
            Anf. 33 Statsrådet ANNIKA STRANDHÄLL (S) replik:
          </note>
          <note>
            Fru talman! Jag tackar Elisabeth Björnsdotter Rahm för detta
            inlägg.
          </note>
          <note>
            Jag vill bara vara mycket tydlig med det beslutsstöd som har
            tagits upp vid flera tillfällen i denna debatt. Riksrevisionen
            pekar bland annat på att det inte används lika över landet. Det
            var en kritik. Det tar dessutom kanske inte hänsyn till samsjuklighet,
            utan man riktar in sig på en huvuddiagnos.
          </note>
          <note>
            Det kan då ändå vara viktigt att känna till att Socialstyrelsen
            i dag har ett permanent uppdrag att se över det försäkringsmedicinska
            beslutsstödet. Socialstyrelsen fick också extra medel och en permanent
            förstärkning av just detta uppdrag i höstens budget. Man kan säga
            att Socialstyrelsen under de senaste åren har utvecklat sitt arbete
            med försäkringsmedicinskt beslutsstöd. De har också gett Karolinska
            institutet i uppdrag att följa detta beslutsstöd. Det pågår också
            flera utvärderingar och utvecklingsarbeten mellan Försäkringskassan
            och andra aktörer för att få detta att fungera så bra som möjligt,
            eftersom det är ett viktigt verktyg. Det kan vi väl vara överens
            om?
          </note>
          <note>
            Jag känner mig mycket trygg med att Försäkringskassan tar påpekandena
            på stort allvar och att det är en professionell myndighet som
            vill utvecklas och göra saker och ting bättre. Jag tror också
            att man behöver vara lite försiktig i retoriken emellanåt.
          </note>
          <note>
            Vi har gjort oerhört mycket de senaste fem åren för att renovera
            sjukförsäkringen, men vi är långt ifrån nöjda. Regeringen kommer
            att fortsätta den här mandatperioden med att förbättra sjukförsäkringen
            och se till att människor upplever trygghet och får det stöd som
            de behöver. Det är min målsättning.
          </note>
          <note>
            (Applåder)
          </note>
          <note type="speaker">
            Anf. 34 SOLVEIG ZANDER (C) replik:
          </note>
          <note>
            Fru talman! Det var intressant att lyssna till ministern. Det
            kanske mest intressanta var att vi nu fick höra varför Ann-Marie
            Begler blivit avskedad eller dumpad. Det var för att Försäkringskassan
            inte såg till att samordningsansvaret fungerade.
          </note>
          <note>
            Försäkringskassans samordningsansvar är en viktig del i sjukskrivningsprocessen,
            och ministern berörde detta väldigt väl. Vad innebär samordningsansvar?
            Det betyder ju inte att Försäkringskassan kan bestämma över arbetsgivarens
            arbetsmiljöansvar eller vad arbetsgivaren ska göra. Det betyder
            inte heller att de långa vårdköerna blir kortare eller att tillgängligheten
            till vården blir snabbare. Och det här med hur läkarintygen tolkas
            är det väl heller inte samordningsansvaret som ska rätta till?
          </note>
          <note>
            Det här kan man inte ha behövt fem år för att ändra på. På alliansre
            ­ ger ­ ingens tid kom det kritik från de nuvarande regeringspartierna.
            Man skyll ­ de på rehabiliteringskedjan och många andra saker.
            Detta kan inte ha tagit fem år. Och inte kan det behövas en speciell
            samordnare för att få informa ­ tion om att samordningsansvaret
            som Försäkringskassan har inte löser pro ­ blemen. Vad har ministern
            för synpunkter på det?
          </note>
          <note type="speaker">
            Anf. 35 Statsrådet ANNIKA STRANDHÄLL (S) replik:
          </note>
          <note>
            Fru talman! Jag tackar Solveig Zander för hennes inlägg. Det
            är viktigt att vi håller tungan rätt i mun när vi benämner våra
            generaldirektörer och deras anställningsformer. Det är ingen som
            har vare sig avskedat eller dumpat någon. Ann-Marie Begler är
            anställd som generaldirektör i Reger ­ ingskansliet sedan lite
            mer än ett år tillbaka. Hon är varken den första eller den sista
            generaldirektör som man av olika skäl flyttat på när man velat
            byta ledarskap eller inriktning för en svensk myndighet. Det ska
            vi vara noga med.
          </note>
          <note>
            Det handlar väldigt mycket om att Försäkringskassan måste klara
            av att balansera två av sina kärnuppdrag. Det ena är att pröva
            rätten till ersättning i sjukförsäkringen enligt de försäkringsvillkor
            som man har. Det and ­ ra är ett lagstadgat uppdrag att samordna
            insatser kring individen för att man ska få det stöd som man behöver
            för att komma tillbaka till hälsa och arbete igen. Det betyder
            inte att man ska ta över ansvaret från hälso- och sjukvården,
            från arbetsgivarna eller från företagshälsovården. Men det betyder
            att man har ett ansvar för att se till att insatserna kommer till
            stånd och att samverkan och samarbete med olika aktörer fungerar
            på ett bra sätt, oavsett om det gäller funktionshindersorganisationer,
            hälso- och sjukvård eller arbetsförmedling. Det är ett lagstadgat
            ansvar man har. Den balansen måste fungera. Det är också en anledning
            till att vi nu har förändrat och förtydligat styrningen av Försäkringskassan;
            den här balansen måste bli bättre.
          </note>
          <note type="speaker">
            Anf. 36 SOLVEIG ZANDER (C) replik:
          </note>
          <note>
            Fru talman! Samordningsansvaret fortsätter, säger ministern.
            Man ska samordna insatserna. Men man kan samordna insatser hur
            mycket som helst när det till exempel är så att arbetsgivaren
            inte får ta del av vad sjuk ­ intyget innebär och vad som står
            i sjukintyget; det är inte någonting som är obligatoriskt. Försäkringskassan
            har ingen möjlighet att på egen hand visa exempelvis arbetsgivaren
            vad som står i sjukintyget. Det är inte sam ­ ordningsansvaret
            som ser till att man kommer fortare till vården, insats ­ erna,
            rehabiliteringen eller vad nu ministern kan kalla det för. Det
            är ju någonting annat som behövs än att Försäkringskassan ska
            samordna in ­ satser. Det är snabbheten i processen som är det
            viktiga. Det har vi vittnat om här, alla som varit uppe i talarstolen
            tidigare, och ministern har ju suttit och lyssnat på vad alla
            våra ledamöter har sagt.
          </note>
          <note>
            Det finns brister i Försäkringskassans hantering. Men ansvaret
            för att personer ska komma tillbaka till jobb fortare är inte
            detsamma som samordningsansvaret, hur mycket än ministern trycker
            på detta, utan det är andra delar i sjukskrivningsprocessen som
            det måste göras någonting åt. Kan man inte komma till vården,
            finns det ingen möjlighet att få den hjälp och det stöd man behöver,
            då hjälper det ju inte hur mycket samordningsansvar det än finns.
            Om inte arbetsgivaren får ta del av vad sjukintyget innebär, hur
            ska då arbetsgivaren kunna vidta åtgärder?
          </note>
          <note>
            Nej, ministern, det kan inte ta fem år att ändra detta.
          </note>
          <note type="speaker">
            Anf. 37 Statsrådet ANNIKA STRANDHÄLL (S) replik:
          </note>
          <note>
            Fru talman! Nej, och det är heller inget som har tagit fem år.
            Försäkringskassan har under de här åren haft det lagstadgade uppdrag
            som man även tidigare haft. Men när man som regering ser att det
            finns obalanser eller brister, vilket vi har sett under de senaste
            två och ett halvt åren, måste man agera, vilket också är precis
            vad regeringen har gjort genom att ge förtydligande uppdrag till
            den myndighet som enligt lagen har samordningsansvaret. Det så
            kallade nolltoleransuppdraget ledde under förra året fram till
            ett samverkansavtal mellan Arbetsförmedlingen och Försäkringskassan.
            Dialoguppdraget, som regeringen gav till myndigheten förra året,
            handlar om relationen med hälso- och sjukvården, med anledning
            av diskussionerna vad gäller sjukintygen.
          </note>
          <note>
            När det gäller hela sjukskrivningsprocessen och vem det är som
            möjligtvis kan göra måste varje aktör ta sin del, men man måste
            också tala med varandra. Mandus Frykman har fått uppdraget som
            nationell samordnare för sjukskrivningsprocessen och lämnade sitt
            första delbetänkande i dag. Det handlar om att titta på hela processen
            och vad vi behöver få på plats för förändringar för att vi i framtiden
            ska slippa den typ av kantigheter och obalanser som vi har sett
            de senaste två och ett halvt åren.
          </note>
          <note>
            Sjukförsäkringen har varit uppe till debatt de senaste kanske
            10–15 åren. Vi behöver skapa stabilitet och långsiktighet, och
            det är det som är regeringens mål under den här mandatperioden.
            Försäkringskassan behöver ta sitt ansvar, och de andra aktörerna
            behöver ta sitt. Framför allt behöver de kommunicera med varandra,
            så att individer inte kommer i kläm. Det kravet ställer regeringen
            på alla aktörer.
          </note>
          <note>
            (Applåder)
          </note>
          <note type="speaker">
            Anf. 38 BARBRO WESTERHOLM (L) replik:
          </note>
          <note>
            Fru talman! Jag fick inte riktigt svar på alla de frågor jag
            ställde i mitt huvudanförande, så nu måste jag ta den här repliktiden,
            vad än talmannen tycker om dagens tidsschema.
          </note>
          <note>
            Detta med samordningen har diskuterats så mycket att jag inte
            tar upp det. Men det hållbara arbetslivet över tid och arbetsmedicinens
            roll vill jag gärna fråga lite mer om. Som jag sa i huvudanförandet
            är arbetsmedicinarna och den övriga personalen visserligen inte
            utdöende men en väldigt liten resurs i dag jämfört med för sisådär
            20 år sedan. De har dock en oerhört viktig kunskap om olika arbetsplatsers
            utformning och innehåll i relation till hälsan hos dem som arbetar
            där. De är också en viktig kunskapsförmedlare till primärvården.
            Väldigt få läkare och sjuksköterskor i primärvården vet särskilt
            mycket, om ens något, om hur det är på arbetsplatserna med vilka
            krav som ställs och hur man kan förebygga ohälsa.
          </note>
          <note>
            Jag vill mena att det är en kår som också betyder mycket för
            Försäkringskassan och Arbetsförmedlingen när man nu ska försöka
            samordna insatser för att människor ska fortsätta att arbeta.
            Jag vill gärna höra Annika Strandhälls synpunkter här. Hur återuppväcker
            vi den här specialiteten?
          </note>
          <note type="speaker">
            Anf. 39 Statsrådet ANNIKA STRANDHÄLL (S) replik:
          </note>
          <note>
            Fru talman! Tack, Barbro Westerholm, för att du lyfter in de
            här perspektiven! Jag är glad att du tog din repliktid så att
            det blev ett naturligt sätt för mig att svara på detta. Det är
            otroligt viktiga frågor.
          </note>
          <note>
            Den ena delen är att slutbetänkandet från Utredningen för h ållbart
            arbetsliv över tid togs emot i januari. Det bereds just nu i Regeringskansliet
            och kommer att remitteras. Jag ska komma tillbaka till det lite
            kort strax. Jag tror att du ändå är inne på några viktiga delar.
          </note>
          <note>
            Den andra delen som du lyfter upp är arbetsmedicinens otroligt
            viktiga roll och hur vi kan stödja utvecklingen inom företagshälsovården
            på olika sätt.
          </note>
          <note>
            När det gäller företagshälsovårdsfrågan och också kompetensförsörjningsfrågan
            kopplat till företagshälsovården är det frågor som ligger särskilt
            på den nya Myndigheten för arbetsmiljökunskap, Mynak, som inrättades
            för en kortare tid sedan.
          </note>
          <note>
            Jag vill också tillägga att även vår nationella samordnare för
            sjukskrivningsprocessen, vars första delbetänkande vi mottog i
            dag, lyfter fram detta som en central del i det fortsatta arbete
            som han nu kommer att göra.
          </note>
          <note>
            Vi har en enormt hög medelålder bland våra företagshälsovårdsläkare,
            som Barbro Westerholm känner till. Jag tror att den ligger på
            över 70 år. Det är en utdöende profession i ett samhälle där arbetsmarknaden
            förändras i väldigt snabb takt. Människor lever och arbetar till
            exempel allt längre med kroniska sjukdomar. Vi behöver få ordning
            och reda på det.
          </note>
          <note>
            Det ska också tilläggas att vi har påbörjat ett arbete mellan
            flera departement som också är kopplat till pensionsöverenskommelsen
            där vi tittar på hur vi åstadkommer ett mer hållbart arbetsliv.
            Även där kommer företagshälsovården och arbetsmedicinen vara en
            central del.
          </note>
          <note type="speaker">
            Anf. 40 BARBRO WESTERHOLM (L) replik:
          </note>
          <note>
            Fru talman! Det är väldigt bra att det finns en fortsättning
            här och att det finns saker och ting på gång. Den äldsta arbetsmedicinaren
            som har varit aktiv väldigt länge är 94 år. Det går inte att bygga
            framtiden riktigt på alla dem som officiellt har lämnat arbetslivet.
          </note>
          <note>
            Det här med huvudman är väldigt viktigt. Det måste ordnas ST-utbildningar
            för de kommande. Här känner inte regionerna något ansvar för det.
            Det måste regeringen på något sätt göra något åt.
          </note>
          <note>
            Att jag tog upp frågan om utredningar är för att det i betänkanden
            avstyrks motioner med motiveringen: Frågan bereds i Regeringskansliet
            – punkt. Då vet vi inte någonting om vad som pågår. Det var därför
            som det är så bra att ansvarig minister är här och kan berätta
            lite mer om vad som händer.
          </note>
          <note>
            Jag inser att med utredningar som inte har gått ut på remiss
            ännu har det inte hänt så mycket. Men bara det att vi får veta
            att det inte har gått ut på remiss än är också information. Då
            vet vi vilket tålamod vi ska ha när vi väntar på svaren. Det är
            bra.
          </note>
          <note>
            Jag fick inte svar på min fråga om företagare och trygghet.
          </note>
          <note type="speaker">
            Anf. 41 Statsrådet ANNIKA STRANDHÄLL (S) replik:
          </note>
          <note>
            Fru talman! Det skulle jag precis återkomma till. Den utredning
            som Jennie Nilsson ledde tidigare, men som jag tror nu leds av
            generaldirektören för Tillväxtverket, tillsatte vi under förra
            mandatperioden.
          </note>
          <note>
            Mycket av det uppdrag som den har kommer från den parlamentariska
            socialförsäkringsutredningen. Den ska titta på hur vi kan stärka
            företagares skydd kopplat till socialförsäkringssystemet. Den
            utredningen ligger formellt sett på Näringsdepartementet. Den
            ska tas emot efter sommaren.
          </note>
          <note>
            Jag är enig med Barbro Westerholm om att det är en viktig del
            för att skapa trygghet oavsett vad det är för typ av företag man
            bedriver eller anställningsform man har. I dag är det alltjämt
            så – vilket vi tittar en del på med anledning av den parlamentariska
            socialförsäkringsutredningens arbete – att människor förutsätts
            nästan fortfarande vara heltids- och tillsvidareanställda för
            att kunna nyttja alla förmåner.
          </note>
          <note>
            Vi måste se till att vi har ett socialförsäkringssystem som är
            modernt och går i takt med tiden. Tack för bra, relevanta och
            viktiga frågor.
          </note>
          <note>
            (Applåder)
          </note>
          <note type="speaker">
            Anf. 42 SULTAN KAYHAN (S):
          </note>
          <note>
            Fru talman! Maria, Erik, Margareta och Laila. Alltför ofta glöms
            människan bort när vi talar om siffror och system i den här kammaren.
            Det är människor som drabbas av sjukdom och andra svåra situationer
            som drabbas återigen när de trygghetssystem vi talar om inte fungerar.
          </note>
          <note>
            Jag kom i kontakt med många sjukskrivna i ett tidigare arbete
            som sjukpenninghandläggare. När man jobbar med människor som hamnat
            i svåra situationer följer det perspektivet med en hela livet.
            Alla som jobbar med människor inom vården, på myndigheter, i kommuner
            och med fackliga uppdrag vet precis vad jag menar.
          </note>
          <note>
            När livet tar en ny vändning krävs ett fungerande trygghetssystem.
            Som socialdemokrat står jag för att den som är sjuk inte också
            ska bli fattig. Det handlar om att omfördela resurser, och det
            handlar om jämlikhet. En fungerande sjukförsäkring är grundläggande
            för vårt välfärdssamhälle. När sjukförsäkringen tvärtom inte fungerar
            kan man räkna med att ojämlikheten ökar.
          </note>
          <note>
            Fru talman! Jag vill uppmärksamma några av de motioner jag skrivit
            med förslag på förändringar i sjukförsäkringen. En av de motioner
            som kommer att avslås i dag handlar om att det saknas en total
            överblick över våra trygghetssystem.
          </note>
          <note>
            När en person som är sjukskriven bedöms av Försäkringskassan
            ha arbetsförmåga och nekas sjukpenning, men inte kan återgå till
            sitt arbete, hänvisas den till Arbetsförmedlingen. Om Arbetsförmedlingen
            bedömer att samma person inte har arbetsförmåga på grund av sjukdom
            faller individen plötsligt mellan stolarna.
          </note>
          <note>
            Det behöver införas ett helhetsansvar för individen, och det
            är dags att myndigheterna inför samma definition av arbetsförmåga.
            Vi behöver även skapa större trygghet genom att möjliggöra omställning
            för den som inte klarar sitt eget jobb men som skulle kunna klara
            av ett annat jobb efter en tids omställning.
          </note>
          <note>
            Fru talman! Ett annat stort problem är kommunikationen mellan
            sjukvården och Försäkringskassan. Läkare får komplettera alldeles
            för många läkarintyg. Det tar väldigt mycket tid för både Försäkringskassan
            och sjukvården. Det skapar frustration, och i slutändan drabbar
            det individen som är sjukskriven. Därför behöver problemet lösas.
          </note>
          <note>
            Läkare uppfattar ofta sjukskrivning som en krånglig uppgift.
            Det kan ­ ske inte är så konstigt med tanke på att läkare bara
            får en halvdagsutbildning i sjukförsäkringen. Det behövs en längre
            utbildning för alla blivande läkare. Jag tror också att det behövs
            uppföljande seminarier för mer erfarna läkare.
          </note>
          <note>
            Sjukskrivningsprocesessen skulle även kunna styras om så att
            alla läkare i fortsättningen kan sjukskriva från första sjukdagen
            men att läkare som är mer insatta i försäkringsmedicin tar över
            när sjukskrivningen riskerar att bli längre.
          </note>
          <note>
            Även Försäkringskassan behöver se över sitt arbetssätt och samarbeta
            bättre med sjukvården. Socialstyrelsens försäkringsmedicinska
            beslutsstöd behöver anpassas för att undvika generaliseringar
            av diagnoser, efter ­ som människor reagerar olika och har olika
            förutsättningar för tillfrisknande.
          </note>
          <note>
            Fru talman! Jag vill avsluta med att lyfta fram en motion med
            samma budskap som i samtliga motioner jag skrivit, att den som
            blir sjuk inte ska bli fattig. Det nuvarande regelverket är ur
            vissa avseenden inte anpassat efter hur samhället ser ut.
          </note>
          <note>
            Det kan exempelvis ta längre tid att få vård än vad rehabiliteringskedjan
            tillåter. Det är svårt att få ett helt nytt arbete med andra arbetsuppgifter
            utan att först ha en tid av omställning. Det är oklart vad normalt
            förekommande arbeten innebär, och siffermål gör inte människor
            friskare. Vi behöver förändra i samtliga delar.
          </note>
          <note>
            Fru talman! Regeringen har tillsatt en utredning som ska se över
            sjukförsäkringen och lägga fram skarpa förslag. Det tycker jag
            är bra.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 5.)
          </note>
          <note>
            § 3 Ekonomisk familjepolitik
          </note>
          <note>
            Socialförsäkringsutskottets betänkande 2018/19:SfU21
          </note>
          <note>
            Ekonomisk familjepolitik
          </note>
          <note>
            föredrogs.
          </note>
          <note type="speaker">
            Anf. 43 ANN-SOFIE ALM (M):
          </note>
          <note>
            Fru talman! Jag ställer mig bakom samtliga reservationer som
            Moderaterna har anfört, men för tids vinnande yrkar jag bifall
            endast till reservation nr 7 av Moderaterna och Centerpartiet.
          </note>
          <note>
            Jag ska till att börja med tala om föräldraförsäkringen. Dess
            viktigaste funktion är att barnet ska få en trygg första tid i
            livet tillsammans med sina föräldrar. Det finns även andra samhällsperspektiv,
            såsom att födelsetalen ska upprätthållas, att kvinnor ska ha en
            fast förankring på arbetsmarknaden och att jämställdheten mellan
            kvinnor och män ska öka.
          </note>
          <note>
            Politikens roll är inte att besluta över huvudet på folk vad
            som är bäst för varje individ. Alla familjer är olika, och alla
            barn är unika. Det finns dock stora problem kopplade till det
            ojämna uttaget i föräldrapenningen. Vi vet att skillnaderna i
            uttag får långtgående konsekvenser för kvinnors karriärmöjligheter,
            löneutveckling och framtida pensionsinkomst.
          </note>
          <note>
            Just de här skillnaderna spelar också stor roll i de skillnader
            mellan män och kvinnor vi ser i ohälsa och i sjukfrånvaro. Mycket
            tyder på att kvinnors högre sjukfrånvaro i många fall har inslag
            av såväl medicinska som sociala och ekonomiska aspekter. Ett mer
            jämställt föräldraskap är därför viktigt som utgångspunkt inte
            bara av rättviseskäl utan också för att det finns ett samhällsekonomiskt
            intresse.
          </note>
          <note>
            Även om det ojämna uttaget är ett problem ur jämställdhetssynpunkt
            är det samtidigt ytterst tveksamt om detta kan lösas med ytterligare
            kvotering. Det går nämligen stick i stäv med barnets bästa. Siffror
            visar tydligt att många barn går miste om tid hemma med föräldrarna
            när den ena föräldern inte har möjlighet att stanna hemma och
            därför inte tar ut några dagar alls. Bättre då är att satsa på
            reformer som underlättar för båda föräldrarna att vara närvarande.
          </note>
          <note>
            Sverige har den högsta sysselsättningsgraden i EU bland kvinnor.
            Svenska kvinnor arbetar i hög grad under småbarnsåren. Ett arbete
            ökar kvinnors ekonomiska självständighet och deras möjligheter
            att forma samhället och sina egna liv. Arbete är en stabil hörnsten
            i ett jämställt sam ­ häl ­ le.
          </note>
          <note>
            Kvinnor förvärvsarbetar trots detta i mindre utsträckning än
            män. Det gäller inte minst utrikes födda kvinnor, som har en sysselsättningsgrad
            som är 23 procentenheter lägre än inrikes födda kvinnor. Många
            kommer inte ens in på arbetsmarknaden för att få sitt första jobb.
            Denna fattigdomsfälla kan inte accepteras. I Sverige ska klassresor
            göras möjliga.
          </note>
          <note>
            För den som inte har kommit in på arbetsmarknaden är det avgörande
            att det är lätt att lämna barnen på förskola och att drivkrafterna
            för att söka arbete är tydliga. Långa tider av frånvaro på arbetsmarknaden
            leder till att trösklarna in till jobb blir allt högre, och risken
            för utanförskap ökar markant.
          </note>
          <note>
            För att stärka arbetslinjen och jämställdheten för dem som aldrig
            har fått sitt första jobb bör därför en växling göras mellan begränsad
            föräldrapenning för dem utan arbetsinkomst och utökad rätt till
            förskola för barn med långvarigt arbetslösa föräldrar.
          </note>
          <note>
            Beräkningar visar att om gapet i sysselsättning mellan inrikes
            och utrikes födda kvinnor skulle slutas skulle det innebära en
            bnp-ökning med svindlande 93 miljarder kronor. Det kan vi jämföra
            med den utökade familjeveckan, som dels skulle kosta 7 miljarder
            kronor fullt utnyttjad, dels skulle minska bnp med 53 miljarder
            kronor. Det är rätt svindlande, det också.
          </note>
          <note>
            Sverige har en generös föräldraförsäkring. Men kvinnor tar ut
            74 procent av den totala tiden. Kvinnor är lediga i totalt femton
            månader, men uttaget av föräldrapenning motsvarar nio och en halv
            månad. Om man gör matematiken där väntar, som alla förstår, en
            minskad pension för kvinnor.
          </note>
          <note>
            Med regeringens förslag om familjevecka bli föräldraledigheten
            ännu längre. Jag undrar därför, fru talman, om statsrådet Annika
            Strandhäll ser att det finns en ökad risk i att familjeveckan
            blir ytterligare en kvinnopen ­ sionsfälla.
          </note>
          <note>
            Det finns ett tydligt begränsat uttag av föräldrapenning bland
            dem som driver företag. En egenföretagare som är ledig för vård
            av barn kan vara tvungen att utföra visst arbete i företaget.
            Detta är inte möjligt med nuvarande regler. Det finns därför ett
            behov av att anpassa föräldraförsäkringen efter företagarnas villkor
            så att de, åtminstone i begränsad omfattning, kan bedriva viss
            verksamhet i företaget utan att förlora sin föräldrapenning. Det
            skulle bidra till ett mer jämställt uttag och till fler närvarande
            pappor.
          </note>
          <note>
            Ibland går inte saker och ting som man har tänkt sig. För många
            är en separation med barn involverade en mycket känslomässig och
            krävande process. Här har vi ett tydligt behov av en reform som
            innebär att fler frånvarande föräldrar tar ett tydligare ekonomiskt
            ansvar fullt ut för sina barn. Dagens system med underhållsbidrag
            och underhållsstöd, där föräldrarna kan välja utifrån egen ekonomisk
            situation, är konfliktdrivande. Vårt förslag är en utredd modell
            där fler föräldrar betalar underhåll som motsvarar den egna levnadsstandarden.
          </note>
          <note>
            Ett beslut om en separation är tufft nog när barn är inblandade.
            Föräldrar ska inte behöva bråka för att vi har skapat krångliga
            regelverk.
          </note>
          <note>
            (Applåder)
          </note>
          <note type="speaker">
            Anf. 44 LINDA LINDBERG (SD):
          </note>
          <note>
            Fru talman! Vi debatterar nu socialförsäkringsutskottets betänkande
            Ekonomisk familjepolitik . Jag vill börja med att yrka bifall
            till reservation 6 gällande kvoterad föräldraförsäkring, men vi
            står givetvis bakom samtliga våra reservationer.
          </note>
          <note>
            Det är dags att svensk familjepolitik åter fokuserar på det som
            den är avsedd för: att underlätta och stödja familjer. Vi ska
            inte försvåra och sätta käppar i hjulen, som en del partier i
            denna kammare har en tendens att göra.
          </note>
          <note>
            Sverigedemokraterna har tidigt haft barnets bästa i fokus och
            utgår alltid från det. Vi har i betänkandet en rad goda förslag
            som just förbättrar och öppnar för flexibilitet så att varje unik
            familj ges bästa förmåga att få ihop sin vardag.
          </note>
          <note>
            Vad jag vill lyfta fram lite extra är något som dessutom är väldigt
            kvinnovänligt – och något som vår feministiska regering säger
            nej till. Det handlar om att ge alla gravida kvinnor rätt till
            tio dagars graviditetspeng som fritt kan tas ut en månad före
            beräknad förlossning.
          </note>
          <note>
            Vi vet, inte minst jag själv, att den sista tiden i graviditeten
            är både tung och arbetsam, särskilt i kombination med en heltidstjänst.
            Samtidigt har man allt som oftast en inre stress och en önskan
            att förbereda dels sig själv, dels sitt hem så att familjen får
            en harmonisk start tillsammans med sin bebis. Det är såklart individuellt
            hur graviditeten tar sig uttryck. Men vår ambition är att stärka
            möjligheten till förberedelse, då vi vet att lugn och harmoni
            ger goda förutsättningar för både mamman och det väntade barnet.
          </note>
          <note>
            Dessa tio dagar menar vi ska ges oavsett om man har besvär eller
            ej. Parallellt med detta vill vi även göra det lättare för gravida
            att få den graviditetspenning beviljad som finns i dag men som
            är ganska svår att få, vilket leder till att kvinnor arbetar långt
            in i sin graviditet eller tar ut föräldraledighetsdagar för att
            få lite andrum. Det tycker vi är synd, det är egentligen meningen
            att dessa dagar ska tas ut efter det att barnet är fött.
          </note>
          <note>
            Sverigedemokraterna vill, som ni alla vet, helt avkvotera föräldraförsäkringen
            . Kvoteringen är någonting som Socialdemokraterna krampaktigt
            håller fast vid och nu även driver på EU-nivå. Det är inget annat
            än arbetsmarknadspolitiska åtgärder, vilket i sig är ett viktigt
            område, men de hör egentligen inte riktigt hemma i familjepolitiken.
            Vi menar att kvoterade dagar inte utgår från familjens bästa utan
            försvårar och begränsar familjers vardagsliv. Vi politiker måste
            sluta lägga oss i hur familjer planerar sitt familjepussel. Vi
            måste i stället börja sända signaler till mammor, och pappor också
            för den delen, att det är helt okej att vara hemma med sina barn.
            Det är inte fult att vara föräldraledig.
          </note>
          <note>
            Jag får ofta höra hur trötta och utarbetade mammor är. Jag pratade
            med en förskolefröken häromdagen som sa följande: ”Jag ser så
            många stressa ­ de och utslitna småbarnsföräldrar som rasar en
            efter en. Vi har små bebisar här som inte ens hunnit lära sig
            att gå, som lämnas här på avdelningen hela veckor från morgon
            till kväll och som är här i alldeles för stora barn ­ grupper.”
          </note>
          <note>
            Detta kan omöjligen vara rätt väg att gå. Föräldrar, främst mammor,
            ska göra karriär, ha egentid och sina fritidsaktiviteter och ha
            det perfekta hemmet – man ska vara komplett, helt enkelt. Det
            är någonting som är helt omöjligt och som lätt leder till att
            man går in i den omtalade väggen – på tal om den ökade psykiska
            ohälsan.
          </note>
          <note>
            Vi från politiskt håll måste i stället börja uppmuntra alla till
            att njuta av småbarnsåren, vilket de flesta innerst inne längtar
            efter att få göra och vill mest av allt. Här vill vi skapa ekonomiska
            förutsättningar, till exempel genom att barnomsorgspengen ska
            kunna beviljas till föräldrar med barn mellan ett och tre år för
            att de ska kunna vara hemma längre och ansvara för omsorgen i
            hemmet.
          </note>
          <note>
            Sverige har i grunden en generös familjepolitik, men regeringens
            retorik om att det är kvinnofientligt och en kvinnofälla att vara
            hemma med sina barn stressar snarare upp våra mammor till att
            så fort som möjligt återgå till arbete för att, som det förväntas
            av oss, passa in i den mall som uppmålas.
          </note>
          <note>
            Socialdemokrater, hur kan ni anse det vara en kvinnofälla att
            vara hemma med sina barn under småbarnsåren? Det förstår inte
            jag.
          </note>
          <note>
            Fru talman! Givetvis vill jag och Sverigedemokraterna understryka
            och poängtera att vi ser det som både viktigt och självklart att
            båda föräldrarna gemensamt tar ansvar för sina barn, inte bara
            under småbarnsåren utan tills de når vuxen ålder – om inte livet
            ut, såklart.
          </note>
          <note>
            Uttag av föräldraförsäkring innebär såklart en lägre inkomst,
            och de ekonomiska förutsättningarna spelar ofta en stor roll när
            föräldrar fördelar sina dagar sinsemellan. För att det ska spela
            lite mindre roll rent ekonomiskt menar vi att det finns andra
            vägar att gå än att kvotera.
          </note>
          <note>
            Fru talman! Exempelvis vill vi öka ersättningen från 80 procent
            av lönen till 85 procent. Vi vill höja inkomsttaket från tio till
            tolv prisbasbelopp, vilket gör att de med högre inkomst inte förlorar
            lika mycket på att vara hemma. Ofta är det nog så att man anpassar
            sin vardag utifrån den inkomst man har. Det kan innebära att det
            blir en stor ekonomisk utmaning beroende på vem av föräldrarna
            som tar ut ledighet, speciellt om inkomsterna skiljer sig markant
            åt. Det kan i sin tur leda till att den familjen helt enkelt inte
            kan ta ut alla föräldradagar, vilket inte är något annat än en
            förlust för familjen.
          </note>
          <note>
            I dag har papporna ingen laglig rätt till ledighet för mödravårdsbesök
            utan får hoppas på att arbetsgivaren är förstående. Det är säkerligen
            inte ett problem allt som oftast, men det beslutet menar vi ska
            ligga på föräldern och inte på arbetsgivaren. För oss är det självklart
            att båda föräldrarna är med då graviditeten bekräftas och likaså
            på de första ultraljuden. Därför föreslår vi en sådan lagändring.
            Det är väl jämställdhet om något.
          </note>
          <note>
            Fru talman och kära kollegor i utskottet! Vi ser i betänkandet
            att även andra partier har liknande ambitioner. Låt oss tillsammans
            få en familjepolitik med barnets bästa i fokus där varje unik
            familj kan forma sitt livspussel utan politiker i vardagsrumssoffan.
            Vi ska skapa möjligheter och flexibilitet, inte tvärtom.
          </note>
          <note>
            (Applåder)
          </note>
          <note>
            (forts. § 6)
          </note>
          <note>
            Ajournering
          </note>
          <note>
            Kammaren beslutade kl. 15.25 på förslag av förste vice talmannen
            att ajournera sammanträdet till kl. 15.30, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 15.30.
          </note>
          <note>
            § 4 Beslut om ärenden som slutdebatterats den 2 maj
          </note>
          <note>
            CU12 Planering och byggande
          </note>
          <note>
            Punkt 4 (Riktlinjer i planarbetet)
          </note>
          <note>
            1. utskottet
          </note>
          <note>
            2. res. 7 (M)
          </note>
          <note>
            Votering:
          </note>
          <note>
            190 för utskottet
          </note>
          <note>
            61 för res. 7
          </note>
          <note>
            59 avstod
          </note>
          <note>
            39 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 26 C, 26 V, 20 KD, 16 L, 14 MP
          </note>
          <note>
            För res. 7: 61 M
          </note>
          <note>
            Avstod: 59 SD
          </note>
          <note>
            Frånvarande: 12 S, 9 M, 3 SD, 5 C, 2 V, 2 KD, 3 L, 2 MP, 1 -
          </note>
          <note>
            Helena Vilhelmsson (C) och Helena Gellerman (L) anmälde att de
            avsett att rösta ja men markerats som frånvarande.
          </note>
          <note>
            Punkt 5 (Medborgarinflytande och vissa andra intressen vid fysisk
            planering)
          </note>
          <note>
            1. utskottet
          </note>
          <note>
            2. res. 11 (L)
          </note>
          <note>
            Votering:
          </note>
          <note>
            209 för utskottet
          </note>
          <note>
            17 för res. 11
          </note>
          <note>
            85 avstod
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 26 C, 20 KD, 14 MP
          </note>
          <note>
            För res. 11: 17 L
          </note>
          <note>
            Avstod: 59 SD, 26 V
          </note>
          <note>
            Frånvarande: 12 S, 9 M, 3 SD, 5 C, 2 V, 2 KD, 2 L ,2 MP, 1 -
          </note>
          <note>
            Helena Vilhelmsson (C) anmälde att hon avsett att rösta ja men
            markerats som frånvarande.
          </note>
          <note>
            Punkt 8 (Regionplanering)
          </note>
          <note>
            1. utskottet
          </note>
          <note>
            2. res. 18 (V)
          </note>
          <note>
            Votering:
          </note>
          <note>
            286 för utskottet
          </note>
          <note>
            26 för res. 18
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 59 SD, 27 C, 20 KD, 17 L, 14 MP
          </note>
          <note>
            För res. 18: 26 V
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 14 (Frågor om buller)
          </note>
          <note>
            1. utskottet
          </note>
          <note>
            2. res. 31 (C)
          </note>
          <note>
            Votering:
          </note>
          <note>
            207 för utskottet
          </note>
          <note>
            27 för res. 31
          </note>
          <note>
            78 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 59 SD, 26 V, 20 KD, 14 MP
          </note>
          <note>
            För res. 31: 27 C
          </note>
          <note>
            Avstod: 61 M, 17 L
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 15 (Regler för bygglov och anmälningsärenden)
          </note>
          <note>
            1. utskottet
          </note>
          <note>
            2. res. 34 (SD)
          </note>
          <note>
            Votering:
          </note>
          <note>
            129 för utskottet
          </note>
          <note>
            59 för res. 34
          </note>
          <note>
            124 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 26 V, 1 KD, 14 MP
          </note>
          <note>
            För res. 34: 59 SD
          </note>
          <note>
            Avstod: 61 M, 27 C, 19 KD, 17 L
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Ebba Busch Thor (KD) anmälde att hon avsett att avstå från att
            rösta men markerats ha röstat ja.
          </note>
          <note>
            Punkt 16 (Bygglovsbefriade åtgärder)
          </note>
          <note>
            1. utskottet
          </note>
          <note>
            2. res. 39 (KD)
          </note>
          <note>
            Votering:
          </note>
          <note>
            231 för utskottet
          </note>
          <note>
            20 för res. 39
          </note>
          <note>
            61 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 59 SD, 27 C, 26 V, 17 L, 14 MP
          </note>
          <note>
            För res. 39: 20 KD
          </note>
          <note>
            Avstod: 61 M
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 22 (Överklaganderegler)
          </note>
          <note>
            1. utskottet
          </note>
          <note>
            2. res. 46 (M, C, KD, L)
          </note>
          <note>
            Votering:
          </note>
          <note>
            187 för utskottet
          </note>
          <note>
            124 för res. 46
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 59 SD, 26 V, 14 MP
          </note>
          <note>
            För res. 46: 60 M, 27 C, 20 KD, 17 L
          </note>
          <note>
            Frånvarande: 12 S, 10 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            CU13 Fastighetsrätt
          </note>
          <note>
            Punkt 2 (Arrende)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            191 för utskottet
          </note>
          <note>
            59 för res. 2
          </note>
          <note>
            61 avstod
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 26 C, 26 V, 20 KD, 17 L, 14 MP
          </note>
          <note>
            För res. 2: 59 SD
          </note>
          <note>
            Avstod: 61 M
          </note>
          <note>
            Frånvarande: 12 S, 9 M, 3 SD, 5 C, 2 V, 2 KD, 2 L, 2 MP, 1 -
          </note>
          <note>
            Punkt 3 (Tomträtt)
          </note>
          <note>
            1. utskottet
          </note>
          <note>
            2. res. 3 (KD)
          </note>
          <note>
            Votering:
          </note>
          <note>
            292 för utskottet
          </note>
          <note>
            20 för res. 3
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 59 SD, 27 C, 26 V, 17 L, 14 MP
          </note>
          <note>
            För res. 3: 20 KD
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 4 (Andelstal i vägsamfälligheter)
          </note>
          <note>
            1. utskottet
          </note>
          <note>
            2. res. 4 (S, V, L, MP)
          </note>
          <note>
            Votering:
          </note>
          <note>
            168 för utskottet
          </note>
          <note>
            144 för res. 4
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 S, 61 M, 59 SD, 27 C, 20 KD
          </note>
          <note>
            För res. 4: 87 S, 26 V, 17 L, 14 MP
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Fredrik Lundh Sammeli (S) anmälde att han avsett att rösta nej
            men markerats ha röstat ja.
          </note>
          <note>
            Punkt 5 (Rätt att anordna cykelvägar)
          </note>
          <note>
            1. utskottet
          </note>
          <note>
            2. res. 5 (L)
          </note>
          <note>
            Votering:
          </note>
          <note>
            295 för utskottet
          </note>
          <note>
            17 för res. 5
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 59 SD, 27 C, 26 V, 20 KD, 14 MP
          </note>
          <note>
            För res. 5: 17 L
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 7 (Expropriationsersättning m.m.)
          </note>
          <note>
            1. utskottet
          </note>
          <note>
            2. res. 6 (C)
          </note>
          <note>
            Votering:
          </note>
          <note>
            285 för utskottet
          </note>
          <note>
            27 för res. 6
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 59 SD, 26 V, 20 KD, 17 L, 14 MP
          </note>
          <note>
            För res. 6: 27 C
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 9 (Förköpslag)
          </note>
          <note>
            1. utskottet
          </note>
          <note>
            2. res. 7 (V)
          </note>
          <note>
            Votering:
          </note>
          <note>
            286 för utskottet
          </note>
          <note>
            26 för res. 7
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 59 SD, 27 C, 20 KD, 17 L, 14 MP
          </note>
          <note>
            För res. 7: 26 V
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 13 (Översyn av Lantmäteriet)
          </note>
          <note>
            1. utskottet
          </note>
          <note>
            2. res. 12 (M, C, KD)
          </note>
          <note>
            Votering:
          </note>
          <note>
            204 för utskottet
          </note>
          <note>
            108 för res. 12
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 59 SD, 26 V, 17 L, 14 MP
          </note>
          <note>
            För res. 12: 61 M, 27 C, 20 KD
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SoU10 Alkohol-, narkotika-, dopnings- och tobaksfrågor
          </note>
          <note>
            Punkt 1 (ANDT-strategin)
          </note>
          <note>
            1. utskottet
          </note>
          <note>
            2. res. 1 (M, SD, KD)
          </note>
          <note>
            Votering:
          </note>
          <note>
            171 för utskottet
          </note>
          <note>
            141 för res. 1
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 27 C, 25 V, 17 L, 14 MP
          </note>
          <note>
            För res. 1: 61 M, 59 SD, 1 V, 20 KD
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Jonas Sjöstedt (V) anmälde att han avsett att rösta ja men markerats
            ha röstat nej.
          </note>
          <note>
            Punkt 3 (Förebyggande arbete inom narkotikapolitiken m.m.)
          </note>
          <note>
            1. utskottet
          </note>
          <note>
            2. res. 3 (SD)
          </note>
          <note>
            Votering:
          </note>
          <note>
            206 för utskottet
          </note>
          <note>
            59 för res. 3
          </note>
          <note>
            47 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 26 V, 17 L, 14 MP
          </note>
          <note>
            För res. 3: 59 SD
          </note>
          <note>
            Avstod: 27 C, 20 KD
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 4 (Detaljhandelsmonopolet m.m.)
          </note>
          <note>
            1. utskottet
          </note>
          <note>
            2. res. 6 (C)
          </note>
          <note>
            Votering:
          </note>
          <note>
            285 för utskottet
          </note>
          <note>
            27 för res. 6
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 59 SD, 26 V, 20 KD, 17 L, 14 MP
          </note>
          <note>
            För res. 6: 27 C
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 9 (Sprututbyte, naloxon och injektionsrum)
          </note>
          <note>
            1. utskottet
          </note>
          <note>
            2. res. 8 (M, KD)
          </note>
          <note>
            Votering:
          </note>
          <note>
            231 för utskottet
          </note>
          <note>
            81 för res. 8
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 59 SD, 27 C, 26 V, 17 L, 14 MP
          </note>
          <note>
            För res. 8: 61 M, 20 KD
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SoU11 Folkhälsofrågor
          </note>
          <note>
            Punkt 1 (Informationsplikten för hivpositiva m.fl.)
          </note>
          <note>
            1. utskottet
          </note>
          <note>
            2. res. 1 (L)
          </note>
          <note>
            Votering:
          </note>
          <note>
            295 för utskottet
          </note>
          <note>
            17 för res. 1
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 59 SD, 27 C, 26 V, 20 KD, 14 MP
          </note>
          <note>
            För res. 1: 17 L
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 11 (Suicidprevention)
          </note>
          <note>
            1. utskottet
          </note>
          <note>
            2. res. 6 (M)
          </note>
          <note>
            3. res. 7 (SD)
          </note>
          <note>
            Förberedande votering:
          </note>
          <note>
            61 för res. 6
          </note>
          <note>
            59 för res. 7
          </note>
          <note>
            192 avstod
          </note>
          <note>
            37 frånvarande
          </note>
          <note>
            Kammaren biträdde res. 6.
          </note>
          <note>
            Huvudvotering:
          </note>
          <note>
            172 för utskottet
          </note>
          <note>
            61 för res. 6
          </note>
          <note>
            79 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 27 C, 26 V, 17 L, 14 MP
          </note>
          <note>
            För res. 6: 61 M
          </note>
          <note>
            Avstod: 59 SD, 20 KD
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 19 (Folkhälsofrämjande projekt)
          </note>
          <note>
            1. utskottet
          </note>
          <note>
            2. res. 13 (M, SD, KD)
          </note>
          <note>
            Votering:
          </note>
          <note>
            172 för utskottet
          </note>
          <note>
            140 för res. 13
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 27 C, 26 V, 17 L, 14 MP
          </note>
          <note>
            För res. 13: 61 M, 59 SD, 20 KD
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            MJU12 Livsmedelspolitik
          </note>
          <note>
            Punkt 2 (Offentlig upphandling av livsmedel enligt svenska miljö-
            och djurskyddskrav)
          </note>
          <note>
            1. utskottet
          </note>
          <note>
            2. res. 4 (SD, KD)
          </note>
          <note>
            3. res. 5 (M)
          </note>
          <note>
            Förberedande votering:
          </note>
          <note>
            79 för res. 4
          </note>
          <note>
            61 för res. 5
          </note>
          <note>
            172 avstod
          </note>
          <note>
            37 frånvarande
          </note>
          <note>
            Kammaren biträdde res. 4.
          </note>
          <note>
            Huvudvotering:
          </note>
          <note>
            172 för utskottet
          </note>
          <note>
            79 för res. 4
          </note>
          <note>
            61 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 27 C, 26 V, 17 L, 14 MP
          </note>
          <note>
            För res. 4: 59 SD, 20 KD
          </note>
          <note>
            Avstod: 61 M
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 20 (Förenklad försäljning av vildsvinskött)
          </note>
          <note>
            1. utskottet
          </note>
          <note>
            2. res. 25 (M, SD, KD)
          </note>
          <note>
            Votering:
          </note>
          <note>
            172 för utskottet
          </note>
          <note>
            139 för res. 25
          </note>
          <note>
            1 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 27 C, 26 V, 17 L, 14 MP
          </note>
          <note>
            För res. 25: 60 M, 59 SD, 20 KD
          </note>
          <note>
            Avstod: 1 M
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 22 (Tillgång till dricksvatten)
          </note>
          <note>
            1. utskottet
          </note>
          <note>
            2. res. 28 (C)
          </note>
          <note>
            Votering:
          </note>
          <note>
            284 för utskottet
          </note>
          <note>
            27 för res. 28
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 59 SD, 26 V, 20 KD, 17 L, 13 MP
          </note>
          <note>
            För res. 28: 27 C
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 3 MP, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            MJU13 Vattenvård
          </note>
          <note>
            Punkt 3 (Vattendirektivet)
          </note>
          <note>
            1. utskottet
          </note>
          <note>
            2. res. 3 (SD)
          </note>
          <note>
            Votering:
          </note>
          <note>
            253 för utskottet
          </note>
          <note>
            59 för res. 3
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 27 C, 26 V, 20 KD, 17 L, 14 MP
          </note>
          <note>
            För res. 3: 59 SD
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 8 (Säkrad tillgång på dricksvatten och ansvarsfrågor)
          </note>
          <note>
            1. utskottet
          </note>
          <note>
            2. res. 6 (M, KD)
          </note>
          <note>
            3. res. 7 (L)
          </note>
          <note>
            Förberedande votering:
          </note>
          <note>
            83 för res. 6
          </note>
          <note>
            17 för res. 7
          </note>
          <note>
            211 avstod
          </note>
          <note>
            38 frånvarande
          </note>
          <note>
            Kammaren biträdde res. 6.
          </note>
          <note>
            Joakim Sandell (S) anmälde att han avsett att avstå från att
            rösta men markerats ha röstat ja.
          </note>
          <note>
            Hanna Westerén (S) anmälde att hon avsett att avstå från att
            rösta men markerats som frånvarande.
          </note>
          <note>
            Huvudvotering:
          </note>
          <note>
            213 för utskottet
          </note>
          <note>
            81 för res. 6
          </note>
          <note>
            18 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 58 SD, 27 C, 26 V, 14 MP
          </note>
          <note>
            För res. 6: 61 M, 20 KD
          </note>
          <note>
            Avstod: 1 SD, 17 L
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 12 (Ersättning för fungerande enskilt avlopp)
          </note>
          <note>
            1. utskottet
          </note>
          <note>
            2. res. 10 (M, KD)
          </note>
          <note>
            Votering:
          </note>
          <note>
            174 för utskottet
          </note>
          <note>
            138 för res. 10
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 2 SD, 27 C, 26 V, 17 L, 14 MP
          </note>
          <note>
            För res. 10: 61 M, 57 SD, 20 KD
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Angelica Lundberg (SD) anmälde att hon avsett att rösta nej men
            markerats ha röstat ja.
          </note>
          <note>
            Punkt 13 (Funktionskrav för enskilda avlopp)
          </note>
          <note>
            1. utskottet
          </note>
          <note>
            2. res. 11 (C)
          </note>
          <note>
            Votering:
          </note>
          <note>
            265 för utskottet
          </note>
          <note>
            27 för res. 11
          </note>
          <note>
            20 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 59 SD, 26 V, 17 L, 14 MP
          </note>
          <note>
            För res. 11: 27 C
          </note>
          <note>
            Avstod: 20 KD
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 5 Beslut om ärende som slutdebatterats vid dagens sammanträde
          </note>
          <note>
            SfU20 Socialförsäkringsfrågor
          </note>
          <note>
            Punkt 1 (Socialförsäkringen)
          </note>
          <note>
            1. utskottet
          </note>
          <note>
            2. res. 2 (C)
          </note>
          <note>
            3. res. 3 (V)
          </note>
          <note>
            Förberedande votering:
          </note>
          <note>
            27 för res. 2
          </note>
          <note>
            26 för res. 3
          </note>
          <note>
            259 avstod
          </note>
          <note>
            37 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            180 för utskottet
          </note>
          <note>
            27 för res. 2
          </note>
          <note>
            105 avstod
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 61 M, 17 L, 14 MP
          </note>
          <note>
            För res. 2: 27 C
          </note>
          <note>
            Avstod: 59 SD, 26 V, 20 KD
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Punkt 3 (En bortre tidsgräns)
          </note>
          <note>
            1. utskottet
          </note>
          <note>
            2. res. 6 (M, KD)
          </note>
          <note>
            Votering:
          </note>
          <note>
            231 för utskottet
          </note>
          <note>
            81 för res. 6
          </note>
          <note>
            37 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 88 S, 59 SD, 27 C, 26 V, 17 L, 14 MP
          </note>
          <note>
            För res. 6: 61 M, 20 KD
          </note>
          <note>
            Frånvarande: 12 S, 9 M, 3 SD, 4 C, 2 V, 2 KD, 2 L, 2 MP, 1 –
          </note>
          <note>
            Punkt 7 (Rehabiliteringskedjan)
          </note>
          <note>
            1. utskottet
          </note>
          <note>
            2. res. 14 (SD)
          </note>
          <note>
            3. res. 16 (KD)
          </note>
          <note>
            Förberedande votering:
          </note>
          <note>
            60 för res. 14
          </note>
          <note>
            20 för res. 16
          </note>
          <note>
            232 avstod
          </note>
          <note>
            37 frånvarande
          </note>
          <note>
            Kammaren biträdde res. 14.
          </note>
          <note>
            Mats Green (M) anmälde att han avsett att avstå från att rösta
            men markerats ha röstat ja.
          </note>
          <note>
            Huvudvotering:
          </note>
          <note>
            205 för utskottet
          </note>
          <note>
            59 för res. 14
          </note>
          <note>
            47 avstod
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 87 S, 61 M, 26 V, 17 L, 14 MP
          </note>
          <note>
            För res. 14: 59 SD
          </note>
          <note>
            Avstod: 27 C, 20 KD
          </note>
          <note>
            Frånvarande: 13 S, 9 M, 3 SD, 4 C, 2 V, 2 KD, 2 L, 2 MP, 1 -
          </note>
          <note>
            Åsa Lindestam (S) anmälde att hon avsett att rösta ja men markerats
            som frånvarande.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            Ajournering
          </note>
          <note>
            Kammaren beslutade kl. 16.03 på förslag av förste vice talmannen
            att ajournera sammanträdet till kl. 18.00.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 18.00.
          </note>
          <note>
            § 6 (forts. från § 3) Ekonomisk familjepolitik (forts. SfU21)
          </note>
          <note type="speaker">
            Anf. 45 SOLVEIG ZANDER (C):
          </note>
          <note>
            Herr talman! Den ekonomiska familjepolitiken syftar till att
            barnen ska få en trygg uppväxt. Oavsett vilken familjekonstellation
            man ingår i, om man har två föräldrar eller fler, har man rätt
            till en trygg tillvaro och mycket tid med sina föräldrar. Alla
            familjer, oavsett hur de ser ut, måste få bra förutsättningar
            för ett bra familjeliv och ett bra yrkesliv. För oss centerpartister
            kan det sammanfattas i tre viktiga punkter, som vi har utvecklat
            i våra motioner.
          </note>
          <note>
            För det första ska utgångspunkten i familjepolitiken vara barnens
            bästa.
          </note>
          <note>
            För det andra ska familjerna ha möjligheter att kombinera familjeliv
            med yrkesliv.
          </note>
          <note>
            För det tredje har samhället ett stort ansvar för att fånga upp
            de barn som inte har det bra; de barn som far illa.
          </note>
          <note>
            Det här betyder för mig och Centerpartiet att familjerna själva
            måste ha förutsättningar att bestämma hur de ska fördela föräldradagarna
            och se till att föräldraförsäkringen fungerar.
          </note>
          <note>
            Med den föräldraförsäkring vi har i dag är det möjligt för föräldrarna
            att välja. Det är viktigt att alla dagar fortsättningsvis inte
            blir öronmärkta.
          </note>
          <note>
            Det finns fördelar med att fördela dagarna lika mellan föräldrarna
            – fördelar som är viktiga för framtiden. Det är naturligtvis viktigt
            för ekonomin för föräldrarna, vilka de nu är. Det är också viktigt
            för att barnen ska få kontakt med sina föräldrar. Naturligtvis
            är det även viktigt för hälsan, för de som är mest sjukskrivna
            är faktiskt kvinnorna, och det i samband med barnafödandet. Att
            dela föräldraledigheten är viktigt för inkomsten, hälsan och kontakten
            med ens barn.
          </note>
          <note>
            Dessutom måste föräldraförsäkringen bli mer flexibel så att man
            har möjlighet att överlåta dagar till andra närstående vuxna.
            Från Centerpartiet menar vi att man ska kunna överlåta föräldradagar
            till max två personer. Det har att göra med att föräldrar, även
            om de är två eller fler, ibland har svårt att ta ut sina föräldradagar.
            Då måste man kunna överlåta dem till någon annan för att kunna
            kombinera just familj, föräldraskap och yrkesliv.
          </note>
          <note>
            Föräldraförsäkringen, herr talman, måste också förändras så att
            det går lättare att vara företagare. Det är i dag svårt för företagare
            att ta ut sin föräldraledighet. Det är viktigt att kunna göra
            det avsett vilken bolagsform eller företagsform det är.
          </note>
          <note>
            Man måste också kunna studera och samtidigt vara föräldraledig.
            Det kan inte vara så att vi först ska studera tills vi blir 30
            år, därefter göra yrkeskarriär och sedan föda barn. Nej, så fungerar
            det inte. Om vi vill ha ett jämlikt samhälle är det viktigt att
            vi också tänker på möjligheterna att studera och driva företag.
          </note>
          <note>
            Det här är viktigt just utifrån vår tredje punkt, nämligen barnens
            bästa och att barnen inte ska fara illa. Deras rätt till sina
            föräldrar är A och O i sammanhanget.
          </note>
          <note>
            Herr talman! Jag har nu valt att i det här betänkandet uppehålla
            mig enbart vid det som handlar om föräldradagarna. Det finns ju
            fler frågor som behandlas i betänkandet, men jag förbehåller mig
            rätten att begränsa mig till det som jag nu har sagt.
          </note>
          <note>
            Med detta, herr talman, vill jag yrka bifall till reservation
            3 och givetvis också till Moderaternas och Centerpartiets gemensamma
            reservation 7.
          </note>
          <note>
            (Applåder)
          </note>
          <note type="speaker">
            Anf. 4 6 PIA STEENSLAND (KD):
          </note>
          <note>
            Herr talman! Familjen är samhällets viktigaste gemenskap och
            byggsten. Barnens bästa är för oss kristdemokrater utgångspunkten
            i alla familjepolitiska frågor. Det är i familjen som vi lägger
            grunden för ett tryggt samhälle. Politiken ska ge familjerna utrymme
            och förutsättningar, men den ska inte lägga sig i och detaljstyra
            vilka livsval enskilda människor gör.
          </note>
          <note>
            Tyvärr ser vi ofta att barnen får stå tillbaka när familjepolitik
            diskuteras. I stället för barnen brukar samhällsekonomiska kalkyler
            och brister i jämställdhet mellan föräldrar hamna i fokus.
          </note>
          <note>
            Vi kristdemokrater välkomnar givetvis en ökad jämställdhet mellan
            män och kvinnor. Men föräldraförsäkringen finns till för barnens
            skull. Den är nyckeln för att barnen när de är små ska få så mycket
            omvårdnad och så mycket tid som möjligt tillsammans med båda föräldrarna,
            för en barndom går inte i repris.
          </note>
          <note>
            Herr talman! Som sagt: Kärnan i den kristdemokratiska familjepolitiken
            är barnets bästa, och vi tror att det i första hand uppnås genom
            att föräldrarna stärks i sin roll. Tyvärr har familjepolitiken
            ofta varit utformad på ett sådant sätt att den uppmuntrat mammor
            att ta ett större ansvar än pappor. Det har handlat om såväl ekonomi
            som värderingar och rutiner.
          </note>
          <note>
            Vi kristdemokrater vill se en familjepolitik som främjar en uppgraderad
            papparoll, där det inte är kvotering av olika slag som är universallösningen
            på ett jämställt föräldraskap, utan där hela systemet är uppbyggt
            på ett sätt som uppmuntrar båda föräldrarna att ta sitt ansvar
            under hela föräldraskapet. Det tror vi att de allra flesta föräldrar
            vill.
          </note>
          <note>
            Varje familj är unik med alldeles egna önskemål, behov och förutsättningar.
            Att kvotera och sätta upp ett statligt mål om att alla familjer
            ska passa in i samma mall tror inte vi kristdemokrater på. Nej,
            vi vill ha en helt fri föräldraförsäkring utan kvotering. Vi vill
            dessutom att vårdnadshavare ska kunna överlåta föräldrapenningdagar
            till närstående som inte lever i samma hushåll, till exempel far-
            och morföräldrar eller vuxna syskon. Det skulle inte minst underlätta
            vardagen för ensamstående föräldrar.
          </note>
          <note>
            Vi menar att kvotering motverkar det som är huvudsyftet med föräldraförsäkringen,
            nämligen att barnen ska få så mycket tid som möjligt med sina
            föräldrar. Det är ju faktiskt så att en del föräldrar inte har
            möjlighet att utnyttja de dagar som inte kan överlåtas till den
            andra föräldern, hur gärna de än skulle vilja. Det gäller exempelvis
            många egenföretagare, lantbrukare och studerande. Kvotering innebär
            därför en risk att en del föräldrapar tvingas lämna sina barn
            till barnomsorg tidigare än de egentligen hade önskat.
          </note>
          <note>
            Nej, politiken måste veta sina gränser. Det är min och Kristdemokraternas
            bestämda uppfattning att vi riksdagsledamöter inte ska detaljstyra
            människors vardag. När det gäller uppdelningen av föräldradagarna
            litar vi helt och fullt på föräldrarnas egen förmåga att fatta
            kloka beslut hemma vid köksbordet.
          </note>
          <note>
            Herr talman! Samtidigt som vi kristdemokrater värnar föräldraförsäkringen
            och rätten till mer tid med barnen menar vi att man som förälder
            ska ha rätt till en fortsatt stark förankring på arbetsmarknaden.
            Vi anser därför att den ekonomiska familjepolitiken är ett av
            våra viktigaste verktyg för att göra det möjligt att förena familjeliv
            med arbetsliv.
          </note>
          <note>
            Sverige har en kvinnlig sysselsättningsgrad på 80,4 procent.
            Den är högst inom EU. Detta är mycket tack vare vår utbyggda föräldraförsäkring,
            som har gjort det möjligt för kvinnor att jobba utan att behöva
            välja bort familjelivet. Det ska vi vara stolta över, men vi kan
            göra mer.
          </note>
          <note>
            Vi kristdemokrater vill till exempel stärka tryggheten för kvinnor
            i slutet av graviditeten. I dag är de flesta kvinnor som känner
            att de behöver trappa ned eller helt avstå från arbete under slutet
            av graviditeten hänvisade till att börja ta ut sina föräldradagar
            i förtid. Det medför att de får färre föräldradagar tillsammans
            med barnet när det väl är fött. Ett fåtal kvinnor som arbetar
            i en miljö som anses farlig får graviditetspenning. Andra sjukskrivs.
            Men rättsosäkerheten har bedömts vara hög, och dagens system kan
            upplevas som oförutsägbart och orättvist.
          </note>
          <note>
            Vi kristdemokrater vill därför att det införs en generell graviditetspenning
            under den sista månaden i graviditeten, som en möjlighet för varje
            kvinna som vill utnyttja den. Utformningen bör likna tillfällig
            föräldrapenning, och antalet ersatta dagar bör därmed uppgå till
            20–23 stycken, beroende på månadens längd. Ett sådant system skulle
            bli enklare, mer jämlikt och rättssäkert. Men framför allt skapar
            det en ökad trygghet för kvinnan under slutet av graviditeten.
          </note>
          <note>
            Herr talman! Dagens regler för föräldrapenning är relativt flexibla
            under barnets första levnadsår. Men vid barnets ettårsdag träder
            ett antal begränsande regler in, regler som styr uttaget av föräldrapenning
            och planerandet av eventuella syskon.
          </note>
          <note>
            En sådan regel är att den sjukpenninggrundande inkomsten, SGI,
            påverkas om man går ne d i arbetstid utan att samtidigt fylla
            ut med lika många föräldrapenningdagar. Det innebär att många
            föräldrar känner sig pressade att ta ut sina dagar så fort som
            möjligt, även om de hellre skulle ta ut färre dagar för att på
            så sätt kunna förlänga den tid de är hemma med barnet. Dessa regler
            missgynnar inte minst pappor eftersom de oftast av naturliga biologiska
            skäl är föräldralediga när barnet är lite äldre.
          </note>
          <note>
            Det finns också en begränsande regel som innebär att man måste
            bli gravid inom ett år och nio månader från det första barnets
            födelse för att kunna behålla sin ursprungliga föräldrapenningnivå.
            Det kallas ibland för snabbhetspremien. Vi kristdemokrater vill
            i stället att den sjukpenning- och föräldrapenninggrundande inkomsten
            ska behållas på samma nivå i tre år.
          </note>
          <note>
            Denna ökade flexibilitet i föräldraförsäkringen ger föräldrarna
            större makt att styra över sin vardag. Det skulle göra att fler
            föräldrar, om de så vill, kan vara hemma med barnet längre. Det
            skulle också underlätta för de föräldrar som under barnets första
            år vill gå ned i arbetstid, kanske för att barnets dagar i barnomsorgen
            inte ska behöva bli så långa – och detta utan att föräldrarnas
            långsiktiga ekonomiska skydd eller förankring på arbetsmarknaden
            riskeras.
          </note>
          <note>
            Ett kristdemokratiskt initiativ som har bidragit till att fler
            pappor är hemma med barnen är de populära så kallade dubbeldagarna.
            Det är de dagar när mamman och pappan kan vara föräldralediga
            tillsammans. I dag får man ta ut max 30 dubbeldagar under barnets
            första år. För att öka föräldrarnas möjlighet att vara hemma tillsammans
            hela familjen vill vi kristdemokrater att samtliga föräldrapenningdagar
            ska kunna användas som dubbeldagar.
          </note>
          <note>
            Vi menar att dessa förslag sammantaget förbättrar möjligheten
            att kombinera familjeliv och arbetsliv, men framför allt ökar
            de möjligheterna för varje familj att skapa en god och trygg vardag
            med sina barn. Barn som växer upp i trygga familjer får goda förutsättningar
            att klara livets utmaningar. Det ser vi kristdemokrater som en
            långsiktig investering för hela samhället.
          </note>
          <note>
            Herr talman! Jag står bakom samtliga av kristdemokraternas reserva
            ­ tioner, men för tids vinnande yrkar jag bifall endast till vår
            reservation 9 under punkt 4.
          </note>
          <note>
            (Applåder)
          </note>
          <note type="speaker">
            Anf. 47 BARBRO WESTERHOLM (L):
          </note>
          <note>
            Herr talman! Jag kommer att begränsa mig till att kommentera
            de tre reservationer vi har i betänkandet Ekonomisk familjepolitik
            . Jag yrkar bifall till nr 5 under punkt 1.
          </note>
          <note>
            Föräldraförsäkringen har vuxit fram under de senaste 100 åren,
            dels för barnens skull, dels för jämställdhetens skull. Familjer
            kan se olika ut, och försäkringen har förändrats över tid utifrån
            vunna erfarenheter. Påbyggnaden och ändringarna har lett till
            att också denna socialförsäkring är komplicerad för den oinvigde.
            Därför har vi motionerat om att en översyn bör göras utifrån dels
            att barnperspektivet ska vara vägledande, dels att föräldrarna
            ska ges inkomstskydd under den första tiden.
          </note>
          <note>
            Föräldraförsäkringen ska stimulera ett jämställt föräldraskap.
            Den ska också vara flexibel, för människor är ju olika och blir
            mer och mer olika varandra ju längre tiden går. Här har vi inspirerats
            av det norska systemet, där föräldrar kan välja att få ut 100
            procent av lönen under 49 veckor eller 80 procent under 59 veckor.
            Det kan hända att det är en bra modell för att inkomstbortfallet
            ska vara rimligt. Vi menar att föräldrapenningdagarna ska kunna
            användas tills barnet har fyllt två år och de 90 lägstanivådagarna
            bör slopas.
          </note>
          <note>
            Vidare menar vi att taket ska höjas till tio basbelopp och att
            pappadag ­ arna ökas till 15 dagar. Föräldraförsäkringen måste
            också anpassas bättre till egenföretagare.
          </note>
          <note>
            Den andra reservationen, som vi inte yrkar bifall till, finns
            under punkt 5 och har nr 14. Den handlar om underhållsstöd och
            bostadsbidrag. Vi anser att det också här behöver göras en översyn
            av den framtida utformningen, inte minst för de föräldrar som
            lever isär och där barnen har ett särboende. Utgångspunkten måste
            vara att fler separerade föräldrar betalar underhåll motsvarande
            sin andel av de faktiska kostnaderna, vilket kan komma att innebära
            att en del föräldrar får betala ett högre underhåll än vad de
            gör i dag.
          </note>
          <note>
            Vi har en tredje punkt, Övriga förmåner . Vad handlar den om?
            Jo, den 1 januari i år avskaffades handikappersättning och vårdbidrag
            samtidigt som två nya förmåner infördes, omvårdnadsbidrag och
            merkostnadsersättning. Eftersom det är nya stöd är det viktigt
            att regeringen noga följer konsekvenserna av denna förändring
            och kan reagera om syftet med förändringen inte uppnås. Människor
            ska inte komma i kläm när vi inför nya saker.
          </note>
          <note>
            Jag har en fråga till Annika Strandhäll, som jag inte vet om
            den ryms i ministerns anförande. Vi har fått betänkandet Jämställt
            föräldraskap och goda uppväxtvillkor för barn , och vi kan se
            referens till detta betänkande i utskottets betänkande. Som jag
            sa i förra debatten avslår man motioner och hänvisar till den
            beredning som pågår. Går det att få veta lite mer om denna beredning?
          </note>
          <note>
            (Applåder)
          </note>
          <note type="speaker">
            Anf. 48 KADIR KASIRGA (S):
          </note>
          <note>
            Herr talman! Jag vill inleda med att yrka bifall till socialförsäkringsutskottets
            förslag.
          </note>
          <note>
            Socialdemokratisk familjepolitik innebär bland annat att kvinnor
            inte ska behöva välja mellan att göra karriär och att föda barn.
            Genom en jämställd föräldraförsäkring och utbyggd barnomsorg kan
            kvinnor kombinera föräldraskap och karriär, vilket för de allra
            flesta är viktigt.
          </note>
          <note>
            Det är vi politiker som gör detta möjligt. Det är ett stort ansvar,
            och det ansvaret tar Socialdemokraterna.
          </note>
          <note>
            Den socialdemokratiska ekonomiska familjepolitiken ökar kvinnors
            frihet samtidigt som den stärker deras oberoende. Att kunna satsa
            på en karriär samtidigt som man bildar familj ökar möjligheten
            till självförverkligande. En egen inkomst ökar egenmakten både
            under och efter arbetslivet.
          </note>
          <note>
            Herr talman! Den socialdemokratiska och svenska familjepolitiken
            är också bra ur ett samhällsekonomiskt perspektiv, vilket vi precis
            hörde. Vi har den högsta sysselsättningen i Sveriges historia
            och en av de högsta inom EU. En stor förklaring till detta är
            att kvinnor som föds och växer upp här deltar i arbetslivet. Kvinnor
            här utbildar sig och skaffar sig ett jobb. Detta ökar vårt samhälles
            välstånd och ökar skatteintäkterna till vår välfärd. Vi tror att
            för de allra flesta unga kvinnor är det en främmande tanke att
            man ska behöva välja mellan jobb och familj. Och i Sverige på
            2000-talet ska ingen behöva göra det valet.
          </note>
          <note>
            Herr talman! Vi socialdemokrater vill fortsätta att utveckla
            och modernisera föräldraförsäkringen. Av den anledningen tillsattes
            en utredning den 4 februari 2016 med uppdraget att titta närmare
            på fem områden, och jag ska nämna tre: hur föräldraförsäkringen
            kan bli mer jämställd, hur reglerna kan förenklas för den enskilde
            individen och hur föräldraförsäkringen bättre kan anpassas till
            olika familjekonstellationer. Vi pratade precis om kärnfamiljer,
            till exempel, och den debatten har vi också haft här i kammaren.
          </note>
          <note>
            Herr talman! Låt mig påminna om den höst som vi lämnat bakom
            oss. Det var en höst som ritade om den politiska kartan i Sverige,
            en höst där M och KD tillsammans med SD röstade genom en budget
            innan en reger ­ ing var på plats. De drev igenom en budget som
            prioriterade skattesänkningar på 20 miljarder kronor framför välfärdsbyggande.
          </note>
          <note>
            Nu har vi en regering på plats efter en lång, turbulent höst
            efter valet 2018. Nu har vi en socialdemokratiskt ledd regering
            som bygger på 73 ‑ punktsprogrammet, som är en överenskommelse
            mellan Socialdemokraterna, Centern, Liberalerna och Miljöpartiet.
            I överenskommelsen finns två punkter som berör vårt utskott: punkterna
            7 och 8. Det som rör mitt ansvarsområde är punkt 8, som handlar
            om den extra familjeveckan. Det är glädjande att vi under denna
            mandatperiod kan genomföra en extra familjevecka, som är en fortsättning
            av utvecklandet av en modern föräldraförsäkring. Det är en reform
            som kommer att välkomnas av både barnen och föräldrarna.
          </note>
          <note>
            Herr talman! Vi socialdemokrater anser att alla barn, oavsett
            om de bor i Hässelby gård, Bergsjön eller Djursholm har rätt till
            en grundläggande standard, och här är barnbidraget viktigt. Barnbidraget
            som vi känner det i dag gör ingen skillnad på barn. Det är betydelselöst
            om barnets förälder är direktör eller undersköterska. Det är just
            detta som är charmen med barnbidraget: Alla som skaffar barn har
            rätt till barnbidrag – det är vår bestämda uppfattning. Det är
            också vår bestämda uppfattning att detta bidrag är för alla barnfamiljer
            och att det inte ska vara behovsprövat eller inkomstprövat. Vi
            vill inte särskilja föräldrar och peka ut dem som får komma med
            mössan i hand och dem som får slippa det. Vi vill inte ha ett
            sådant samhälle. Vi vill inte ha fler utpekanden eller ökad stigmatisering.
          </note>
          <note>
            Herr talman! Politik handlar om vilja och prioriteringar. Det
            går att göra livet enklare för människor, och det går att skapa
            förutsättningar för människor och för ett jämlikt och jämställt
            samhälle genom att använda de politiska instrument som finns till
            hands. Det är därför vi politiker finns i denna församling.
          </note>
          <note>
            Under den förra mandatperioden genomförde den socialdemokratiskt
            ledda regeringen genom att använda dessa instrument flera viktiga
            reformer i led för att stärka barnfamiljernas ekonomi samt öka
            jämställdheten. Låt oss bli påminda. Vi avskaffade vårdnadsbidraget.
            Vi höjde grundnivån i föräldrapenningen. Vi höjde barnbidraget
            med 200 kronor efter tolv år. Vi höjde underhållsstödet med 300
            kronor. Vi reformerade underhållsbidraget. Vi höjde inkomstgränsen
            inom bostadsbidraget. Vi reserverade ytterligare en månad för
            respektive förälder i föräldraförsäkringen, i jämställdhetsandan.
            Detta var viktiga steg på vägen mot ett mer jämställt samhälle,
            och denna väg framåt arbetar vi för.
          </note>
          <note>
            Herr talman! Nu kan vi läsa i de motioner som kommer från Moderaterna,
            Kristdemokraterna och Sverigedemokraterna att man vill begränsa
            och avkvotera familjeförsäkringen eller återinföra vårdnadsbidraget.
            Det skrivs om att återföra makten till familjerna att själva bestämma.
            Vi har absolut ingen invändning mot det, men man glömmer ett viktigt
            grundfundament i denna debatt. Ett av de stora problemen är inte
            vem som är hem ­ ma med barnet, utan det är i grunden oftast en
            ekonomisk fråga som blir problematisk. Därför är det vår absoluta
            uppfattning att vi måste arbeta parallellt för att kvinnor ska
            få jämställda löner på arbetsmarknaden.
          </note>
          <note>
            Än i dag tjänar män mer än kvinnor, och i de så kallade kvinnodominerade
            yrkena är lönerna oftast lågt satta. Kvinnors löneutveckling är
            inte heller som männens, och detta resulterar i en ojämställd
            pension efter avslutat yrkesliv. Då blir det väldigt kontraproduktivt
            när de högerkonservativa vill återinföra vårdnadsbidrag som i
            förlängningen hämmar kvinnornas löneutveckling, med risk att de
            blir fattiga pensionärer. Detta är nämligen effekten av och risken
            med vårdnadsbidraget. I enklare termer är det en kvinnofälla,
            som vi har avskaffat.
          </note>
          <note>
            Detta är inte hållbart eller värdigt ett land som Sverige. Eftersom
            det är först nu vi på allvar driver en jämställd familjepolitik
            har exempelvis fler pappor börjat vabba. Även om talet är långt
            ifrån jämställt är det en bit på vägen. Det är tack vare en målmedveten
            familjepolitik som tar sitt avstamp i ett jämställdhetsperspektiv
            som det har börjat luckras upp, och där ser vi nu ett ökat och
            mer gemensamt ansvarstagande inom familjen. Detta tycker vi är
            bra.
          </note>
          <note>
            I stället för att avkvotera familjeförsäkringen och gå tillbaka
            till det system som vi vet att kvinnorna förlorade på och som
            Kristdemokraterna och Sverigedemokraterna nu framhåller, eller
            vill backa tillbaka till, vill vi socialdemokrater fortsätta vägen
            framåt. Detta är att ta ansvar för Sverige men också för barnen,
            som har rätt till båda föräldrarna, om det nu finns två föräldrar
            med i bilden, men det är också att ta ansvar för kvinnornas rätt
            till jämställdhet.
          </note>
          <note>
            (Applåder)
          </note>
          <note type="speaker">
            Anf. 49 ANN-SOFIE ALM (M) replik:
          </note>
          <note>
            Herr talman! Tack, Kadir Kasirga, för ditt anförande! Jag tror
            säkert att applåderna från ditt lag var välmenade, men jag har
            lite bekymmer med att applådera ett anförande som klumpar ihop
            partier och hjälper till att sprida den felaktiga bild som din
            partiledare försökte pränta in hos svenska folket på första maj.
          </note>
          <note>
            Jag tänker fråga dig: Vet du vad familjeveckan kostar? Jag tänker
            också fråga dig: Vet du vad den kommer att kosta när ni har förhandlat
            fram att den bara är tre dagar i stället för en vecka, som ni
            lovade era väljare? Jag skulle även vilja fråga dig: Vet du vad
            den kommer att kosta AB Sverige, alltså hur mycket hela vår bnp
            kommer att minska när veckan är fullt utbyggd?
          </note>
          <note>
            Finansministern stod här i talarstolen och sa: Vem vill inte
            ha en extra familjevecka på sommaren? Jag undrar om det inte finns
            lite bättre saker att satsa dessa miljarder på.
          </note>
          <note>
            Jag skulle också vilja fråga Kadir Kasirga: När kvoteringen sedan
            är införd, vad ska ni då göra för att stärka kvinnors egenmakt?
            Vad ska ni då göra för att stärka jämställdheten i Sverige? Och
            vad ska jag svara mina döttrar när de frågar mig varför det fortfarande
            är så att män tjänar mer än kvinnor för samma arbete?
          </note>
          <note>
            (Applåder)
          </note>
          <note type="speaker">
            Anf. 50 KADIR KASIRGA (S) replik:
          </note>
          <note>
            Herr talman! Jag tackar Ann-Sofie Alm för frågan. Jag tänker
            inte värdera hur mycket våra barn kostar. De är värda alla miljarder
            som vi behöver investera i dem. Det handlar om barnens rätt och
            tid tillsammans med sina föräldrar.
          </note>
          <note>
            I denna kammare har jag nu hört Moderaterna tala om ett feministiskt
            perspektiv. Det är glädjande att ni talar om det. Men det blir
            inte så trovärdigt när Moderaterna i höstas, innan en regering
            var på plats, tillsammans med Kristdemokraterna röstade igenom
            en budget som innebar att man lade ned Jämställdhetsmyndigheten.
            Det låter tyvärr inte så trovärdigt i mina öron.
          </note>
          <note>
            När det gäller jämställdhetsarbetet och den feministiska kampen
            är det vi politiker som sitter i denna församling som driver detta
            arbete. Jag kan i alla fall tala för mitt parti. Vi socialdemokrater
            kommer att driva jämställdhetspolitiken och kämpa för den.
          </note>
          <note>
            Samtidigt är det viktigt att arbetsmarknadens parter också tittar
            närmare på denna fråga och ser till att det blir jämställda löner
            på vår arbetsmarknad.
          </note>
          <note type="speaker">
            Anf. 51 ANN-SOFIE ALM (M) replik:
          </note>
          <note>
            Herr talman! Jag tackar för försöket till svar, Kadir Kasirga.
            Våra barn är värda alla miljarder, säger han. Jag kan berätta
            att bnp kommer att sjunka med 53 miljarder. Jag kan berätta att
            föräldraveckan kommer att kosta 7 miljarder.
          </note>
          <note>
            Barnen har rätt till sina föräldrar. Men ledamoten talar om detta
            som att det är Socialdemokraternas portalparagraf. Det stämmer
            helt enkelt inte när man läser vad ni egentligen vill.
          </note>
          <note>
            Jag undrar fortfarande hur Socialdemokraterna tänker stärka kvinnan
            som individ. Det talas fortfarande om att Socialdemokraterna vill
            stärka systemen. Men systemen skapar ingen jämställdhet. En myndighet
            är inte heller svaret på jämställdheten. Jag måste upplysa ledamoten
            om att svaret på jämställdheten är att se varje människa som en
            individ, att ge alla människor lika rättigheter, lika skyldigheter
            och lika möjligheter. Först då kan vi uppnå äkta jämställdhet.
          </note>
          <note>
            (Applåder)
          </note>
          <note type="speaker">
            Anf. 52 KADIR KASIRGA (S) replik:
          </note>
          <note>
            Herr talman! Jag sa i mitt anförande också att det är viktigt
            att vi politiker vågar använda de politiska instrument som finns
            till hands.
          </note>
          <note>
            Vi socialdemokrater har genom historien visat att vi har vågat
            använda de politiska instrumenten för att öka jämlikheten och
            för att öka jämställdheten. Det är precis det som vi gör och som
            vi vill fortsätta göra, alltså att använda de instrument som finns
            till hands.
          </note>
          <note>
            Det är lite naivt att tro att man i ett patriarkalt samhälle
            och med de normer som finns i samhället utan politikens inverkan
            och utan politikens inflytande ska kunna uppnå jämställdhet. Här
            skiljer sig Socialdemokraternas politik från Moderaternas. Vi
            vågar använda de politiska instrumenten för att uppnå våra ambitioner.
          </note>
          <note>
            (Applåder)
          </note>
          <note type="speaker">
            Anf. 53 LINDA LINDBERG (SD) replik:
          </note>
          <note>
            Herr talman! Det är uppenbart att vi här i kammaren har väldigt
            olika syn på familjepolitiken, Kadir Kasirga. När han nämner att
            en avkvotering av föräldraförsäkringen skulle innebära en begränsning
            skulle jag vilja ha en förklaring till vad han menar med det.
            Vi vill exempelvis öppna upp för att uttaget av föräldraförsäkringen
            ska utökas till att även omfatta mor- och farföräldrar. Det säger
            ni nej till. Vi vill också höja ersättningen i föräldra ­ försäkringen
            för att uttaget ska ligga så nära som möjligt den lön som man
            har. Det säger ni också nej till.
          </note>
          <note>
            Kadir Kasirga nämner här att man ska använda olika politiska
            instrument. Det är Socialdemokraterna väldigt duktiga på. Ni nämner
            vårdnadsbidraget. Men det kanske möjligtvis är barnomsorgspengen
            ni tänker på där. Kadir Kasirga menar att det är en kvinnofälla
            och att det än mer gör att kvinnan stannar hemma. Vad är det som
            säger att kvinnan ska vara hemma med en barnomsorgspeng? Det kan
            likaväl vara pappan som är det.
          </note>
          <note type="speaker">
            Anf. 54 KADIR KASIRGA (S) replik:
          </note>
          <note>
            Herr talman! Jag tackar Linda Lindberg från Sverigedemokraterna
            för frågan. När det gäller att avkvotera har vi genom historien
            sett att innan man började kvotera var det många fler kvinnor
            som var hemma, och männen jobbade. Vi socialdemokrater vill inte
            ha ett sådant samhälle. Det är vi mycket tydliga med. Vi tycker
            också att vårdnadsbidraget var en kvinnofälla.
          </note>
          <note>
            I ett patriarkalt samhälle, där heteronormer och mansnormer är
            dominerande, kan ingen övertyga mig i alla fall om att det är
            i hemmet som kvinnor och män kan försöka bli jämställda. Det är
            genom arbete och ekonomiskt oberoende som man kan bli jämställd.
          </note>
          <note>
            Det är också viktigt att tänka på att vårdnadsbidraget var hämmande
            för kvinnor när det gällde att höja sina löner. De riskerade också
            att få sämre pension.
          </note>
          <note type="speaker">
            Anf. 55 LINDA LINDBERG (SD) replik:
          </note>
          <note>
            Herr talman! Jag tackar Kadir Kasirga för svaret. Oavsett en
            avkvoterad eller icke avkvoterad föräldraförsäkring måste det
            ändå vara upp till varje familj att själv bestämma vem som ska
            vara hemma och i vilken utsträckning. Det är väl inte politiker
            som ska sitta och peta i det och besluta om vem som ska vara hemma.
            Jag kan inte se att detta politiska instrument är så positivt
            för vare sig barnen eller föräldrarna i fråga.
          </note>
          <note>
            Herr talman! Jag kunde här notera att Kadir Kasirga nämnde att
            ni vill ha ett samhälle där alla jobbar så att man kan få in optimal
            skatt. Det är det som det hela handlar om. Det handlar inte om
            familjepolitik, det handlar inte om barnens bästa och det handlar
            inte främst om att familjen ska bli så bra och trygg som möjligt
            under barnens uppväxt. Vi värnar såklart om att familjer ska ha
            en god ekonomisk situation men också om att de ges tid då de har
            småbarn. Det är en otroligt viktig del i varje människas start
            i livet att man har en trygg uppväxt. Det handlar inte om att
            dra in optimala skatteintäkter.
          </note>
          <note>
            (Applåder)
          </note>
          <note type="speaker">
            Anf. 56 KADIR KASIRGA (S) replik:
          </note>
          <note>
            Herr talman! Som jag sa i min inledning var vårdnadsbidraget
            såklart en kvinnofälla. Det var också en faktor till att kvinnor
            inte skulle kunna höja sina löner och hänga med i löneutvecklingen.
            I slutänden skulle de då också få sämre pension, och det skulle
            bli ännu fler fattiga pensionärer.
          </note>
          <note>
            När det gäller föräldraförsäkringen och föräldradagarna är det
            i dag inte så att politiken förordar att en av parterna stannar
            hemma alla dagar. Det är fortfarande parterna – som lever tillsammans
            eller icke gör det – som tillsammans planerar och bestämmer hur
            många av de här dagarna de tar med sina barn och när. Vad är det
            som är ont i detta? Det har jag väldigt svårt att förstå mig på.
          </note>
          <note>
            För oss socialdemokrater är det såklart jätteviktigt att upprätthålla
            det välfärdssamhälle som vi har. Skatteintäkterna är absolut viktiga.
            Men det är också viktigt att människor efter ett yrkesliv kan
            ha en dräglig pension att leva på. De flesta fattiga pensionärer
            som vi har i vårt land är kvinnor. Det är genom arbete och genom
            att hänga med i löneutvecklingen som kvinnor och män kan bli jämlika
            och jämställda.
          </note>
          <note>
            (Applåder)
          </note>
          <note type="speaker">
            Anf. 57 NOOSHI DADGOSTAR (V):
          </note>
          <note>
            Herr talman! Något av det viktigaste i den ekonomiska familjepolitiken
            är att kunna skapa förutsättningar för jämlika uppväxtvillkor
            för alla barn. Vi behöver se till att utjämna de ekonomiska skillnaderna,
            så att barnen får en god uppväxt oavsett vilka föräldrar de har.
            Det menar jag är ett samhällsansvar.
          </note>
          <note>
            Den grupp som har fått det allt sämre under de senaste åren är
            ensamstående föräldrar. Åtta av tio av de ensamstående föräldrarna
            är kvinnor. De har en ekonomisk standard som är sämre än både
            sammanboende och ensamstående mäns. Ensamstående kvinnor med barn
            har alltså i Sverige i dag lägst ekonomisk standard, även med
            stöd i form av barnbidrag och bostadsbidrag, och har till exempel
            bara drygt hälften av en sammanboende pappas inkomst. Många har
            dessutom otrygga anställningar och låga inkomster. I likhet med
            många andra har ensamstående kvinnor deltidsarbete, vilket ger
            mycket låga inkomster.
          </note>
          <note>
            Brister i arbetsmarknadspolitiken är i och för sig inte hela
            förklaringen till den relativa försämringen av ekonomin för ensamstående
            kvinnor med barn. En lika viktig orsak är att fördelningspolitiken
            har fått allt mindre betydelse för att utjämna de ekonomiska skillnaderna
            i samhället. För några år sedan kunde Försäkringskassan visa att
            den ekonomiska familjepolitikens bidrag till omfördelning nästan
            halverats efter två mandatperio ­ der av borgerliga Reinfeldtregeringar.
            Minskningen av den disponibla inkomst som kommer från försäkringar
            och både generella och behovsprövade bidrag minskade under de
            här åtta åren allra mest för ensamstående föräldrar. En stor andel
            av de ensamma mammorna lever därför under mycket knappa förhållanden.
          </note>
          <note>
            Det var också det som var anledningen till att Vänsterpartiet
            förra mandatperioden ägnade sig åt att höja underhållsstödet i
            flera omgångar och höja bostadsbidraget. Kadir Kasirga tog åt
            sig äran för det, men det var Vänsterpartiet som fick in det i
            budgetarna. Detta har trots allt lett till relativa förbättringar
            för ensamstående föräldrar. Det är väldigt viktigt för oss att
            stöden och ersättningarna följer den ekonomiska utvecklingen i
            övrigt, så att klyftorna inte växer. För Vänsterpartiet är målsättningen
            att öka jämlikheten i samhället och minska de ekonomiska klyftorna.
            Det hör till de viktigaste uppdrag som vi behöver genomföra här
            i riksdagen. För detta behövs en förstärkt fördelningspolitik
            som är riktad mot de grupper som har de största behoven.
          </note>
          <note>
            När det vidare gäller uttaget av dagar i föräldraförsäkringen
            går utvecklingen mot ett mer jämställt föräldraskap fortfarande
            mycket långsamt. Kvinnor tar fortfarande ut tre fjärdedelar av
            dagarna. Under småbarnsåren är det extra ojämnt. Kvinnor tar ut
            90 procent under det första året och 82 procent upp till barnets
            tvåårsdag.
          </note>
          <note>
            Den här statistiken räknar arbetsgivarna med i arbetslivet, egentligen
            oavsett hur det ser ut för en enskild kvinnas eller en enskild
            persons livsplaner. Kvinnor i en viss ålder får på grund av det
            möta mycket motgångar i arbetslivet när det gäller till exempel
            rekrytering, lönesättning, fortbildning och så vidare. Det förstärker
            hela tiden något slags bild av att det ytterst alltid är kvinnor
            som ansvarar för barnuppfostran och att pappan alltid är något
            slags medhjälpare.
          </note>
          <note>
            En av de viktigaste orsakerna till att kvinnor till exempel får
            så dramatiskt mycket sämre pensioner, vilket vi också har pratat
            om i kammaren, är just att kvinnor tar ut större delen av föräldraledigheten
            och därmed fortsätter att ta huvudansvaret för hem och barn när
            de börjar arbeta igen. Det skapar i sin tur stress och dubbelarbete
            som många hanterar antingen genom sjukskrivning eller genom att
            gå ned på deltid.
          </note>
          <note>
            På motsvarande sätt räknar många arbetsgivare med att män som
            blir föräldrar ska jobba i helt oförändrad takt eller till och
            med mer och inte vara frånvarande för att ta hand om sina barn.
            Det gör att manligt dominerade arbetsplatser kan fortsätta att
            ha ganska omoderna arbetsvillkor som inte underlättar föräldraskap.
          </note>
          <note>
            Sammantaget får det här alltså tråkiga konsekvenser såväl hemma
            för den enskilde föräldern och för barnens välmående som i arbetslivet.
          </note>
          <note>
            Att kvinnor generellt tar ett större ansvar för såväl barn som
            hem leder alltså till sämre löne- och inkomstutveckling. Det har
            många nämnt i dag. På lång sikt blir könsskillnaderna i lön mycket
            stora efter första barnets födelse. 15 år efter att ett par skaffat
            sitt första barn har deras skillnad i inkomst ökat med 35 procent.
            Tre fjärdedelar av den här skillnaden beräknas bero på att de
            har olika stort ansvar för familjen.
          </note>
          <note>
            Varje månad som pappan är hemma ökar den framtida lönen för mamman
            med 7 procent. 6 procent, säger ministern – okej. Kontakten mellan
            pappor och barn exempelvis efter separation blir dessutom bättre
            om föräldrapenningdagarna delats mer lika mellan föräldrarna.
          </note>
          <note>
            Vi menar att det behöver tas ett samhällsansvar för att göra
            något åt det här, som i slutändan faktiskt landar i väldigt låga
            pensioner och ett stressigt arbetsliv för väldigt många kvinnor
            i vårt land. Tjejer måste kompenseras för allt det jobb som vi
            gör. Det är grunden i ett samhälle som håller ihop och som är
            mer jämlikt.
          </note>
          <note type="speaker">
            Anf. 58 MATS BERGLUND (MP):
          </note>
          <note>
            Herr talman! Vi debatterar motioner och yrkanden från den allmänna
            motionstiden kring frågor om den ekonomiska familjepolitiken.
            Det handlar om föräldrapenning, tillfällig föräldrapenning, det
            vill säga vård av barn, barnbidrag och annat.
          </note>
          <note>
            Flera av de här ekonomiska stöden tillkom i en tid då mannen
            var norm på arbetsmarknaden. Kvinnan var hemma. Det var ekonomiskt
            belastande att skaffa barn. Det var kris i befolkningsfrågan,
            och det fanns ett behov av en växande välfärd. Sverige gick många
            gånger före, och de åtgärder vi vidtog har fungerat väldigt väl
            för Sverige. Kvinnans intåg på arbetsmarknaden under 1960-talet
            är ett resultat bland annat av de åtgärderna. Det fanns också
            ett stort behov av arbetskraft.
          </note>
          <note>
            Hela den ekonomiska familjepolitiken vilar på idén om den svenska
            välfärdsstaten, som har gynnat Sverige under många decennier.
            Vi ska vara tacksamma mot tidigare generationers politiker och
            samhällsplanerare. Vi ska vara stolta över vår välfärd och vår
            moderna politiska historia. Men vi måste också vårda arvet och
            ta familjepolitiken in i framtiden. Dagens familjepolitik måste
            möta dagens familjekonstellationer.
          </note>
          <note>
            Herr talman! Jag ska försöka hålla mig något kortare i den här
            debatten än i den förra. Jag kommer huvudsakligen att hålla mig
            till föräldraförsäkringen och den utredning om en modern föräldraförsäkring
            som kom 2017 och som fortfarande ligger på bordet. Jag välkomnar
            frågan från Liberalernas ledamot Barbro Westerholm till statsrådet
            om den här utredningen.
          </note>
          <note>
            Den innehåller en rad väldigt bra förslag för att just möta dagens
            familjer, de behov som finns och de konstellationer som finns
            i dag. Vi behöver implementera de förslagen. Det handlar om en
            mer jämställd familjepolitik där männen tar ett större ansvar
            och som ger incitament för kvinnor som grupp att ta ytterligare
            kliv på arbetsmarknaden.
          </note>
          <note>
            Det är naturligtvis en helt orimlig situation att kvinnor tjänar
            mindre än män. Omsorgen om barn är en viktig nyckel för att komma
            till rätta med det. Vi behöver få ett tidigare uttag av föräldraledigheten
            så att fler dagar tas ut när barnen är små men som ändå är flexibelt
            att använda för barn i lite äldre åldrar.
          </note>
          <note>
            Utredningen föreslår en tredelad försäkring. Det är bra. Vardera
            föräldern får var sin tredjedel, och den sista tredjedelen går
            att fördela fritt upp till tre års ålder då de flesta dagar ska
            vara använda. Därefter fortsätter tredelningen fast med upp till
            tio dagar om året, där fyra av de tio dagarna ska gå att fördela
            mellan föräldrarna.
          </note>
          <note>
            Miljöpartiet stöder utredningen i stora drag. Men vi har också
            några ytterligare inspel, framför allt vad gäller den sista tredjedelen.
            Föräldraförsäkringen ska självklart utgå från barnens behov. Ett
            barn ska ha rätt till sina föräldrar, till alla sina föräldrar,
            även om de är fler än två.
          </note>
          <note>
            Den sista tredjedelen bör därför helt fritt kunna fördelas mellan
            föräldrarna eller till andra vuxna som står barnet nära. Det bör
            inte begränsas till endast 60 dagar. I många familjer tar fler
            än två vuxna föräldraansvaret. Därför bör också föräldrabalken
            förändras så att fler än två vuxna som tar föräldraansvar kan
            erkännas också juridiskt som förälder.
          </note>
          <note>
            Jag är också glad över den förändring som regeringen fick igenom
            i höstas, och som börjar gälla i sommar, som möjliggör för en
            förälders sam ­ bo att vara föräldraledig. Det är en fråga som
            Miljöpartiet har drivit länge.
          </note>
          <note>
            Familjer ser ut på många olika sätt. Vi behöver ett försäkringssystem
            som möter det. Vi behöver flexibilitet i systemet. Vi behöver
            en könsneutral föräldrabalk. Så får vi en familjepolitik i tiden.
          </note>
          <note>
            Herr talman! Låt mig också säga något om barnbidraget. Det har
            tagits upp här tidigare. Det allmänna barnbidraget, som infördes
            1948, har varit väldigt positivt. Det finns några motioner i betänkandet
            om inskränkningar i det generella barnbidraget som ges lika till
            alla. Det handlar om behovsprövning, om minskat bidrag om ett
            barn har många syskon. I en motion menar man att barn som har
            det jobbigt i skolan och därför uteblir ska straffas dubbelt genom
            indraget barnbidrag. Alla sådana begränsningar är dåliga. Barnbidraget
            är starkt just genom det generella.
          </note>
          <note>
            Det generella, eller allmänna, barnbidraget är och har sedan
            starten varit en tydlig markering att samhället har ett ansvar
            för barn. Det ger föräldrarna möjlighet att använda pengarna som
            de uppfattar bäst. Det finns ingen risk för stigma eller negativa
            utestängningseffekter. Bidraget är kostnadseffektivt eftersom
            det har väldigt låga administrativa kostnader just genom att ingen
            behovsprövning behöver göras. Det ska vi inte ändra på.
          </note>
          <note>
            Herr talman! Jag avslutar här. Jag gör det med att yrka avslag
            på samtliga motioner och bifall till utskottets förslag i betänkande
            21 i socialförsäkringsutskottet.
          </note>
          <note>
            (Applåder)
          </note>
          <note type="speaker">
            Anf. 59 Statsrådet ANNIKA STRANDHÄLL (S):
          </note>
          <note>
            Herr talman! Den svenska familjepolitiken är ett internationellt
            under. Otaliga är de besök som Sverige får från olika delar världen
            för att förstå hur vi lyckas med att vara på pallplats i Europa
            när det gäller barnafödande och samtidigt ligga i topp vad gäller
            kvinnors deltagande på arbetsmarknaden.
          </note>
          <note>
            Faktum är att vi i dag har den högsta sysselsättningen som någonsin
            uppmätts i ett EU-land. Det visar sig nämligen snabbt, förstår
            ni, att när män och kvinnor inte behöver välja mellan att satsa
            på ett arbetsliv och en karriär och att satsa på sin familj, då
            väljer man båda delar. Det är bra både för den enskilda individen
            och för samhället.
          </note>
          <note>
            Sveriges ställning är inte en slump. Den är ett resultat av ett
            målmedvetet arbete, en målmedveten politik och tuffa prioriteringar.
            Det handlar om ett borttagande av sambeskattningen i början av
            70-talet. Det handlar om ett införande av vad som fortfarande
            är en världsunik föräldraförsäkring 1974. Det handlar om att vi
            också under samma decennium kraftfullt byggde ut den generella
            barnomsorgen i Sverige.
          </note>
          <note>
            Det gjorde att kvinnors arbetskraftsdeltagande i Sverige mellan
            1970 och 1980 steg från ungefär 50 procent till runt 90 procent.
            Politik gör skillnad. Det är en politik för jämställdhet och kvinnors
            möjlighet att skapa sig en egen ekonomisk plattform att kunna
            göra sina egna val.
          </note>
          <note>
            Bostadsbidraget är en annan del. Det ledde till att höja boendestandarden
            för tusentals och åter tusentals och är i dag en grundplåt i det
            som utgör Sveriges arbete för ekonomisk jämlikhet och omfördelning.
          </note>
          <note>
            Men det är också system av sin tid med sina utmaningar, och de
            behöver moderniseras, anpassas och rustas upp. Vi i regeringen
            har en mandatperiod bakom oss av renoveringar när det kommer till
            den ekonomiska familjepolitiken, och vi är inte på långa vägar
            klara.
          </note>
          <note>
            Under den förra mandatperioden höjde vi inkomstgränserna i bostadsbidraget
            för första gången sedan 1997. Vad de uteblivna höjningarna har
            fått för konsekvenser tror jag att vi alla kan förstå, att allt
            färre har fått ta del av stödet för att kunna ha goda boendevillkor.
            Nu har vi beslutat om att successivt höja inkomstgränserna i bostadsbidraget
            fram till 2021. Vad innebär det? Jo, det innebär att 18 000 fler
            barnfamiljer kommer att få ekonomiskt stöd för en bra bostad när
            utbyggnaden är klar.
          </note>
          <note>
            Vi höjde också underhållsstödet för alla barn men mest för de
            äldsta, som fick en höjning med 800 kronor i månaden. Det är hundralappar
            som gör skillnad. Vi höjde barnbidraget med 200 kronor per barn
            och månad. Också här var de senaste höjningar na när det satt
            en socialdemokratisk regering i Rosenbad. Jag tror att vi alla
            ser den röda tråden. Det handlar om vilken regering som prioriterar
            barns trygghet och uppväxtvillkor och vilka som inte gör det.
          </note>
          <note>
            För när det kommer till den ekonomiska familjepolitiken krävs
            aktiva politiska beslut för att inte ersättningarna ska halka
            efter och urholkas av inflation och löneökningar. Vi har tagit
            de aktiva besluten. Vi har också nu en pågående utredning om hela
            bostadsbidraget och underhållsstödet för att göra stöden mer ekonomiskt
            smarta och omfördelande. Det ska vara klart hösten 2020 så att
            fler barn kan få en mer jämlik start på sitt liv.
          </note>
          <note>
            Det är politikens uppgift att se till att alla barn får de bästa
            förutsättningarna att leva sitt liv i trygghet och lycka. Det
            goda samhället kan nämligen mätas utifrån hur våra barn har det.
            Det gör vi genom att fler får en tryggare ekonomisk uppväxt, men
            också genom ett brett rättighetsarbete och minskade ekonomiska
            klyftor. För trygga och jämlika barn leka allra bäst.
          </note>
          <note>
            Jag inledde med att prata om den svenska familjepolitiken som
            ett internationellt under, och det stämmer. Sverige som land toppar
            de flesta mätningar när det kommer till jämställdhet och just
            möjligheten att kombinera familjeliv och arbetsliv. Men det går
            att vara bäst och ändå se att man har stora utmaningar framför
            sig. För vårt samhälle är inte jämställt, och vi har lång resa
            kvar och många nödvändiga reformer att genomföra på vägen dit.
          </note>
          <note>
            Vi vet att kvinnor fortfarande i mycket större utsträckning än
            män arbetar deltid i Sverige. Vi vet att kvinnor är mycket mer
            hemma med barnen, både betalt och obetalt, än vad männen är. Vi
            vet att kvinnor är betydligt mer sjukskrivna än vad männen är.
            Två av tre sjukskrivna är kvinnor. Detta hänger naturligtvis ihop
            med att kvinnor i mycket större utsträckning dubbelarbetar. Risken
            för ohälsa ökar i takt med barnen.
          </note>
          <note>
            Faktum är att den tydliga skillnaden i sjukskrivning mellan kvinnor
            och män börjar märkas när barnen kommer. Det finns dessutom studier
            som visar att när män slutar arbetet och kommer hem går deras
            puls ned. Men när kvinnors arbetsdag närmar sig sitt slut går
            deras puls upp, för då går de på pass två – i hemmet.
          </note>
          <note>
            Kvinnor har också lägre pensioner än vad män har, i genomsnitt
            med 6 000 kronor i månaden. Allt detta är konsekvenser av att
            vi fortfarande har ett ojämställt samhälle och att vi har utmaningar
            som vi gemensamt behöver möta. Det kräver i många fall insatser
            på helt andra områden än just den ekonomiska familjepolitiken.
            Det handlar om möjligheten och rätten att arbeta heltid och om
            insatser för en bättre arbetsmiljö.
          </note>
          <note>
            Men också här måste den ekonomiska familjepolitiken följa med
            och se till att inte vara en del av problemet utan en del av lösningen,
            precis som det var tänkt på 70-talet. Våra stöd är barn av sin
            tid, och när vår föräldraförsäkring kom på plats var det modiga
            politiker som då flyttade gränserna framåt och satte ett exempel
            för omvärlden. Vi måste tillsammans våga vara precis lika modiga
            i denna tid.
          </note>
          <note>
            Vintern 2017 lämnade Föräldraförsäkringsutredningen sitt slutbetänk
            ­ ande med förslag om en helt ny modell för försäkringen. Sedan
            dess har det varit ute på remiss, och delar har tagits vidare
            i ett snabbspår som en proposition som det redan har röstats om
            här i kammaren. Men de stora förslagen återstår. Det är alldeles
            klart och tydligt att med den konstruktion vi i dag har kommer
            det att ta lång tid innan vi når ett jämställt familjeliv.
          </note>
          <note>
            Jag skulle därför vilja se breda politiska dialoger om föräldraförsäkringens
            framtid för att vi också ska nå ett mer jämställt uttag. Det ska
            vara en försäkring som är anpassad för dagens moderna arbetsmarknad
            och familjeliv och som sätter barnens bästa i centrum. Regeringen
            har bjudit in och påbörjat dialog, och vi hoppas att vi tillsammans
            kan komma vidare. För vi behöver alla göra vår del för att åstadkomma
            ett mer jämställt Sverige.
          </note>
          <note>
            (Applåder)
          </note>
          <note type="speaker">
            Anf. 60 ANN-SOFIE ALM (M) replik:
          </note>
          <note>
            Herr talman! Jag tackar statsrådet för de sanningar som hon levererar
            – inblandat i lite annat.
          </note>
          <note>
            Jag har en bekymmersam fråga. Försäkringskassan är en av våra
            största och viktigaste myndigheter. Ledning och styrning spelar
            en avgörande roll för enskilda människor. Det är enskilda människor
            som ofta befinner sig i en utsatt situation. Socialdepartementet
            varnade Försäkringskassan för allvarliga konsekvenser efter att
            allmänna handlingar angående möten mellan statsrådets statssekreterare
            och den dåvarande generaldirektören Beg ­ ler lämnades ut till
            TV4.
          </note>
          <note>
            Herr talman! Jag är nyfiken på om statsrådet kan svara på vilka
            allvarliga konsekvenser det skulle få om Försäkringskassan framgent
            lämnade ut allmänna handlingar i enlighet med offentlighetsprincipen.
          </note>
          <note type="speaker">
            Anf. 61 TALMANNEN:
          </note>
          <note>
            Jag vill påminna om att ämnet för debatten är ekonomisk familjepolitik.
            Statsrådet får gärna kommentera frågan, men jag påminner ändå
            om ämnet för debatten.
          </note>
          <note type="speaker">
            Anf. 62 Statsrådet ANNIKA STRANDHÄLL (S) replik:
          </note>
          <note>
            Herr talman! Ann-Sofie Alm ! J ag svarar jättegärna på frågor
            om de ställs i rätt forum .
          </note>
          <note>
            Jag ska ändå ge dig ett kort svar på denna fråga, precis som
            jag gjorde när jag fick frågan initialt. Det är fullständigt självklart
            för mig som ansvarig minister och statsråd och för Socialdepartementet
            att vi följer gällande lagstiftning, inte minst avseende offentlighetsprincipen.
            Jag har varit tydlig med detta. Det går att läsa sig till i medierna,
            och jag svarade samma dag som frågan dök upp.
          </note>
          <note>
            Vi brukar inte normalt sett på Socialdepartementet, och inte
            heller jag som ansvarigt statsråd, hota våra myndigheter med allvarliga
            konsekvenser för att de lämnar ut handlingar i enlighet med gällande
            lagstiftning. Det gjorde vi inte heller i det här fallet. Jag
            tycker att det är lite tråkigt att frågan lyfts på det här sättet
            och i det här forumet.
          </note>
          <note type="speaker">
            Anf. 63 ANN-SOFIE ALM (M) replik:
          </note>
          <note>
            Herr talman! Tack, Annika Strandhäll, för svaret! Jag skulle
            egentligen gärna vilja höra vad statsrådet menar med allvarliga
            konsekvenser och vad det betyder.
          </note>
          <note>
            Men jag tänker i stället fråga om ministern skulle vilja svara
            på den fråga som jag ställde i mitt anförande. Ministern har varit
            tydlig från talarstolen här om skillnaden i pension mellan kvinnor
            och män. Kvinnor får 6 000 kronor mindre i pension än vad män
            får.
          </note>
          <note>
            Jag tog upp familjeveckan i mitt anförande. Kvinnor tar ut 74
            procent av den totala tiden, och kvinnor är lediga i stort sett
            i femton månader men tar bara ut betald tid genom föräldrapenningen
            för nio och en halv månad. Det är en ganska enkel matematik att
            det i slutändan handlar om att det blir minskad pension.
          </note>
          <note>
            Jag undrar om statsrådet ser att det finns en ökad risk i att
            man nu förlänger föräldraförsäkringen med familjeveckan och att
            det blir en ytterligare kvinnopensionsfälla.
          </note>
          <note type="speaker">
            Anf. 64 Statsrådet ANNIKA STRANDHÄLL (S) replik:
          </note>
          <note>
            Herr talman! Tack, Ann-Sofie Alm, för frågan! Låt mig vara tydlig
            med att regeringen inte har något annat mål med sin politik än
            att vi ska föra en politik som för det första är bra för barn.
            För det andra handlar det om vikten av att barn genom denna politik
            får tillgång till båda sina föräldrar, även när de är små.
          </note>
          <note>
            Jag vet inte om jag ska tolka Ann-Sofie Alms inlägg som att också
            ni känner den vikt som vi känner av att vi får till stånd reformer
            med hjälp av den här kammaren som innebär att vi kanske kan få
            ett mer jämställt uttag av föräldraförsäkringen.
          </note>
          <note>
            Vi vet att det enda som historiskt sett har fungerat så här långt
            är en ökad kvotering. Det går till exempel att jämföra med Danmark,
            som inte har denna ordning. Precis som Sverige gjorde innan vi
            införde den första reserverade månaden i föräldraförsäkringen
            ligger man i Danmark på ett uttag på ungefär 8 procent bland papporna.
            Det gjorde vi också i Sverige då, 1995. Nu ligger vi på 26 procent.
            Vi vet att just de vikta månaderna i föräldraförsäkringen är det
            enda som har fungerat. Danmark har inte detta, och de ligger kvar
            på ungefär 8 procent. Vi kan ta del av de erfarenheter vi har.
          </note>
          <note>
            Låt mig vara tydlig när det gäller familjeveckan: Den är självklart
            avsedd att delas lika mellan föräldrarna så att båda föräldrarna
            kan vara närvarande också när barnen blir lite äldre och, till
            exempel, stötta dem under tonåren.
          </note>
          <note>
            Detta är en utveckling av den svenska familjepolitiken. Det är
            en modern familjepolitik med ungefär samma mod, skulle jag vilja
            säga, som när vi införde den oerhört generösa föräldraförsäkringen
            på 70-talet. Den stack ut då, och det gör kanske också familjeveckan
            i dag. Men i framtiden kan ­ ske även den visar sig vara en god
            investering.
          </note>
          <note>
            (Applåder)
          </note>
          <note type="speaker">
            Anf. 65 LINDA LINDBERG (SD) replik:
          </note>
          <note>
            Herr talman! Tack, Annika Strandhäll, för att du är här och kan
            svara på frågor! För oss sverigedemokrater är familjepolitikens
            främsta syfte att underlätta för och stödja landets familjer,
            allra främst med barnen i fokus. Vi har en rad förslag som ökar
            familjers möjligheter och främjar goda förutsättningar. Bland
            annat föreslår vi blivande mammor tio dagars graviditetspeng som
            kan nyttjas den sista månaden, just för att ge de bästa förberedelserna
            för både mamman och barnet. Likaså vill vi se en laglig rätt för
            bägge föräldrarna att få ledigt från arbetet för att delta i mödravårdsbesök.
            I stället för kvoterade föräldradagar, något som vi avser att
            få bort, vill vi höja taket i föräldraförsäkringen från 80 till
            85 procent av lönen, främst för att de ekonomiska förutsättningarna
            ska bli lite bättre men också för att fördelningen i mindre utsträckning
            ska avgöras av ekonomiska faktorer. Vi har en rad förslag för
            ökad flexibilitet och val som stärker ekonomin, och givetvis har
            vi ytterligare förslag på gång.
          </note>
          <note>
            Ni påstår i er retorik att vår inställning till den kvoterade
            föräldraförsäkringen skulle vara kvinnofientlig, när det egentligen
            är er politik i frågan som försvårar vardagen för våra kvinnor
            och stressar ut dem i arbetslivet. Vad är det Socialdemokraterna
            och minister Strandhäll anser vara så alarmerande med våra förslag?
          </note>
          <note type="speaker">
            Anf. 66 Statsrådet ANNIKA STRANDHÄLL (S) replik:
          </note>
          <note>
            Herr talman! Låt mig ta ett enda exempel, Linda Lindberg. Sverige
            är ett av få länder i Europa som har avskaffat sambeskattningen.
            Vi gjorde det redan 1971, just för att vi såg att det faktum att
            vi hade sambeskattning gjorde att incitamenten för kvinnor att
            komma ut från hemmen och skaffa sig en utbildning och en egen
            ekonomisk grund att stå på hämmades ganska allvarligt.
          </note>
          <note>
            I dag kan man titta på länder som Tyskland, som har kvar den
            här ordningen. Där och i många andra europeiska länder har man
            i dag, skulle jag vilja säga, världens bäst utbildade hemmafruar.
            Kvinnor utbildar sig och satsar på en framtid på arbetsmarknaden.
            När de sedan får barn går de hem och blir hemmafruar, med allt
            vad det innebär för väldigt många kvinnor. Till exempel kanske
            man inte har den ekonomiska valmöjligheten den dag relationen
            inte fungerar och man vill lämna sin man. Det kan dessutom leda
            till att barnen när de är små inte har tillgång till båda sina
            föräldrar, med allt vad det innebär. I stället lutar man sig mot
            ett gammalt hemmafruideal från 50-talet som jag tror att väldigt
            få svenska kvinnor i dag kan tänka sig.
          </note>
          <note>
            Jag menar att det för de flesta svenska kvinnor i dag är fullständigt
            självklart att du ska ha en möjlighet att kombinera ett familjeliv
            med att ha en karriär. Därmed menar jag att Sverigedemokraternas
            politik, både i relation till sambeskattning och i relation till
            att man vill förändra föräldraförsäkringen, i någon mån är kvinnofientlig.
            Den kommer att få konsekvensen att fler kvinnor tvingas tillbaka
            till hemmen och får minskade valmöjligheter.
          </note>
          <note>
            (Applåder)
          </note>
          <note type="speaker">
            Anf. 67 LINDA LINDBERG (SD) replik:
          </note>
          <note>
            Herr talman! Tack, minister Strandhäll, för det väntade svaret!
          </note>
          <note>
            Jag vill poängtera att vi givetvis är väldigt medvetna om att
            vi har en fantastiskt generös familjepolitik i Sverige. Och vi
            pratar inte om sambeskattning, vi pratar om en förstärkt föräldraförsäkring
            där vi höjer ersättningen från 80 till 85 procent och där vi även
            höjer prisbasbeloppet från 10 till 12 procent för att den ekonomiska
            skillnaden inte ska vara så stor vid eventuellt uttag av föräldraförsäkring.
          </note>
          <note>
            Vi ser också att lönetappet är ett problem och att det i förlängningen
            har en stor påverkan på pensionen längre fram. Vi menar dock att
            det måste finnas andra incitament att ta fram i stället för att
            kvotera och vara inne och peta i familjers vardag.
          </note>
          <note>
            Som vi vet driver ni frågan om kvoterad föräldraförsäkring såväl
            här i Sverige som på EU-nivå. Från vår sida kan vi inte se hur
            det stärker och ökar valmöjligheterna för varje unik familj. Snarare
            begränsar det dem. Precis som nämndes tidigare i debatten finns
            det till och med föräldrar som missar att ta ut dagar, helt enkelt
            på grund av att man inte har den möjligheten.
          </note>
          <note>
            Ni säger också att ni är en röst för ett starkt samhälle där
            du som förälder både kan jobba heltid och ha barn utan att slå
            knut på dig själv eller gå ned i arbetstid. Tidigare i dag sa
            Annika Strandhäll också att ni inte avser att tvinga kvinnor ut
            i arbetslivet. Men det är ju precis det ni gör!
          </note>
          <note>
            Vad menar Socialdemokraterna och minister Strandhäll? En veckas
            extra ledighet löser ju inga vardagsproblem.
          </note>
          <note type="speaker">
            Anf. 68 Statsrådet ANNIKA STRANDHÄLL (S) replik:
          </note>
          <note>
            Herr talman! Låt oss först en gång för alla avliva den här ekonomi
            ­ diskussionen. Det finns studier gjorda på det här. Vi har haft
            föräldraför ­ säkringen i 44 år och kan ganska tydligt se att
            det inte är ekonomin som avgör hur man väljer vem som ska vara
            hemma. Dessutom täcks i dag ungefär 90 procent av den svenska
            arbetsmarknaden av kollektivavtalade föräldrapenningtillägg. Det
            innebär att de flesta i dag – i staten, i kommu ­ ne r n a och
            faktiskt också på de flesta privata arbetsplatser – har en kollek
            ­ tivavtalad föräldrapenning som täcker upp uppemot 90 procent
            av den lön man normalt sett har. Det är alltså inte ekonomin som
            är avgörande här, och det vet vi.
          </note>
          <note>
            I den andra delen tror jag att det är otroligt viktigt att vi
            ser till att fler familjer får en möjlighet att ha en balans hemma
            när barnen är små. Kvinnors puls ska inte behöva gå upp när de
            kommer hem medan mäns går ned. Vi ska se till att det är ganska
            självklart i Sverige att barnen har tillgång till båda sina föräldrar
            när de är små, eftersom det gynnar barnet, och att båda delar
            det ansvaret.
          </note>
          <note>
            Vi pratar kvoterad föräldraförsäkring här. Jag brukar säga att
            föräldraförsäkringen har varit kvoterad sedan den infördes. Vardera
            föräldern har sina dagar; sedan har det funnits en överlåtelsemöjlighet.
            Den överlåtelsemöjligheten har gjort – tyvärr – att det är män
            som överlåter sina dagar på kvinnor. Det är därför vi har infört
            de här reserverade dagarna som inte kan överlåtas. Hela debatten
            är alltså något bakvänd.
          </note>
          <note>
            Vi måste se till att man får bättre förutsättningar i hemmet.
            Familjeveckan är en sådan åtgärd, för att se till att man får
            lite bättre balans. Det ska vara jämställt.
          </note>
          <note>
            (Applåder)
          </note>
          <note type="speaker">
            Anf. 69 BARBRO WESTERHOLM (L) replik:
          </note>
          <note>
            Herr talman! Först vill jag tacka för den bild av läget som statsrådet
            gav , med jämställt föräldraskap och goda uppväxtvillkor för barn.
          </note>
          <note>
            Jag menar, efter att ha hört inlägg här och där och på alla möjliga
            ställen, att det finns en historielöshet när det gäller varför
            våra försäkringar ser ut som de gör. Det finns också frågor som
            behandlas i socialutskottet som inte har med pengar att göra men
            som ändå är kopplade till jämställdhet och till att barn föds
            önskade.
          </note>
          <note>
            Jag tror att man ska ha med sig en sådan backspegelsredovisning.
            Jag har varit med ett tag. Jag var med när vi godkände p-piller
            som p-piller 1964, när man som kvinna kunde bestämma själv. Man
            var inte beroende av att mannen använde kondom och behövde inte
            hålla på och slabba med sitt pessar. P-pillren var fantastiska.
            Sedan var det fantastiskt när sambeskattningen försvann 1971.
            Jag var sambeskattad, och jag hade ingenting kvar av min lön.
            Det fanns ingen barnomsorg heller, utan den fick man betala fullt
            för . Sedan kom abortlagen 1974 och trädde i kraft 1975, och så
            fick vi jämställdhetslagen 1980.
          </note>
          <note>
            Det finns en fantastisk svensk historia här som jag hoppas att
            statsrådet har med sig när ni ska skriva propositionen, så att
            vi får den här bakgrundsbilden.
          </note>
          <note>
            (Applåder)
          </note>
          <note type="speaker">
            Anf. 70 Statsrådet ANNIKA STRANDHÄLL (S) replik:
          </note>
          <note>
            Herr talman! Tack så mycket, Barbro Westerholm! Det är ett privilegium
            att få lyssna till dig som har varit med på hela den här resan.
          </note>
          <note>
            Vi kan tillsammans titta bakåt och utvärdera vad detta har betytt
            för Sveriges kvinnor, för Sveriges familjer, för de barn som växer
            upp i Sverige och för kvinnors ekonomiska självständighet. I dag
            kan vi se – efter detta långa arbete av de många kvinnor, bland
            andra Barbro Westerholm, som stått i fronten för att se till att
            få dessa reformer på plats – vad det betyder för Sverige och bilden
            av Sverige i omvärlden. I dag tittar man på oss och undrar: Hur
            har det gått till? Hur kan ni stå där och vara i framkant och
            dessutom samtidigt klara av att ha ett relativt högt barnafödande?
            Vi har trygga, starka kvinnor som tar plats, bland annat i Sveriges
            riksdag , som är en av världens mest jämställda.
          </note>
          <note>
            Vad man väl ska fundera på är: Hur ser den moderna föräldraförsäk
            ­ ringen ut för framtiden? Vi ser fram emot att skriva fram den
            här proposi ­ tionen, och vi får väl se vilket stöd den får. Jag
            tror att i denna tid vi lever i handlar det verkligen om att inte
            bara bevaka uppnådda segrar utan också fundera på var vi sätter
            ut nästa flaggpinne för att ta itu med den ojäm ­ ställdhet som
            faktiskt kvarstår i det här landet och som har konsekvenser för
            kvinnors hälsa, barns tillgång till båda sina föräldrar, kvinnors
            pen ­ sioner och kvinnors löner.
          </note>
          <note>
            (Applåder)
          </note>
          <note type="speaker">
            Anf. 71 BARBRO WESTERHOLM (L) replik:
          </note>
          <note>
            Herr talman! Jag vet att det är flera utskott som ska debattera
            efter oss, så jag är nöjd med den här diskussionen. Tack!
          </note>
          <note>
            (Applåder)
          </note>
          <note type="speaker">
            Anf. 72 Statsrådet ANNIKA STRANDHÄLL (S) replik:
          </note>
          <note>
            Herr talman! Jag tackar Barbro Westerholm för det.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 8 maj.)
          </note>
          <note>
            § 7 Pensioner
          </note>
          <note>
            Socialförsäkringsutskottets betänkande 2018/19:SfU22
          </note>
          <note>
            Pensioner
          </note>
          <note>
            föredrogs.
          </note>
          <note type="speaker">
            Anf. 73 SOLVEIG ZANDER (C):
          </note>
          <note>
            Herr talman! Låt mig berätta om vårt pensionssystem , som faktiskt
            har drygt 25 år på nacken. Det ligger helt utanför statsbudgeten.
            Det står helt enkelt på egna ben. Våra pensioner konkurrerar inte
            med utbyggnaden av snabbtåg, med hur mycket pengar vi avsätter
            till de andra trygghetssystemen eller med om vi ska sänka skatten
            för företagare. Det betyder att vårt pensionssystem är beroende
            av att vi arbetar och av att vi avsätter pengar under vårt yrkesliv
            till vår seniora tid, det vill säga när vi slutar att jobba.
          </note>
          <note>
            Grundprincipen i systemet är att vi avsätter en del av lönen
            till pen ­ sionen. En del av den delen, 2 ½ procent, går till
            något vi kallar premie ­ pension, som vi får välja själva hur
            vi vill placera. Den andra delen är den som arbetsgivaren avsätter
            till tjänstepension. Den tredje delen är det som vi sparar själva
            om vi vill.
          </note>
          <note>
            Det här är viktigt. Att ha ett system som står på egna ben betyder
            att vi vet att det finns pengar. Vi fördelar de pengar som finns
            i systemet med vår andel som vi har satt in, och resten går solidariskt
            till andra pensionärer också.
          </note>
          <note>
            När vi tittar ut i den globala värld som vi lever i nu vet vi
            att de här 25 åren har förändrat världsbilden. De har förändrat
            hur länge vi lever och har medverkat till att vi faktiskt behöver
            uppvärdera vårt pensionssystem. Vi blir rejält mycket äldre än
            vad vi blev för 25 år sedan – medellivslängden har ökat. Och sättet
            vi placerar våra pensionspengar på har blivit uråldrigt, för världsekonomin
            har ju förändrats, liksom våra levnadsvanor.
          </note>
          <note>
            År 2009, för tio år sedan, hade vi en lågkonjunktur, och det
            påverkade naturligtvis också vårt pensionssystem. Det medverkade
            till att pension ­ erna blev lägre. År 2014 var vi medvetna om
            att medellivslängden hade ökat med två och ett halvt år på de
            här 25 åren. Premiepensionsfonderna hanterades inte på ett bra
            sätt. De sköttes inte väl, och placeringsreglerna för våra AP-fonder
            behöver nu uppdateras. Vi måste se till att pensions ­ systemet
            fungerar i den värld vi ska ha i morgon, för det är ju våra blivande
            pensionärer vi ska tänka på.
          </note>
          <note>
            Det finns en parlamentarisk grupp, Pensionsgruppen, som förvaltar
            vårt pensionssystem. Vi som ingår i den förvaltar pensionerna
            på ett sätt som gör att vi ska känna en trygghet i att systemet
            inte går att ändra hur lätt som helst i vår riksdag, utan det
            ska leva över tid. Därför presenterade Pensionsgruppen den 14
            december 2017 nio punkter som vårt system behöver förbättras på.
          </note>
          <note>
            Den första punkten var att vi ska ha en högre pensionsålder eftersom
            vi lever längre. Den andra var att vi ska ha jämställda pensioner.
            Vi har ju hört här i debatten, när det gäller både sjukförsäkringen
            och föräldraförsäkringen, att det är kvinnor som har de lägsta
            pensionerna. Den tredje punkten var att vi behöver modernisera
            AP-fondsreglerna och den fjärde att vi behöver förstärka grundskyddet.
            Den femte punkten var att vi behöver ha ett tydligare fondtorg,
            där fonderna för våra premiepensioner sam las. Den sjätte punkten
            var att arbetsmiljö- och utbildningsrelaterade åtgärder behöver
            vidtas . V i behöver nämligen inte bara kunna jobba längre, utan
            vi behöver också komma in på arbetsmarknaden tidigare. En punkt
            innebar att vi behöver ha ett råd för att samtala med parterna.
            En av punkterna handlade om att vi skulle tillsätta en delegation
            för äldre arbetskraft, och den sista punkten handlade om att vi
            behöver titta på avdragsreglerna för tjänstepension.
          </note>
          <note>
            Det här var nio otroligt viktiga punkter, och åtgärder för de
            allra flesta har vi vidtagit – alla förutom jämställdheten när
            det gäller pensionerna och det som har med arbetsmiljö och utbildning
            att göra eftersom det inte riktigt ligger på vårt bord.
          </note>
          <note>
            Vi har sett till att höja garantipensionen. Det finns ett förslag
            som gör att de som har de allra lägsta pensionerna nu ska få en
            högre pension. Vi har också ett förslag som handlar om att höja
            pensionsåldern. Reglerna för modernisering av AP-fonderna är också
            färdiga, och vi har förändrat och tydliggjort reglerna för hur
            man går till väga när fonder lämnar fondtorget.
          </note>
          <note>
            Äldredelegationen är viktig, för den har som uppgift att se till
            att vi förstå r hur viktigt det är att vi har en äldre arbetskraft
            på arbetsmarknaden. Kunskaper och erfarenheter som den äldre arbetskraften
            har är inte bara viktiga för att vi ska få högre pension utan
            också för att vi behöver de äldres kunskaper på arbetsmarknaden.
          </note>
          <note>
            Herr talman! Det här med jämställda pensioner är något som jag
            värnar om och något som jag med stolthet kan säga att jag har
            varit med och sett till att vi har fått med i de här punkterna.
            Från Centerpartiet har vi motion ­ erat i det här betänkandet
            om att vi vill se till att kvinnor får högre pen ­ sioner. Det
            handlar om att man måste ha lika lön, eller högre lön, och om
            att man måste kunna arbeta heltid, för det är viktigt, liksom
            att männen tar ut föräldraledighet i samma omfattning.
          </note>
          <note>
            För att avhjälpa det här – för det går inte att ordna på ett
            bräde – vill vi från Centerpartiet att man ska kunna dela pensionsrätter
            under de år man har små barn. Det är ett sätt att vidta en åtgärd
            innan vi får det jämställda samhället – vi har ju hört här att
            det kommer att ta några år innan vi får det. Därför måste vi göra
            något som innebär att vi kan dela pensionsrätterna mellan mannen
            och kvinnan i familjen. Det är som sagt speciellt viktigt när
            barnen är små.
          </note>
          <note>
            Herr talman! Med detta har jag velat uttrycka hur viktigt vårt
            pensionssystem är och hur viktigt det är att vi har kontroll över
            det . Det ska vara ett system som håller, precis som de sa när
            det genomfördes, till nästa istid.
          </note>
          <note>
            Herr talman! Jag står naturligtvis bakom alla våra motioner,
            men för tids vinnande yrkar jag bifall speciellt till reservation
            1.
          </note>
          <note>
            (Applåder)
          </note>
          <note type="speaker">
            Anf. 74 NOOSHI DADGOSTAR (V):
          </note>
          <note>
            Herr talman! Vi i Vänsterpartiet ställer oss naturligtvis bakom
            alla våra reservationer, men för tids vinnande yrkar jag bifall
            endast till reserva ­ tion 2.
          </note>
          <note>
            I Sverige bestäms reglerna för pensionssystemet i en sluten grupp
            av riksdagspartier. Vi menar att det är ett tveksamt sätt att
            fatta beslut på. Det är svårt för väljarna att avgöra vilka partier
            som driver de olika politiska förslagen och vad som egentligen
            gör att vårt pensionssystem i dag inte fungerar eller fungerar
            på ett visst sätt. Det är en bidragande orsak till att allt fler
            svenskar känner stark misstro mot pensionssystemet.
          </note>
          <note>
            Trots att flera partier lovar och lovar att pensionssystemet
            ska bli bättre och att det ska hända någonting händer ingenting.
            Plötsliga sänkningar av pensionerna, som har inträffat flera gånger
            i rad under de senaste åren, sker utan debatt och utan riksdagsbeslut.
          </note>
          <note>
            Vi är bekymrade över detta eftersom många väljare uppfattar det
            som att det inte finns några alternativ till en ständigt försämrad
            pension. Problemet är också att sedan Pensionsgruppen formerades
            har inte mycket hänt. Pensionsgruppen ägnar sig åt planlösa översyner
            och överväganden men kommer aldrig framåt.
          </note>
          <note>
            Bara det faktum att det orange kuvertet dyker upp på hallgolvet
            ger var fjärde svensk ångest och oro, enligt Pensionsmyndigheten.
            Jag menar att det är befogat. Över 20 år har gått sedan det nuvarande
            pensionssystemet sjösattes, och vi ser nu hur låga pensioner systemet
            ger. Över 250 000 personer är fattigpensionärer. Det är flest
            i Norden. Över hälften av alla kvinnor har garantipension, alltså
            det lägsta bottenskyddet.
          </note>
          <note>
            Det mest oroväckande är att detta bara är början. Om vi tittar
            på åren framåt kan vi se att den allmänna pensionen kommer att
            sjunka dramatiskt. Halva lönen i pension är redan ett faktum för
            50-talisterna. Om inget görs landar pensionerna under 45 procent
            av slutlönen för alla födda efter 1971 och 40 procent av slutlönen
            för millenniegenerationen. 90-talisterna kommer att behöva jobba
            till s de är minst 70. Om de börjar arbeta mycket tidigare än
            i dag, jobbar heltid hela tiden och får en bra lön kanske de kan
            nå upp till dagens pensionsnivåer, ungefär hälften av lönen.
          </note>
          <note>
            För den som minns lovade partierna som deltog i pensionsuppgörelsen
            att den allmänna pensionsutbetalningen skulle ligga på minst 60
            procent av slutlönen, men den är långt ifrån det. Vi i Vänsterpartiet
            menar för övrigt att 60 procent är för lågt för att kunna upprätthålla
            en god livskvalitet. I dag kan dessutom en person som har jobbat
            heltid ett helt arbetsliv få hundralappar mer per månad i allmän
            pension jämfört med någon som inte jobbat alls.
          </note>
          <note>
            Anledningarna till detta är i första hand, menar jag, de mycket
            låga avsättningar som görs till pensionen under vårt arbetsliv.
            Pensionsgruppens förslag om pensionsåldershöjning i form av höjning
            av riktåldern höjer pensionsnivåerna till i genomsnitt 53 procent
            av slutlönen. Vi menar att det inte räcker. Detta sker dessutom
            under vissa förutsättningar, det vill säga att man har en hyfsad
            lön, jobbar heltid och så vidare. Trots en höjd pensionsålder
            kommer systemet att fortsätta att ge mycket låga pensioner eftersom
            grundproblemet fortfarande är de låga inbetalningarna.
          </note>
          <note>
            Mitt stora problem är att sexpartigruppen inte har valt att höja
            inbetal ­ ningarna till pensionerna. Den har inte valt att försöka
            dämpa skillnader i pensionen mellan höginkomsttagare , som ofta
            har mindre fysiskt tunga arbeten och lever längre , och den som
            har ett tyngre arbete men lever kor ­ tare eller skillnader mellan
            kvinnor och män. Det är som att hela pensions ­ systemet är på
            svältkur, men eftersom man vägrar att höja inbetalningarna åtgärdas
            svältkuren på ett desperat sätt genom att höja pensionsåldern
            ytterligare. Pensionsåldern ska höjas allteftersom – återigen
            utan att fatta beslut i riksdagen om detta.
          </note>
          <note>
            Det finns stora orättvisor med pensionerna i dag. Skillnader
            i inkomst förstärks när vi går i pension. Pensionsgapet mellan
            kvinnor och män är ungefär 65 000 kronor per år, vilket alltså
            är mer än inkomstgapet i arbetslivet. Eftersom grundskyddet räknas
            upp med prisutvecklingen i stället för löneutvecklingen hamnar
            också det hela tiden på efterkälken. Garantipen ­ sionen urholkas
            alltså för varje år som går. Allt fler av dem som får garantipension
            kommer snart att ligga på en nivå under låg ekonomisk standard.
            Vänsterpartiet föreslår därför att grundskyddet i stället ska
            räknas upp med lönerna.
          </note>
          <note>
            När man läser yttrandena som har kommit om förslaget från Pensions
            ­ gruppen om till exempel höjda åldrar kan man se att LO rasar
            över för ­ slaget om höjd pensionsålder. Många klarar inte ens
            att arbeta till dagens pensionsålder. Då är det mycket illa att
            höja den ytterligare. Kritiken hand ­ lar till stor del om att
            förslaget inte är kopplat till förbättringar i arbetslivet så
            att det över huvud taget bli r möjligt att arbeta så länge. Av
            LO:s yttrande framgår att enbart höjda åldersgränser inte kommer
            att göra det möjligt för LO-grupperna att orka arbeta längre.
            Det innebär alltså att arbetare i Sve ­ rige kommer att få lägre
            pensioner eftersom risken överförs på den en ­ skilde.
          </note>
          <note>
            Föreställningen om att vi lever längre är också behäftad med
            stora skillnader mellan olika grupper. Medellivslängden för korttidsutbildade
            kvinnor sjunker i Sverige, och den är oförändrad för korttidsutbildade
            män. En höjd pensionsålder kommer alltså – jag vill betona det
            – att öka skillnaden ytterligare mellan arbetare och tjänstemän.
          </note>
          <note>
            Faktum är att utvecklingen när det gäller arbetsmiljön, som Solveig
            Zander också påpekade och som tagits upp i Pensionsgruppen, är
            på väg åt fel håll. Det går emot hela idén om att höja pensionsåldern.
            Egenkontrollen över arbetet har minskat. Sju av tio arbetarkvinnor
            anger att de som mest under halva arbetstiden kan bestämma över
            sin arbetstakt. Det är alltså en försämring över tid. Påfrestande
            arbetsställningar är vanligast bland kvinnor i arbetaryrken. Utsatthet
            för buller har ökat över tid. Särskilt utsatta är män i arbetaryrken
            , med en andel som har ökat från 44 till 51 procent mellan 1991
            och 2015. Tillgången till företagshälsovård har minskat inom alla
            grupper mellan 1995 och 2015. Störst minskning har skett för arbetarkvinnor
            , där 43 procent har tillgång till företagshälsovård jämfört med
            74 procent år 1995. Utvecklingen går tyvärr åt fel håll, samtidigt
            som vi förutsätts arbeta längre.
          </note>
          <note>
            LO menar att en lång rad förstärkningar måste göras i arbetslivet
            innan man börjar diskutera höjd pensionsålder. Reglerna behöver
            ändras på så sätt att fler får fasta anställningar på heltid så
            att det går att tjäna ihop till en rimlig pension. Arbetsmiljöverket
            behöver få ökade resurser. Skyddsombuden behöver också få ökade
            resurser. Alla anställda behöver få tillgång till kvalitetssäkrad
            företagshälsovård och stödet till omställning förstärkas på olika
            sätt och så vidare.
          </note>
          <note>
            Jag måste verkligen instämma i att det är orimligt att det enda
            konkreta förslaget är höjda åldersgränser. Det finns inga andra
            satsningar. Det be ­ tyder att konsekvenserna av dålig arbetsmiljö
            ensidigt läggs på den enskil ­ da anställda i form av mycket låga
            pensionsnivåer resten av pensionärs ­ livet. Risken att drabbas
            av sjukdom och utslitning är ojämlikt fördela d , och LO-gruppen
            drabbas i högre utsträckning än andra grupper.
          </note>
          <note>
            Det som vi måste börja med är att höja inbetalningarna till pensions
            ­ systemet. Grunden är att höja pensionsavgiften från dagens 17,21
            till åt ­ minstone 18,5, som var tanken när nuvarande system utformades.
            Det skulle höja pensionerna för morgondagens pensionärer med 1
            500 kronor per månad och dagens pensionärer med 1 000 kronor per
            månad.
          </note>
          <note>
            Det är naturligtvis helt feltänkt, menar jag, att höja pensionsåldern.
            Många klarar inte av att arbeta ens till dagens pensionsålder.
            Men den höj ­ da pensionsåldern förvärras av att möjligheten att
            få sjukersättning i dag är så begränsad. Nästan 80 procent får
            avslag i dag. Vänsterpartiet presenterade därför på första maj
            ett förslag som innebär att det efter 61 års ålder inte ska ställas
            krav på omställning och prövning mot hela arbetsmarknaden vid
            en ansökan om sjukersättning. Det är inte rimligt att det ställs
            samma krav på omställning på en person som är till exempel 25
            år som på en som ska gå i pension om några år. På så sätt kan
            många slippa ta ut pensionen i förtid och i stället få sjukersättning.
            Det kan dämpa de värsta effekterna av höjd pensionsålder. Sedan
            är det en nyckelfråga att göra större insatser i offentlig sektor
            för att minska stress och arbetsbelastning.
          </note>
          <note>
            Slutligen: Vi i Vänsterpartiet är mycket bekymrade över det pensionssystem
            vi har. Ett helhetsgrepp måste tas för att generellt höja pensionerna
            och också minska skillnaderna i pensionsutbetalningar mellan arbetare
            och tjänstemän och mellan kvinnor och män.
          </note>
          <note type="speaker">
            Anf. 75 SOLVEIG ZANDER (C) replik:
          </note>
          <note>
            Herr talman! Jag blir lite upprörd när man yvs över att pensionssystemet
            inte fungerar och att pensionerna har sänkts flera gånger, som
            Vänsterpartiet tycks tro. Pensionerna har inte sänkts flera gånger.
            Pensionssystemet har under de här åren sänkts vid tre olika tillfällen.
            Det beror på att det inte är knutet till statskassan. Om det skulle
            vara knutet till statskassan skulle pensionerna förmodligen ha
            sänkts betydligt fler gånger, och man skulle ha använt pengarna
            till andra delar. Men detta är tydligen inte något som Vänsterpartiet
            förstår.
          </note>
          <note>
            Vi har, som jag sa, partsråd tillsammans med arbetsmarknadens
            parter. Vi har träffats fyra gånger, om jag inte missminner mig.
            Parterna kommer mangrant, och skälet till det är att man ska arbeta
            tillsammans för att medverka till att folk kan arbeta längre när
            vi nu höjer pensionsåldern. Det betyder att vi ska se till att
            arbetsmiljön blir bättre, att vidareutbildningen blir bättre och
            att omskolningen blir bättre. Det är också något som är med i
            den överenskommelse vi har med regeringen om att förändra arbetsmarknaden.
          </note>
          <note>
            Dessutom har vi ändrat AP-fonderna. Tror inte Vänsterpartiet
            att det kommer att innebära att placeringsreglerna som uppdateras
            ger mer pengar i våra fonder? Tror inte Vänsterpartiet att det
            kommer att ge högre pen ­ sion?
          </note>
          <note>
            Kommer inte heller förändringarna i premiepensionen att ge en
            högre avkastning? Vem ska se till att vi får mer pengar till pensionssystemet
            utan det som vi har gjort nu?
          </note>
          <note type="speaker">
            Anf. 76 NOOSHI DADGOSTAR (V) replik:
          </note>
          <note>
            Herr talman! Tack, Solveig Zander, för frågan! Jag noterar att
            Solveig Zander först säger att pensionerna inte har sänkts, men
            sedan erkänner hon att de faktiskt har sänkts tre gånger. Det
            var ju precis detta som jag var inne på.
          </note>
          <note>
            Låt mig komma in på huvudproblemet. Nej, jag tror inte att de
            förslag som Pensionsgruppen kommer med kommer att höja pensionerna.
            Huvudproblemet med vårt pensionssystem är ju att det är kraftigt
            underfinansie ­ rat.
          </note>
          <note>
            Trots att Solveig Zander föredrar alla de punkter som man har
            funderat över i Pensionsgruppen finns det inget om att vi måste
            höja inbetalningarna till detta system, som är kraftigt underfinansierat.
            Det är därför bromsen slår till. Det är därför man inte får ut
            högre pensioner.
          </note>
          <note>
            Jag undrar verkligen hur man tror att människor ska få högre
            pensioner när man dessutom vill försämra arbetsrätten och ta bort
            turordningsreg ­ lerna. Det innebär ju att de äldsta på arbetsplatserna
            kommer att ryka först. Den som har jobbat in mest pengar till
            företaget men har ont i nacke och handleder kommer att bli den
            som blir uppsagd först, och det är oftast den som är lite äldre.
            Detta fungerar väldigt dåligt också med den övriga reger ­ ingspolitiken.
          </note>
          <note>
            Dessutom drar regeringen och Centerpartiet dramatiskt ned på
            bidrag till kommuner och landsting, där kvinnor ju arbetar. Jag
            vet inte varifrån Solveig Zander tror att kvinnor får sina löner,
            men 80 procent av dem som jobbar i offentlig sektor är kvinnor.
            Vill man höja kvinnors löner måste man alltså höja statsbidragen.
            Där vill ju Centerpartiet dra ned dramatiskt. I alla dessa delar
            är Centerpartiet verkligen en fiende till högre pensioner.
          </note>
          <note type="speaker">
            Anf. 77 SOLVEIG ZANDER (C) replik:
          </note>
          <note>
            Herr talman! Att vi drar ned statsbidragen dramatiskt är väl
            i högsta grad att ta i . Det är ju inte sant.
          </note>
          <note>
            Jag undrar hur Vänsterpartiet tror att våra pengar växer. Kommer
            en krona i dag att vara lika mycket värd om tio år? Vi placerar
            våra pengar på det bästa sättet för att de ska växa. Det är så
            marknaden fungerar. Det är så pengar kommer in, även till vårt
            pensionssystem. Det är därför som vi nu har genomfört att våra
            AP-fonder ska få placeringsregler som innebär att vi får bättre
            möjligheter till högre avkastning från dem.
          </note>
          <note>
            Jag vet inte om Vänsterpartiet trollar med knäna för att få pengar
            att växa. Det enda sättet är ju att placera pengarna på ett bra
            sätt. Det är precis detta som nu blir verklighet.
          </note>
          <note>
            Dessutom medverkar vi, via våra samtal med parterna, till att
            man ska ta ett ansvar för att arbetsmiljön ska bli bättre och
            att vi dessutom ska se till att arbetsgivaren får ett större ansvar
            för att man ska få omskolning och vidareutbildning. Kommer detta
            inte att innebära att våra arbetstagare får möjligheten att arbeta
            längre? Vi kan ju inte få en pensionstid som är längre än vad
            vi betalar in till systemet.
          </note>
          <note>
            Man kan inte trolla med knäna. Pengar regnar inte som manna från
            himlen. De kommer av att man investerar.
          </note>
          <note>
            (Applåder)
          </note>
          <note type="speaker">
            Anf. 78 NOOSHI DADGOSTAR (V) replik:
          </note>
          <note>
            Herr talman! Nu förstår jag vad Solveig Zander tror ska hända.
            Hon ska gambla på ett kasino! Hon ska satsa en krona och hoppas
            att den blir tusen miljoner om 20 år.
          </note>
          <note>
            Jag tror inte att man kan jobba på det sättet. Vi ska inte tro
            att vi kan betala riktigt lite och göra en suverän investering
            i något obskyrt företag som vi hoppas ska få en jättebra idé om
            50 år och att det ska leda till väldigt höga pensioner. Så kan
            man inte hantera en stat och ett pensionssystem!
          </note>
          <note>
            Väldigt många människor är överens om att inbetalningarna måste
            höjas. AP-fonderna investeras, och de ska investeras på ett bra
            sätt. Det är vi helt överens om. Men det kompenserar inte för
            den låga inbetalningen. Det är fortfarande för lite pengar som
            avsätts.
          </note>
          <note>
            Precis som jag sa i mitt inlägg är pensionerna för låga även
            om vi höjer pensionsåldern. Om vi jobba r tills vi blir 100 år
            gamla kanske vi får bra pensioner. Men jag menar att det behövs
            andra saker, inte bara att man hela tiden höjer åldern. Det är
            så många människor som inte ens klarar att arbeta till dagens
            pensionsålder. Detta måste Solveig Zander och Centerpartiet ha
            respekt för. Man är sliten i kroppen, och det hjälper inte att
            man gör så mycket neddragningar i den offentliga sektorn som regeringen
            och Solveig Zander vill göra.
          </note>
          <note>
            För att upprätthålla dagens nivåer i kommuner och landsting skulle
            vi behöva skjuta till 60 miljarder. Det är långt ifrån vad regeringen
            skjuter till, vilket alltså innebär dramatiska nedskärningar i
            offentlig sektor. Då spelar det ingen roll att man säger till
            arbetsgivarna att de ska vara lite snällare och så vidare. Det
            måste finnas pengar, och det är en skam att man kombinerar detta
            med att försämra arbetstryggheten, vilket kommer att drabba äldre
            arbetskraft.
          </note>
          <note type="speaker">
            Anf. 79 HANS EKLIND (KD):
          </note>
          <note>
            Herr talman! Jag yrkar bifall till Kristdemokraternas reservation
            nr 3, som handlar om ett seniorvänligt samhälle där alla kan åldras
            i trygghet och värdighet, om att öka drivkrafterna för ett längre
            yrkesliv och om att skapa mer jämställda pensioner.
          </note>
          <note>
            Herr talman! Det är våra äldre som har varit med och byggt upp
            det här landet, och därför ska de få åldras med bibehållen värdighet.
            Det är en fråga om etik och anständighet. Värdighet känner ingen
            ålder. I dag är det dock många som blir äldre med en känsla av
            oro inför sin egen ålderdom. Man lever i många fall ett liv i
            påtvingad ensamhet och isolering. Vi ser att det finns mycket
            för oss att göra politiskt för att komma till rätta med detta.
          </note>
          <note>
            Samtidigt ska vi se våra seniorer som en resurs – en mycket viktig
            resurs. Vi har från Kristdemokraternas sida kritiserat den särskilda
            löneskatt för äldre på 6,15 procent som infördes a v den rödgröna
            regeringen den 1 januari 2016. Den var och är olycklig av flera
            skäl, och ett skäl är att det behövs erfarna sjuksköterskor, lärare,
            hantverkare, socialsekreterare med mera. Med M-KD-budgeten ser
            vi nu till att denna skatt kan avskaffas från och med den 1 juli
            i år. Den debatten ska hållas och det beslutet fattas i denna
            kammare nästa vecka.
          </note>
          <note>
            Beslutet att avskaffa den särskilda löneskatten för äldre rimmar
            väl med de beslut vi har fattat och de överenskommelser vi har
            slutit i Pen ­ sionsgruppen, exempelvis om att stegvis höja pensionsåldern.
            Det är sam ­ ma justeringar som har skett i både Danmark och Finland,
            och de är nöd ­ vändiga. I dag lever vi nämligen nära tre år längre
            än vi gjorde när beslutet o m vårt pensionssystem fattades.
          </note>
          <note>
            I Pensionsgruppen har vi också kommit överens om att höja garantipensionen
            med 200 kronor i månaden och att höja taket i bostadstillägget
            från 5 600 till 7 000 kronor. Det innebär rejäla förbättringar
            för de pensio ­ närer som har det ekonomiskt svårast. I och med
            dessa beslut kommer 800 000 pensionärer att få mer i plånboken.
          </note>
          <note>
            Att värna det pensionssystem vi har och som i sin helhet såg
            dagens ljus 2003 är för oss kristdemokrater viktigt. Vi var med
            och stöttade det eftersom det är ett sätt att skapa hållbarhet
            både i nutid och i framtid. Där ­ för deltar vi också aktivt i
            det arbete som sker i den parlamentariska pen ­ sionsgruppen.
          </note>
          <note>
            Ska vi ha ett långsiktigt hållbart pensionssystem måste vi här
            i kammaren titta på vilka åtgärder vi kan vidta som bidrar till
            detta. Enkelt uttryckt skulle man kunna säga att en nyckel för
            att vi ska kunna ha ett hållbart pensionssystem i framtiden är
            att arbetslivet förlängs – att antalet år som arbetas ökar. Det
            ställer i sin tur mycket stora krav på arbetsmiljön, så att människor
            inte bara orkar utan också vill jobba längre. Det handlar även
            om att göra det attraktivt att anställa äldre och attraktivt för
            den enskilde att omskola sig.
          </note>
          <note>
            Om vi ska förlänga arbetslivet ska vi dock inte titta enbart
            på den ena änden utan också på den andra, nämligen inträdesåldern
            på arbetsmarknaden. Svenska studenter avslutar sina akademiska
            studier senare än studenter i jämförbara länder. E nligt Statistiska
            c entralbyrån är etableringsåldern i dag drygt åtta år högre än
            den var på 90-talet.
          </note>
          <note>
            Enligt en rapport från Skandia gör detta att en 60-talist, det
            vill säga en sådan som jag, får ut ca 68 procent av sin slutlön
            medan en 90-talist – vilket inkluderar två av mina söner där hemma
            – får ut 53 procent. I Långtidsutredningen 2011 uppskattade man
            att den privatekonomiska förlusten av att förskjuta examensåldern
            med ett enda år uppgår till 80 000 kronor. Även OECD tittar på
            detta med inträdesålder och har koll på en rad olika länder. De
            visar på en skillnad på fem år: När vi i Sverige i snitt är klara
            med vår examen har människor i Belgien gjort sitt inträde i arbetslivet
            fem år tidigare.
          </note>
          <note>
            Även här behöver vi alltså titta på vilka politiska beslut vi
            kan fatta i den här kammaren för att inträdesåldern ska sänkas.
            Kristdemokraterna föreslår exempelvis en examensbonus som innebär
            två år med dubbelt jobbskatteavdrag för dem som tar ut en akademisk
            examen senast det år då de fyller 25.
          </note>
          <note>
            Herr talman! Sedan 1999 finns det i pensionssystemet, efter ett
            kristdemokratiskt initiativ, en rätt att tillgodoräkna sig pensionsrätt
            för så kallade barnår. Det innebär att upp till fyra år kan räknas
            som pensionsgrundande för den av föräldrarna som har haft den
            lägre inkomsten bland annat på grund av längre föräldraledighet
            och deltidsarbete. Den reformen var viktig eftersom den dels oftast
            stärker kvinnors pensioner, dels signalerar att det är en viktig
            samhällsinsats att ta hand om sina barn. Det är i dag många gånger
            kvinnorna som jobbar deltid, och de gör det även efter barnets
            fyraårsdag.
          </note>
          <note>
            För att i större utsträckning kompensera de föräldrar som går
            ned i arbetstid eller är hemma med sjuka barn vill vi kristdemokrater
            utöka antalet barnår från fyra till fem. Vi vill också höja den
            generella jämförelseinkomsten i barnrättsåren från 75 procent
            till 85 procent, så att de med lägst inkomst får en högre pensionsrätt.
            Detta är ett förslag som även Pensionsmyndigheten har fört fram,
            och enligt myndigheten uppskattas den typen av förändringar minska
            gapet mellan mäns och kvinnors intjänande till den allmänna pensionen
            med ca 0,8 procentenheter.
          </note>
          <note>
            (Applåder)
          </note>
          <note type="speaker">
            Anf. 80 ERICA NÅDIN (S):
          </note>
          <note>
            Herr talman! Inledningsvis vill jag yrka bifall till förslaget
            i betänkande SfU22, som rör det allmänna pensionssystemet, garantipension
            och bostadstillägg.
          </note>
          <note>
            Sveriges pensioner ska vara trygga och hållbara. Som många av
            oss har sagt är pension nämligen uppskjuten lön, och varje individ
            har tjänat in till den under sitt arbetsliv. Vårt pensionssystem
            är ett av de tryggaste i hela världen och en viktig del av vår
            svenska välfärdsmodell. Det är robust och pålitligt. Tyvärr finns
            det dock klyftor mellan pensionärer, och systemet är inte rättvist
            för alla. Varje individs inkomst spelar stor roll för den framtida
            pensionen – ju mer pengar som kommer in till systemet, desto mer
            pengar kommer ut i form av pensioner. Fundamentet är livsinkomstprincipen.
          </note>
          <note>
            I Sverige finns över 2 miljoner pensionärer och 8 miljoner framtida
            pensionärer. Pensioner är därför något som berör oss alla – även
            mig som är 90-talist. Därför måste systemet vara legitimt. Det
            måste skapa ett starkt förtroende hos människor, så att man kan
            lita på att systemet står på individens sida den dag man börjar
            spara till pensionen eller den dag man går i pension. Socialdemokratins
            mål har alltid varit att bekämpa samhällets orättvisor. Därför
            prioriterar nu den socialdemokratiskt ledda regeringen, tillsammans
            med Pensionsgruppen, att genom en rad olika åtgärder minska de
            ekonomiska klyftorna i pensionssystemet.
          </note>
          <note>
            Fru talman! En av de största orättvisorna i pensionssystemet
            är den mellan män och kvinnor. I snitt skiljer det 6 000 kronor
            per månad i pen ­ sion mellan könen. Det är inte acceptabelt på
            något sätt. Kvinnor är som vanligt den grupp i samhället som drabbas
            hårdast av den rådande ojäm ­ ställdheten. Det gäller kvinnor
            som jobbar inom låglöneyrken och inom välfärden. Det gäller kvinnor
            som deltidsarbetar med otrygga anställningar och tar extra ansvar
            för det obetalda hemarbetet. Det gäller kvinnor som har större
            sjukfrånvaro och i större utsträckning än män är föräldralediga.
            Vi kan inte få ett mer jämställt och jämlikt pensionssystem om
            vi inte pra ­ tar om de här problemen och åtgärdar dem tillsammans.
          </note>
          <note>
            Fru talman! När pensionssystemet sjösattes år 1994 var politikens
            mål att alla pensionärer skulle få ut minst 70 procent av sin
            slutlön i pension. Med facit i hand kan vi se att det inte blev
            så. Pensionerna är i dagsläget för låga, vilket påverkar varje
            individs uttag. I kombination med att vår befolkning lever längre
            i dag än för 20 år sedan ser vi att pensionerna blir lägre ju
            äldre människor blir.
          </note>
          <note>
            Det är såklart fantastiskt att människor blir friskare och lever
            längre i dagens Sverige. Medellivslängden ökar med tre och en
            halv timme per dygn, och detta är tack vare stora investeringar
            i vårt gemensamma – vår välfärdsstat. Men konsekvensen av den
            ökande medellivslängden blir dessvärre en lägre pension än vad
            vi hade räknat med. Det är politikens uppgift att nu lösa det
            här problemet och matcha den åldrade befolkningens behov. Därför
            kommer vi nu att successivt höja pensionsåldern och LAS-åldern,
            för att möjliggöra för fler att stanna kvar på arbetsmarknaden.
            Vi behöver som sagt fler arbetade timmar och ett hållbart arbetsliv
            som gör att människor kan stanna längre i arbetslivet.
          </note>
          <note>
            Åldersdiskrimineringen mot både unga och äldre måste motverkas
            i alla dess former för att vi ska få en sjyst arbetsmarknad. Precis
            som Hans var inne på har min generation – vi 90-talister – en
            högre etableringsålder på arbetsmarknaden än tidigare generationer.
            Efter sabbatsår, första ungdomsjobbet och många år av högskolestudier
            kommer vi in på arbetsmarknaden när vi är runt 30 år. Detta påverkar
            givetvis vår pension, och jag tror att många inte tänker på det.
            Ett längre arbetsliv kombinerat med högre insättningar är därmed
            en förutsättning för att säkra trygga pensioner.
          </note>
          <note>
            Min generation är också en generation som kommer att byta jobb,
            utbilda om sig och flytta runt på arbetsmarknaden i större utsträckning
            än vad mina föräldrar gjorde. Här gäller det också för samhället
            att möjliggöra omställning, kompetensutveckling och utbildning
            för alla åldrar.
          </note>
          <note>
            Fru talman! Låt mig nämna några av de värdefulla insatser som
            den rödgröna regeringen genomförde under mandatperioden 2014–2018
            tillsammans med Pensionsgruppen.
          </note>
          <note>
            Vi sänkte skatten för 1,7 miljoner pensionärer och tog bort pensionärsskatten
            för alla som hade inkomster upp till 17 000 kronor per månad.
            Vi höjde bostadstillägget två gånger. Vi dubblerade tandvårdsbidraget
            för pensionärerna. Vi tog bort avgifterna för öppenvården för
            alla över 85 år, och vi investerade i de äldres välfärd.
          </note>
          <note>
            Detta räcker såklart inte. Framöver måste vi göra alltmer för
            att säkerställa en ekonomisk trygghet för alla människor i samhället.
          </note>
          <note>
            I dag beskattas pensionärer mer än vad löntagare gör genom den
            så kallade pensionärsskatten. Det är mycket orättvist, och därför
            kommer den socialdemokratiskt ledda regeringen att avskaffa denna
            skatt under nästa år. Detta är en välbehövlig reform för samtliga
            pensionärer för att möjliggöra mer pengar i plånboken varje månad.
          </note>
          <note>
            Fru talman! De förändringar som Pensionsgruppen tillsammans med
            regeringen nu gör under mandatperioden har brett parlamentariskt
            stöd, vilket är bra för vår demokrati. Under mandatperiodens gång
            kommer följande att genomföras:
          </note>
          <note>
            Vi kommer att höja garantipensionen och bostadstillägget för
            dem som har det allra tuffast. De som har slitit ett helt liv
            med låg lön ska få höjd pension med upp till 600 kronor per månad.
            Målet är att människor ska komma upp i en pension som motsvarar
            70 procent av slutlönen. Därför ska vi öka inbetalningarna till
            18,5 procent och höja riktåldern i pensionssystemet.
          </note>
          <note>
            Premiepensionssystemet ska reformeras och renoveras genom ett
            upphandlat fondtorg med minskat antal fonder. Tidigare har det
            varit komplicerat för individer att förstå systemet och välja
            rätt fonder. Dessutom har avgifterna till förvaltningen varit
            för höga, vilket har varit en stor nackdel. Nu kommer premiepensionssystemet
            att bli mer lättbegripligt och informativt än tidigare i och med
            reformeringen.
          </note>
          <note>
            Regeringen ska också ta ett större ansvar för omställning på
            arbetsmarknaden samt fixa en bättre arbetsmiljö som möjliggör
            ett hållbart arbetsliv. Vi ska även se till att det inrättas en
            delegation för senior arbetskraft som kan arbeta med dessa frågor,
            exempelvis att fler seniorer kan stanna kvar och jobba inom välfärden
            – och att deras kompetens tillvaratas – eller inom skolan, där
            det saknas personal. Eftersom vår välfärd expanderar behövs det
            fler hjälpande händer. Här kan fler seniorer ta plats i arbetslivet.
          </note>
          <note>
            Fru talman! De främsta anledningarna till att vi gör dessa förändringar
            är att vi vill säkerställa högre pensioner och en bättre arbetsmiljö
            för vanligt folk. Varken pensionärer eller löntagare ska lämnas
            i sticket. Såväl de som har byggt upp vårt land som deras barn
            och barnbarn ska ha en trygghet på ålderns höst.
          </note>
          <note>
            Slutligen, fru talman: Pensionssystemets orättvisor behöver attackeras
            från flera håll genom ökad jämlikhet och trygghet. Därför ska
            samhället gå före och investera, renovera och förbättra pensionssystemet.
          </note>
          <note>
            Det är mycket glädjande att regeringen nu satsar 2,1 miljarder
            kronor, som kommer att gynna 800 000 pensionärer varje månad.
            Ett starkare samhälle byggs tillsammans genom bred demokratisk
            förankring.
          </note>
          <note>
            (Applåder)
          </note>
          <note type="speaker">
            Anf. 81 NOOSHI DADGOSTAR (V) replik:
          </note>
          <note>
            Fru talman! Tack, Erica Nådin, för inlägget!
          </note>
          <note>
            Erica påpekade att vi ska investera i samhället och i pensionssystemet
            – antar jag – för att det ska bli bättre. Samtidigt är ju verkligheten
            sådan att det inte var nog med att M-KD-SD-budgeten gick igenom
            och undandrog 20 miljarder från kommuner och landsting; det avtal
            som regeringen har ingått med Centern och Liberalerna innebär
            också dramatiska nedskärningar i vård, skola och omsorg, där många
            kvinnor arbetar.
          </note>
          <note>
            Jag undrar på vilket sätt detta kommer att höja pensionerna för
            kvinnorna och på vilket sätt det kommer att underlätta en bättre
            arbetsmiljö.
          </note>
          <note>
            Därutöver undrar jag hur försämringarna i turordningsreglerna
            i lagen om anställningsskydd kommer att förbättra situationen
            för den äldre arbetskraften.
          </note>
          <note>
            Jag hörde också Erica Nådin tala om att insättningarna ska öka.
            Det gläder mig mycket att de ska öka till 18,5 procent. Jag undrar
            när denna proposition är tänkt att läggas fram, för jag har inte
            sett någonting av det. Jag vet bara att Socialdemokraterna i 20
            år har talat om ökade inbetalning ­ ar. Dock har ingenting hänt
            trots att Socialdemokraterna sitter i regering, vilket man hade
            kunnat förvänta sig om det ges den typen av löften. Jag är väldigt
            nyfiken på när denna proposition ska läggas fram. Jag antar att
            det blir mycket snart, för det är bråttom med att höja inbetalningarna
            till pen ­ sionssystemet.
          </note>
          <note>
            Som jag var inne på är det många som inte orkar jobba ända fram
            till dagens pensionsålder. Jag undrar hur det ska bli lättare
            för den gruppen att få en bra pension om man dessutom höjer pensionsåldern.
            Det hjälper ju inte att höja pensionsåldern, utan det är inbetalningarna
            som måste öka om vi ska få bättre pensioner.
          </note>
          <note type="speaker">
            Anf. 82 ERICA NÅDIN (S) replik:
          </note>
          <note>
            Fru talman! Tack, Nooshi Dadgostar, för dina frågor – det var
            många olika!
          </note>
          <note>
            Till att börja med är det såklart beklagligt med M-KD-budgeten,
            men vi tillför nu 20 miljarder tillbaka in i välfärden just för
            att kunna anställa fler i kommuner och regioner runt om i landet.
            Förhoppningsvis kommer de som jobbar inom välfärden – framför
            allt kvinnor, men också män – att få fler kollegor och en bättre
            arbetsmiljö tack vare dessa investeringar.
          </note>
          <note>
            Regeringen har också en arbetsmiljöstrategi som syftar till att
            ge en bättre arbetsmiljö för våra anställda inom välfärden.
          </note>
          <note>
            När det gäller LAS och den kompromissen är det som sagt en kompromiss
            i januariavtalet. Det gör såklart ont i en socialdemokrats hjärta
            att behöva göra detta, men eftersom det är en kompromiss kommer
            vi att göra det. Vi hoppas att parterna på arbetsmarknaden kommer
            att kunna få till bästa möjliga lösning som gör att folk ändå
            kan ha kvar en trygghet på arbetsmarknaden. Vi hoppas också att
            även äldre genom den seniora arbetskraften kan stanna kvar och
            trivas på jobbet.
          </note>
          <note>
            Jag vet inte när en proposition om 18,5 procent kommer, men jag
            hoppas också att den kommer snart. Jag tror dock att det främst
            är Pensionsgruppen som har ansvaret för den. Där sitter inte jag,
            så jag kan tyvärr inte ge dig ett svar, Nooshi Dadgostar.
          </note>
          <note>
            Vi kommer även att satsa dessa 600 kronor, tillsammans med höjt
            bostadstillägg och bättre garantipension för dem som har det sämst.
            Jag hoppas att det möjliggör att fler pensionärer får en bättre
            trygghet.
          </note>
          <note type="speaker">
            Anf. 83 NOOSHI DADGOSTAR (V) replik:
          </note>
          <note>
            Fru talman! Tack, Erica Nådin, för svaren!
          </note>
          <note>
            Man ska jämföra 5 miljarder per år i satsningar på kommuner och
            landsting med att det krävs 60–70 miljarder för att upprätthålla
            dagens nivåer i den offentliga sektorn. Detta är en dramatisk
            nedskärning i offentlig sektor, och samtidigt står regeringen
            här och säger hur viktigt det är att utjämna skillnaderna i pensioner.
          </note>
          <note>
            Av dem som arbetar i offentlig sektor är 80 procent kvinnor.
            Deras löner är skatter. Om man skjuter till så lite pengar till
            den offentliga sektorn blir det inga lönehöjningar. Då får vi
            en ytterligare inkomstskillnad, inte bara i arbetslivet. Den fördubblas
            – den blir större i pensionen, som jag var inne på i mitt inlägg.
          </note>
          <note>
            För mig hjälper det så att säga inte med strategier, samordningspersoner
            eller härliga, tuffa uttryck, utan det måste skjutas till resurser
            när man talar om en bättre arbetsmiljö. Om det är färre personer
            som gör mycket mer, vilket är en konsekvens av minskade resurser,
            skapar det en stressigare och sämre arbetsmiljö.
          </note>
          <note>
            Jag tycker att det är jättebra om Pensionsgruppen har bestämt
            sig för att höja inbetalningarna till pensionssystemet – det är
            så jag tolkar Erica Nådin. Det är en mycket bra nyhet som kommer
            i denna debatt.
          </note>
          <note>
            Jag hoppas också att det höjs ytterligare, för jag tror inte
            att 18,5 procent räcker. Precis som LO instämmer Vänsterpartiet
            i att detta nog skulle behöva höjas ännu mer. Det är ju inte rimligt
            att man till exempel som kommunalare ska arbeta ett helt liv och
            ändå behöva använda sig av garantipensionen. Det rimliga är ju
            att få en väldigt god inkomstpension.
          </note>
          <note type="speaker">
            Anf. 84 ERICA NÅDIN (S) replik:
          </note>
          <note>
            Fru talman! Jag håller såklart med om att det är orättvist och
            ojämställt att kvinnor tjänar mindre och därmed får en sämre pension.
            Å andra sidan tror jag verkligen att vi behöver göra de här investeringarna
            tillsammans med många olika förslag för att lösa de här problemen.
            Då är de 600 kronorna väldigt viktiga, och 18,5 procent är en
            bra början. Men självklart vore det himla härligt om vi kunde
            öka dem till 20 procent.
          </note>
          <note>
            Det blir verkligen förändringar på sikt. Det bästa med Pensionsgruppen
            är just att vi har en långsiktig lösning för vårt stora pensionssystem
            som har byggts upp under 20 år. Men jag tror verkligen inte att
            vi kan tala om pensionssystemet som rättvist eller jämlikt om
            vi inte nämner jämställdhetsproblemen.
          </note>
          <note>
            Kvinnor som i dag har låga pensioner har tyvärr fått det på grund
            av att de har jobbat deltid, tagit mer ansvar för hemarbete och
            mer föräldraledighet än männen, plus att de redan i dag har en
            mycket lägre lön än vad män har på arbetsmarknaden. Det spelar
            in för pensionen, tyvärr. Det är därför vi vill se till att garantipensionen
            och bostadstillägget höjs.
          </note>
          <note>
            Jag tror också att vi behöver se till att arbetsmiljön inkluderar
            den psykosociala arbetsmiljön och att vi bryter mönstret kring
            psykisk ohälsa. Det är väldigt avgörande faktorer för att vi ska
            få folk att orka jobba längre men också trivas på jobbet under
            tiden man jobbar.
          </note>
          <note>
            (Applåder)
          </note>
          <note type="speaker">
            Anf. 85 KATARINA BRÄNNSTRÖM (M):
          </note>
          <note>
            Fru talman! Sverige har ett i grunden mycket bra pensionssystem,
            men det finns självklart sådant som behöver förbättras.
          </note>
          <note>
            Vi lever allt längre. Det är otroligt positivt, men det innebär
            att pen ­ sionerna blir lägre eftersom de måste räcka under en
            längre tid. För att upprätthålla pensionsnivåerna behöver arbetslivet
            förlängas i takt med att vi lever allt längre.
          </note>
          <note>
            Ett längre arbetsliv är också av stor betydelse för hela välfärden
            och därmed för hela samhället. Det finns också ett stort samhällsintresse
            av att människor får en pension som går att leva på. Detta är
            vi moderater mycket angelägna om. Jag tycker att det är väldigt
            bra att vi i Pensionsgruppen är överens om att ett långt arbetsliv
            egentligen är det enda som gäller för bättre pensioner.
          </note>
          <note>
            Vi kan också tänka oss att sänka skatten för pensionärerna, vilket
            vi också har gjort i år i och med vår budget som gäller, och vi
            kan tänka oss att fortsätta göra det, mest för dem med lägst pension
            så att de ska få mer i plånboken.
          </note>
          <note>
            Det är bra att vi har en pensionsöverenskommelse över blockgränsen,
            som faktiskt har gällt i snart 25 år, och det är viktigt att vi
            fortsätter att arbeta inom ramen för denna för pensionssystemets
            fortlevnad. Det krävs att systemet är långsiktigt, tryggt och
            förutsägbart för att det ska fungera, för pensionen handlar ju
            om människors trygghet på äldre da ga r. Men tyvärr förstår ju
            inte alla vårt pensionssystem. Det blev särskilt uppenbart när
            vi häromveckan hörde och såg protesterna från dem med låga pensio
            ­ ner. Många känner sig till och med lurade, för de hade trott
            att det skulle bli mycket mer i plånboken.
          </note>
          <note>
            Därför är det viktigt att vi ser till att människor får kunskap
            om och förstår hur systemet fungerar och att man får en konsekvensbeskrivning
            av de val man gör under livet. Det gäller särskilt kvinnor som
            har låga pen ­ sioner, de som har varit hemma med barn och de
            som har jobbat deltid, vilket ju de flesta faktiskt gjorde på
            60-, 70- och 80-talen. Här finns det många orättvisor.
          </note>
          <note>
            Man kan enkelt uttrycka det så här: Pensionen är resultatet av
            arbetsli ­ vets längd och antalet arbetade timmar för varje enskild
            person. Självklart spelar det också roll hur stor lön man har
            och har haft för hur stor pen ­ sio ­ nen blir, liksom att man
            har en bra tjänstepension. Allt detta hänger sam ­ man.
          </note>
          <note>
            Det gör till exempel skillnad hur vi tar ut föräldraförsäkringen,
            hur vi tar ut ledigheter i samband med barnaåren och om man, eller
            rättare sagt kvinnor, arbetar deltid eller går i förtida pension.
            Allt detta påverkar till sist pensionen.
          </note>
          <note>
            Alla måste förstå att var och en är ansvarig för sin pension.
            Här är det återigen kvinnorna som är, har varit och förmodligen
            kommer att bli de stora förlorarna. Och kanske har politiker varit
            alldeles för positiva när det gäller utsikterna för den allmänna
            pensionen. Man har lovat och garanterat en stor del av slutlönen
            i pension. Vi hörde här nyss att den skulle vara minst 70 procent
            av slutlönen. Men så är det inte och kommer det inte att bli.
            Självklart kommer det att bli en stor skillnad för människor när
            man inte längre får en lön utan en pension. Det blir helt enkelt
            en stor minskning.
          </note>
          <note>
            Så sent som i fjol, i förstamajtalet och även återupprepat före
            valet, lovade Stefan Löfven rejäla höjningar av pensionerna. Man
            skulle kunna få upp till 600 kronor i månaden eller 5 000 kronor
            om året i ett separat system som inte ska ingå i det ordinarie
            pensionssystemet. Det kom inga besked om hur detta ska betalas.
            Vi har fortfarande inte hört hur det ska betalas, utan det måste
            finansieras via stat sbudgeten. Kostnaden är drygt 4 miljarder
            per år. Det är väldigt mycket pengar, en stor post. Dessvärre
            tror jag att pensionärerna ändå inte kommer att bli särskilt nöjda
            med den höjningen. Det finns en stor risk med att lova mer och
            mer, när vi vet att vi lever allt längre. Den ekvationen går inte
            ihop.
          </note>
          <note>
            Visst är det viktigt att påpeka att de sista arbetsåren är mycket
            viktiga för resten av livets pensionsutbetalningar. Men det är
            lika viktigt att påpeka att tiden för inträdet i arbetslivet är
            viktigt. Vi måste se till att den tidigareläggs och att synen
            på arbete och ledighet när man blivit vuxen uppgraderas och bättre
            kopplas till den påverkan det får på den framtida pensionen. Vi
            kan inte nog poängtera att det endast är arbete som skapar en
            bra pension. Jo, möjligen kan också sänkt skatt ge mer i plånboken.
            Men vi måste poängtera att arbetslivet måste bli längre i båda
            ändar.
          </note>
          <note>
            Fru talman! I Sverige ska det löna sig både att ha arbetat och
            att arbeta. Seniorerna är en oerhört viktig resurs i vår välfärd.
            Vi behöver dem i väldigt många branscher. Därför har vi moderater
            länge, också i årets budget, sänkt skatten för pensionärer och
            gjort det mer lönsamt för seniorer att fortsätta arbeta i ett
            rikt arbetsliv. Vi har avsatt stora summor för detta i årets budget,
            och det är jag väldigt stolt över.
          </note>
          <note>
            Eftersom det är vår budget som gäller får Sveriges pensionärer
            mer sänkt skatt än vad man skulle fått om regeringens budget hade
            gått igenom. Och det lönar sig mer att arbeta för den som är pensionär.
            Vi tog också bort den särskilda löneskatten som arbetsgivare tvingades
            betala för äldre – en mycket korkad skatt för äldre. Jag tycker
            att det är ren diskriminering.
          </note>
          <note>
            Skillnaden mellan oss moderater och den rödgröna regeringen är
            att de lovar mer i pension med pengar som de inte har. Vi moderater
            vill självklart se till att alla får mer pengar i plånboken. Men
            vi sänker skatten, vilket är det bästa sättet att se till att
            människor får mer pengar. Det har vi gjort sex gånger för pensionärer.
          </note>
          <note>
            Jag vill i det här sammanhanget påpeka att före 2006 och Alliansens
            tid vid regeringsmakten hade skatten för pensionärer aldrig sänkts
            med en enda krona . Varenda svensk pensionär betalade tusentals
            eller tiotusentals kronor mer i skatt varje år. Aldrig har människor
            fått behålla mer av sin lön och sin pension än sedan alliansregeringen
            med en moderat statsminister tog över 2006. Det tycker jag att
            man bör påminna om ibland när vi talar om protesterna och låga
            pensioner. Det var inte alltid bättre förr för Sveriges pensionärer
            , när Socialdemokraterna hade egen regeringsmakt.
          </note>
          <note>
            (Applåder)
          </note>
          <note type="speaker">
            Anf. 86 ANNE OSKARSSON (SD):
          </note>
          <note>
            Fru talman! Vi har en generation äldre där många lever i relativ
            fattigdom. Varannan kvinna och 15 procent av männen har garantipension.
            Varför har det blivit så att vi inte kan leva på våra pensioner
            längre? Vad har blivit sämre?
          </note>
          <note>
            Tandläkare berättar att äldre med tandproblem inte har råd att
            betala utan ber att få dela upp betalningen i många små doser.
            Att höja bidragsdelen med 300 kronor har inte hjälpt speciellt
            mycket. Att tandvård är gratis efter 85 hjälper inte heller. Man
            kan inte vänta i 20 år på tandvård. Väl att märka har priset för
            tandvård ökat fyra gånger mer än de genomsnittliga pris erna för
            alla varor och tjänster sedan 80-talet. Det är alltså dyrare i
            dag.
          </note>
          <note>
            Det är en generation som har försökt att klara sig själv, inte
            är van att få bidrag och inte vill stå med mössan i handen och
            tigga och be om pengar. Det är en generation som inte vill ligga
            sina barn till last. Det är generation som trodde att samhällskontraktet
            skulle hålla.
          </note>
          <note>
            Likväl hjälper var femte svensk en anhörig. Många får gå ned
            i arbetstid eller till och med sluta arbeta för att ta hand om
            närstående då den kommunala servicen inte längre räcker. År 1980
            fick ca 70 procent av de äldre hemtjänst eller äldreboende. I
            dag är siffran halverad. Många kommuner hävdar att de äldre vill
            bo hemma. Det är billigast så. De döms till ensamhet, ångest och
            depression.
          </note>
          <note>
            Fru talman! I förhållande till konsumentprisindex sjönk garantipen
            ­ sionen under indexet med drygt 20 procent eller en femtedel
            från 2006 till 2017. Bostadsbidraget och äldreförsörjningsbidraget
            har mer eller mindre följt konsumentprisindex. Borde inte garantipensionen
            följa den fördyring som sker i form av inflation och ökade inkomster
            för den arbetande befolk ­ ningen? Det skulle medföra att inkomstgapet
            mellan pension och arbete minskar.
          </note>
          <note>
            Samtidigt har Pensionsgruppen, ett organ inom Regeringskansliet
            som bildades av sex partier 2007 och byggt på en överenskommelse
            från 1994, gjort upp med riksdagen om att pensionsåldern ska höjas
            successivt, då vi lever längre och är friskare, med start 2020.
          </note>
          <note>
            Vi Sverigedemokrater ser inte med glädje på höjd pensionsålder.
            Vi menar att den som vill arbeta heltid, deltid eller timmar ska
            få göra det. Vi menar att pensionsgränsen måste vara flexibel.
            Vi menar att det måste ska ­ pas incitament för att få människor
            att vilja arbeta längre, som att den extra inkomst man får genom
            jobb inte ska beskattas upp till ett visst belopp.
          </note>
          <note>
            Det är 45 000 pensionärer som lever i relativ fattigdom, och
            de flesta är kvinnor. Garantipensionen på 8 254 kronor före skatt
            som ensamstående får är väldigt låg.
          </note>
          <note>
            En undersökning visar att trots att män och kvinnor inom samma
            yrke, som läkare, lärare och civilingenjör, har lika lön under
            hela livet har kvin ­ norna en lägre pension – detta då livsinkomsten
            och inte lönen styr pen ­ sionen.
          </note>
          <note>
            Kvinnor har 82 procent av männens inkomst i livsinkomst. Inkomstförändringen
            sker i samband med barnafödande mellan 26 och 32 år och därefter
            genom frånvaro på arbetsmarknaden på grund av vård barn och sedan
            kanske deltid.
          </note>
          <note>
            Här måste vi från grunden titta på hur vi på ett hållbart sätt
            kan hitta lösningar för att stärka pensionen för föräldrar, både
            mammor och pappor, som tar ett stort ansvar för barnen under småbarnstiden.
            Att investera i en trygg tillvaro för barnen med tid med föräldrarna
            ska inte straffas genom lägre pension.
          </note>
          <note>
            Hur kan det vara så att när jag tar hand om mina egna barn kallas
            det föräldraledighet medan det när jag tar hand om andras barn
            är arbete med full lön?
          </note>
          <note>
            Problemet med kvinnornas sämre pension är kvinnornas mindre närvaro
            på arbetsmarknaden. Vi är även medvetna om att det inom olika
            yrkesgrupper finns höga sjukskrivningstal. Speciellt gäller det
            de kvinnor som jobbar med människor och ofta upplever stress då
            felaktiga krav ställs och effektivitet mäts i minuter i stället
            för i kvalitet.
          </note>
          <note>
            Pensionen minskar även för utförsäkrade från Försäkringskassan.
            Det är en grupp som fortsätter att öka då den psykiska ohälsan
            har ökat, speciellt hos kvinnor.
          </note>
          <note>
            Så har vi åldersdiskrimineringen. Den medför svårigheter för
            äldre att bland annat få nytt arbete om de av en eller annan anledning
            förlorar sitt jobb. Sverigedemokraterna ser med spänning fram
            emot redovisningen från Delegation för främjande av äldre arbetskraft
            som kommer den 1 oktober 2020.
          </note>
          <note>
            Fru talman! Slutligen: Pensionsgruppen tillsattes 2007 och har
            uppdaterats. Det är märkligt att den inte har ombildats då det
            parlamentariska landskapet har ändrats och att en relativt liten
            grupp för hela socialförsäkringsutskottets talan utan att delge
            dem som inte får vara med vad som diskuterats och beslutats. Borde
            inte gruppen vara parlamentarisk, det vill säga att alla i socialförsäkringsutskottet
            sittande partier deltar?
          </note>
          <note>
            (Applåder)
          </note>
          <note type="speaker">
            Anf. 87 BARBRO WESTERHOLM (L):
          </note>
          <note>
            Fru talman! År 1994 lade vi grunden till dagens pensionssystem.
            Det är finansiellt stabilt, men för den enskilde kan det uppstå
            problem. År 1998 tog riksdagen de t definitiva beslutet, och då
            höjdes åldersgränsen för rätten att vara kvar i arbetslivet från
            65 till 67 år. Tanken var dock att fortsätta att öppna för människor
            att arbeta högre upp i åldrarna.
          </note>
          <note>
            Detta skulle betyda mycket. För en månad sedan hörde jag i ett
            föredrag att om vi skulle höja snittåldern för när man går i pension
            med ett år skulle det ge 22 miljarder i statskassan. Skulle vi
            sänka åldern för när unga människor går ut i arbetslivet med ett
            år skulle det ge 9 miljarder i statskassan. Det handlar alltså
            om mycket pengar, och de skulle kunna användas till stöd för dem
            som inte orkar och kan arbeta högre upp i åldrarna.
          </note>
          <note>
            Delegationen för senior arbetskraft nämndes, och jag är ambassadör
            för den. Delegationen har just givit ut en skrift av Lisa Laun
            och Mårten Palme, Kan seniorer arbeta längre? Läser man i skriften
            är svaret ja, efter ­ som man i dag har så mycket bättre hälsa
            än vad man hade på 1970-talet. Det är från den tiden och framåt
            vi har bra undersökningar av hur vår hälsa har utvecklats.
          </note>
          <note>
            Lisa Laun och Mårten Palme frågar vilka hinder som ligger i vägen
            för att höja den kronologiska åldersgränsen. Jo, det är regler
            och normer på arbetsmarknaden, och i detta med normer ligger just
            den ålderism, den åldersdiskriminering som har nämnts i ett par
            av dagens anföranden av hur årsrika människor fungerar på arbetsmarknaden.
          </note>
          <note>
            Jag skulle önska att det kom in forskare som kan se vad det betyder
            att fler och fler årsrika finns kvar trots att vi har denna åldersgräns.
          </note>
          <note>
            Nu startas det företag. Jag har varit på ett antal äldremässor,
            och på den senaste var det tre bemanningsföretag som startats
            av seniorer och som använde seniorer i sin arbetskraft. Dessa
            företag växer så det knakar, och de som arbetar där stortrivs.
            De jobbar vidare med sin yrkesskicklighet som bas och kan arbeta
            så mycket de vill, kanske inte hela veckan eller ett visst antal
            timmar per dag, utan de har flexibel arbetstid. De tycker att
            det är roligt att fortsätta att jobba, och de är stolta över det
            de gör.
          </note>
          <note>
            Varför är det då så svårt att ändra åldersgränsen? Det har varit
            svårt länge. År 1952 skrev Ivar Lo-Johansson, som jag nämnde tidigare,
            en bok om Ålderdomssverige. Han såg hur illa människor mådde av
            att tvingas bort från arbetsmarknaden för att gå i pension. Han
            föreslog att det skulle skapas åldringsyrken för dessa personer,
            för allt är bättre än att tvingas in i passivitet.
          </note>
          <note>
            År 1963 kom socialdemokraten Gustav Möller, som var ganska sur
            över att han fick lämna riksdagen. Han hade just fyllt 70, och
            då var han för gammal för att finnas här som riksdagsledamot.
            Han gjorde en utredning som kallades Möllerkommittén, och den
            kom fram med samma förslag som Pensionsgruppen nu håller på med
            och som de utredningar som har kommit ganska nyligen har.
          </note>
          <note>
            År 1976 sänkte man pensionsåldern från 67 till 65 utan att fråga
            människor hur de såg på det. Det var ett ganska snabbt politiskt
            beslut.
          </note>
          <note>
            År 1981 fann vi i Socialstyrelsen, där jag var chef då, att detta
            att tvingas gå i pension skapar ohälsa bland dem som får lida
            av tvånget. År 1982 sa Världshälsoorganisationen samma sak: att
            man skulle öppna arbetsmarknaden för dem som vill och kan fortsätta
            arbeta därför att det är en hälsorisk att tvingas bort.
          </note>
          <note>
            Sedan kan jag rabbla upp ett antal årtal till, men det ska jag
            inte göra, för tids vinnande. Men vi måste nu ta mod till oss
            och höja den kronologiska åldersgränsen, för den är en viktig
            signal ut i samhället om att vi värderar årsrika människor, det
            de står för och den resurs som de utgör. Men jag har läst i tidningarna,
            senast i dag eller i går, om fackförbund som bara är mot, mot,
            mot. Arbetsmarknadens parter ser inte positivt på att man gör
            dessa förändringar, men jag tycker att vi här i Sveriges riksdag
            ska ha modet att öppna arbetsmarknaden för dem som vill och kan
            fortsätta i arbetslivet, för detta gynnar också dem som inte orkar
            längre. Vi får en bättre ekonomi.
          </note>
          <note>
            I tidigare inlägg i dag tog jag upp arbetsmiljö och att vi samtidigt
            måste satsa på kompetens och utveckling. Inlägget handlade om
            utvecklingen av området arbetsmedicin, som nu för en tynande tillvaro.
            Men jag tror att jag ska koncentrera mig på detta med åldersgränsen.
            Det finns mycket mer att säga, fru talman, men som jag sagt tidigare
            är det fler utskott som ska hinna före kl. 23 i kväll.
          </note>
          <note>
            (Applåder)
          </note>
          <note type="speaker">
            Anf. 88 JANINE ALM ERICSON (MP):
          </note>
          <note>
            Fru talman! Vi blir allt friskare och lever allt längre i Sverige.
            Det är i sig otroligt positivt. I dag lever många ett aktivt liv
            mycket längre än vad tidigare generationer har haft möjlighet
            till.
          </note>
          <note>
            Att pensionen i dag blir lägre som andel av lönen för respektive
            årskull som blir 65 beror i grunden just på att vi lever allt
            längre samtidigt som avgifterna till systemet under många år inte
            har räknats upp utan har varit oförändrade under en ganska lång
            period. Lika mycket pengar ska helt enkelt räcka till ett längre
            liv som pensionär.
          </note>
          <note>
            För Miljöpartiet är det viktigt med en långsiktig ekonomisk hållbarhet
            i pensionssystemet, så att det blir stabilt och ger en förutsägbar
            pension den dag det är dags att börja ta ut den.
          </note>
          <note>
            Tack vare den ökade friskheten vill många människor arbeta längre.
            Det är därför som vi i Pensionsgruppen menar att det är rimligt
            att göra en viss höjning av pensionsåldern, vilket bör ske i steg
            så att de som ska bli pensionärer får gott om tid att planera
            sin pension.
          </note>
          <note>
            Fru talman! Det finns en motstående trend mot denna positiva
            bild, för samtidigt som befolkningen som helhet blir äldre och
            friskare är det många, inte minst kvinnor inom vård och omsorg,
            som inte orkar arbeta heltid fram till pensionen. När de går ned
            i arbetstid får de lägre inkomst och lägre pension. Det är inte
            rimligt att man ska straffas med lägre pen ­ sion när man har
            slitit hårt i svensk välfärd eller, för den delen, gått ned i
            arbetstid för att ta hand om sin familj, om det så är sjuka föräldrar
            eller för att få det vardagliga familjepusslet att gå ihop.
          </note>
          <note>
            Vi i Miljöpartiet driver alltid frågor om ökad jämställdhet,
            och den uppstår inte av sig själv när pensionen närmar sig. Vi
            måste ha ökad jämställdhet på alla områden, inte minst när det
            gäller löner och i den utsträckning man arbetar. Men de t slår
            till hårdare mot kvinnors ekonomi och livsvillkor i takt med att
            vi blir äldre. Därför drev vi i Miljöpartiet i valrörelsen förslaget
            att införa möjligheten för äldre inom välfärden att gå ned i arbetstid
            men ändå behålla full lön. Vi vill att staten skjuter till pengar
            så att man kan gå ned i arbetstid till 80 eller 90 procent med
            bibehållen lön.
          </note>
          <note>
            Skillnaderna mellan män och kvinnor är mycket stora när det kommer
            till pensioner. Vi vill inte stå vid sidlinjen och se ytterligare
            en generation kvinnor bli fattigpensionärer trots att de har arbetat
            ett helt liv.
          </note>
          <note>
            Pensionsgruppen har i det senaste fokuserat på ekonomisk jämställdhet
            bland pensionärer, och det är viktigt. När det gäller de reformer
            som har gjorts för att förbättra pensionärernas ekonomiska situation
            har vi fokuserat på dem som har det tuffast, vilket till övervägande
            delen är kvinnor. Därför vill vi höja garantipensionen, något
            som nu håller på att förverkligas.
          </note>
          <note>
            Vi i Miljöpartiet vill inte bara ha ekonomiskt hållbara pensioner.
            Vi vill också att våra pensionspengar placeras på ett sätt som
            bidrar till hållbar utveckling i hela systemet. Vi vill successivt
            skärpa reglerna och följa upp dessa genom exempelvis stärkta hållbarhetskrav
            och se över att AP-fonderna följer Parisavtalet.
          </note>
          <note>
            Det ägande som är kopplat till fossil energi har minskat kraftigt
            under de senaste åren, och ny lagstiftning för att skärpa systemen
            utifrån hållbarhetsaspekter är på plats. Utan Miljöpartiet i Pensionsgruppen
            hade detta inte varit fallet.
          </note>
          <note>
            Men vi kan verkligen inte luta oss tillbaka. Ett långsiktigt
            fungerande pensionssystem är otroligt viktigt. Med vår modell
            har vi både en stabilitet och en förmåga att göra förändringar.
            Vi måste fortsätta jobba för långsiktigt hållbara pensioner som
            är bra för jorden, med de utmaningar vi ser med snabbt försvinnande
            biologisk mångfald och klimatkris, men också för att ge vår hårt
            arbetande befolkning en pension som det går att leva på.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 8 maj.)
          </note>
          <note>
            § 8 Riksrevisionens årsredovisning för 2018
          </note>
          <note>
            Finansutskottets betänkande 2018/19:FiU27
          </note>
          <note>
            Riksrevisionens årsredovisning för 2018 (redog. 2018/19:RR1)
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 8 maj.)
          </note>
          <note>
            § 9 Extra ändringsbudget för 2019 – Sänkt moms på e-publikationer
            samt ändrad användning av vissa anslag
          </note>
          <note>
            Finansutskottets betänkande 2018/19:FiU36
          </note>
          <note>
            Extra ändringsbudget för 2019 – Sänkt moms på e-publikationer
            samt ändrad användning av vissa anslag (prop. 2018/19:73)
          </note>
          <note>
            föredrogs.
          </note>
          <note type="speaker">
            Anf. 89 JAN ERICSON (M):
          </note>
          <note>
            Fru talman! Budgetprocessen för innevarande år kan nog upplevas
            som ganska obegriplig för många. Det kan därför vara på sin plats
            att markera vad det är vi debatterar i dag. Den budget som Sverige
            styrs på i dag är den budget som Moderaterna och Kristdemokraterna
            presenterade för riksdagen och fick stöd för i slutet av förra
            året. Det som vi diskuterar nu är en ändringsbudget för innevarande
            år, där regeringsunderlaget S, MP, C och L föreslår ett antal
            förändringar i den budget som riksdagen beslutade om i höstas.
          </note>
          <note>
            De flesta förslagen i ändringsbudgeten är marginella, men två
            frågor sticker ut. Det gäller anslagen till Jämställdhetsmyndigheten
            och Delega ­ tionen mot segregation. Förslagen i ändringsbudgeten
            innebär att dessa anslag inte längre ska användas för avveckling
            av dessa myndigheter utan i stället för fortsatt verksamhet. Från
            moderat sida reserverar vi oss, till ­ sammans med Kristdemokraterna
            och Sverigedemokraterna, mot detta beslut, och jag yrkar därmed
            bifall till reservation 1.
          </note>
          <note>
            Fru talman! År 2008 slog Alliansen ihop ett antal myndigheter,
            bland annat Jämställdhetsombudsmannen, till en ny diskrimineringsmyndighet.
            Det räcker med en myndighet som arbetar med alla typer av likabehandlings-
            och diskrimineringsfrågor vid sidan av ansvarigt departement.
            I stort sett alla myndigheter har redan arbete för jämställdhet
            som ett uttryckligt mål i sina direktiv.
          </note>
          <note>
            Från reservanternas sida menar vi att ett aktivt jämställdhetsarbete
            måste bedrivas inom alla relevanta myndigheter för att få genomslag.
            Att inrätta en särskild myndighet för jämställdhetsfrågor kan
            få motsatt effekt genom att arbetet inom andra myndigheter och
            hos andra aktörer sidoordnas och nedprioriteras. Vi motsätter
            oss också den flytt av väl fungerande verksamheter som har skett
            till den nya myndigheten.
          </note>
          <note>
            För att nå ökad jämställd het behövs reformer och insatser inom
            alla områden – att fler kvinnor kan försörja sig själva, att kvinnors
            trygghet tas på allvar, att de senaste årens ökning av sexualbrotten
            möts av kraftfulla åtgärder, att pojkar kan lyckas lika bra i
            skolan som flickor, att sjukvården bemöter män och kvinnor på
            ett likvärdigt sätt, att företag och fackliga organisationer motverkar
            osakliga löneskillnader och inte minst att offentliga arbetsgivare
            skapar rimliga arbetsvi llkor och arbetstider inom vård ‑ och
            omsorgsyrken.
          </note>
          <note>
            I den nu gällande statsbudgeten har Moderaterna och Kristdemokraterna
            gjort ett antal viktiga saker för jämställdheten i stället för
            att starta nya symboliska myndigheter. Vi gjorde en storsatsning
            på rättsväsendet med fler poliser och hårdare insatser och straff
            för hedersbrott. Vi använde också en del av pengarna som frigjordes
            vid nedläggningen av Jämställdhetsmyndigheten för att stärka arbetet
            mot hedersbrott. Vi sänkte till skillnad mot Socialdemokraterna
            och Miljöpartiet skatten även för de pensionärer som har allra
            lägst pension, oftast kvinnor som arbetat deltid inom offentlig
            sektor. Vi sänkte skatten även för låginkomsttagare. Vi satsade
            dessutom 5 miljarder extra på kommuner och landsting – välkomna
            tillskott som kan göra det möjligt att anställa fler inom exempelvis
            sjukvård och äldreomsorg. Det är yrken där många kvinnor vittnar
            om en slitsam arbetsmiljö och utbrändhet på grund av för lite
            personal. Denna typ av konkreta åtgärder betyder mer än att nya
            myndigheter startas.
          </note>
          <note>
            Fru talman! Segregation löser man inte heller genom delegationer.
            Segregation motverkas genom reformer som gör att fler går till
            jobbet, att fler lär sig svenska och att fler går ut skolan med
            fullständiga betyg.
          </note>
          <note>
            Precis som när det gäller jämställdhetsfrågor är integrationsfrågorna,
            enligt vår mening, så viktiga att de inte kan delegeras till en
            enda myndighet. Risken med det är att andra delar av samhället
            då blir mindre ambitiösa i sitt arbete för att motverka segregation.
            Vi anser därför att Delegationen mot segregation också bör avvecklas.
          </note>
          <note type="speaker">
            Anf. 90 GUNILLA CARLSSON (S):
          </note>
          <note>
            Fru talman! Fria och oberoende medier, tillsammans med yttrandefrihet,
            är en viktig grundbult i en demokrati. Vi socialdemokrater ser
            det som självklart att vi ska ge de bästa förutsättningarna för
            medborgarna att ha tillgång till information, debatt och kultur
            som är allsidig och av god kvalitet.
          </note>
          <note>
            Hur svenska folket tar del av medier och litteratur har förändrats
            snabbt under de senaste åren. Många läser numera dagstidningen
            eller boken i digital form i sin Iphone eller i sin Ipad. Man
            lyssnar på böcker i stället för att läsa, till exempel på väg
            till jobbet, på promenaden eller när man påtar i sin trädgård.
            Tillgängligheten till medier och litteratur har ökat markant,
            och det är bra.
          </note>
          <note>
            Det som däremot inte har följt med och som hämmat marknaden är
            mervärdesskatten eller momsen, som vi brukar säga, för digitala
            publika ­ tioner. Momsen är i dag 6 procent för tryckta publikationer
            och 25 procent för digitala publikationer.
          </note>
          <note>
            Den socialdemokratiskt ledda regeringen har länge drivit frågan
            inom EU om att momsen ska vara 6 procent även på digitala publikationer.
            Och i november förra året kom äntligen beskedet om en förändring
            i mervärdesskattedirektivet som nu gör denna förändring möjlig.
          </note>
          <note>
            I dagens betänkande, som behandlar regeringens förslag till extra
            ändringsbudget för 2019, föreslås denna lagändring träda i kraft
            den 1 juli i år. Detta är bra, och det är ett mycket välkommet
            besked. Det kommer att underlätta för många tidningar och nyhetssidor
            att fortsätta erbjuda en granskande och oberoende journalistik
            som är en så viktig del i en demokrati. Men det kommer också att
            underlätta för bokmarknadens möjligheter att växa och därmed främja
            tillgängligheten till litteratur.
          </note>
          <note>
            Fru talman! De andra delarna som vi behandlar i detta betänkande
            handlar om ändrad användning av anslagen för Jämställdhetsmyndigheten
            och Delegationen mot segregation. De ändrade anslagsändamålen
            innebär att myndigheten inte längre ska avvecklas, vilket blev
            resultatet när Mo ­ deraternas och Kristdemokraternas budget för
            2019 röstades igenom i denna kammare i höstas med stöd av Sverigedemokraterna.
            Nu får i stället anslagen användas för respektive myndighets förvaltningsuppgift.
            Dess ­ utom får de ökade resurser till verksamheterna via den
            vårändringsbudget som regeringen lämnade till riksdagen den 10
            april.
          </note>
          <note>
            I dagens betänkande har Moderaterna, Kristdemokraterna och Sverigedemokraterna
            en gemensam reservation där man avstyrker förslaget om den ändrade
            användningen av anslaget. De skriver att de fortsatt står bak
            ­ om tidigare beslut om att avveckla dessa verksamheter med motiveringen
            att ett aktivt jämställdhetsarbete måste bedrivas inom alla relevanta
            myndigheter för att få genomslag och att segregationen ska motverkas
            genom reformer som gör att fler går till jobbet, att fler lär
            sig svenska och att fler klarar skolan.
          </note>
          <note>
            Avsikten med Jämställdhetsmyndigheten har aldrig varit att ersätta
            jämställdhetsarbetet i andra myndigheter och organisationer. Myndigheternas
            uppdrag har varit just att följa upp, analysera, samordna och
            ge stöd med syfte att nå de jämställdhetspolitiska målen. Men
            de kan också genom sitt arbete bidra till att regeringen och vi
            här i riksdagen får bättre underlag för att kunna ta ställning
            till inriktning och utformning av jämställdhetspolitiken.
          </note>
          <note>
            Vi anser i motsats till Moderaterna, Kristdemokraterna och Sverigedemokraterna
            att jämställdhets- och jämlikhetsarbetet behöver stärkas. Men
            dessa tre partier har aldrig hållit detta högt, även om de ibland
            försöker ge denna bild. När det kommer till konkret politik tycker
            de alltid att jämställdheten och jämlikheten ska lösa sig av sig
            själva eller genom skattesänkningar, vilket vi vet att de inte
            gör.
          </note>
          <note>
            Det krävs en aktiv jämställdhetspolitik, och inrättandet av en
            jämställdhetsmyndighet är en del i detta arbete. Vi socialdemokrater
            kommer aldrig att luta oss tillbaka så länge det finns män som
            utövar våld mot kvinnor, så länge kvinnor arbetar i snitt fyra
            och en halv timme gratis per vecka jämfört med sina manliga kollegor,
            så länge kvinnor har sämre villkor på arbetsmarknaden, så länge
            det är stora skillnader i hälsa mellan män och kvinnor och så
            länge det förekommer trafficking med mera. Så länge dessa orättvisor
            och denna utsatthet finns kvar kommer vi att fortsätta vårt arbete
            för att nå ett mer jämställt och jämlikt samhälle.
          </note>
          <note>
            Genom Delegationen mot segregation och de särskilda pengarna
            till kommunerna hade man kunnat möjliggöra bättre förutsättningar
            för fler genom tidiga insatser för unga, genom ett trygghetsarbete
            i stadsdelar eller för att skapa samarbete för att få fler i arbete.
            Men även dessa pengar strök Moderaterna och Kristdemokraterna
            i sin budget.
          </note>
          <note>
            Moderaternas tolkning av sin egen slogan som man lanserade i
            valet – Lika för alla – är helt klart bara tomma ord utan någon
            som helst ambition att skapa bättre förutsättningar för dem som
            behöver det som mest. Nej, för dem är det fortfarande viktigare
            med skattesänkningar än att satsa på bättre villkor och möjligheter
            för alla.
          </note>
          <note>
            Fru talman! Med dagens betänkande kan dessa myndigheter nu fortsätta
            att bedriva sin verksamhet i stället för att avvecklas.
          </note>
          <note>
            Fru talman! Avslutningsvis yrkar jag bifall till förslaget i
            betänkandet och avslag på reservationen.
          </note>
          <note>
            (Applåder)
          </note>
          <note type="speaker">
            Anf. 91 JAN ERICSON (M) replik:
          </note>
          <note>
            Fru talman! Gunilla Carlsson räknade upp många saker som man
            behöver göra för att stärka både jämställdhet och integration.
            Men min fråga är: Hur många nya myndigheter, kommissioner och
            samordningsmän tycker Socialdemokraterna att vi behöver ha för
            att lösa de uppdrag som regeringen inte har politisk kraft att
            ta tag i i sak?
          </note>
          <note>
            Man kan inte lösa allting med en massa nya myndigheter. Det är
            inte så man löser samhällsproblem. Samhällsproblem löser man genom
            att komma med konkreta förslag, konkreta reformer och konkreta
            satsningar på riktiga saker.
          </note>
          <note>
            Jag påpekade i mitt anförande en lång rad saker som vi gjorde
            i vår budget just för att stärka jämställdheten, för att stärka
            kvinnor med låga inkomster och för att stärka kvinnor som har
            haft låga inkomster och har låga pensioner. Det var det som vi
            satsade pengar på. Vi satsade pengar på åtgärder mot till exempel
            hedersvåld. Vi tog pengar som frigjordes från Jämställdhetsmyndigheten.
          </note>
          <note>
            Ni skar ned på polisen i stället i er budget, trots att vi vet
            att vi behöver fler poliser och att vi behöver mer resurser hos
            polisen just för att ta tag i hedersvåld och annan kriminalitet
            i samhället. Men ni väljer att satsa peng ­ ar på myndigheter.
            Jag förstår inte vilka problem som ni löser med det.
          </note>
          <note type="speaker">
            Anf. 92 GUNILLA CARLSSON (S) replik:
          </note>
          <note>
            Fru talman! Jan Ericson! Det ni gjorde var också att ni sänkte
            skatterna med 20 miljarder. Ni sänkte skatterna för dem som har
            det allra bäst, medan vi vill använda våra gemensamma resurser
            till att se till att människor kommer i arbete, att man får utbildning
            och att vi har en bra arbetsförmedling som ser till att människor
            får den hjälp och det stöd de behöver. Ni gjorde också stora förändringar
            genom att dra undan många miljoner från till exempel Arbetsförmedlingen.
            Du pratar så fint om hur vi kan få in människor i arbete, men
            just nu råder faktiskt ett läge där väldigt många kanske inte
            kommer att få den hjälpen via Arbetsförmedlingen.
          </note>
          <note>
            Som jag sa i mitt anförande är inte tanken att bara Jämställdhetsmyndigheten
            ska jobba med jämställdhetsfrågor; det ska alla myndigheter och
            organisationer göra. Däremot såg vi att det inte fanns ett samlat
            grepp om jämställdhetsfrågorna, och det är precis det som den
            här myndigheten ska jobba med. Den ska se till att vi får bra
            underlag och att vi kan nå de jämställdhetspolitiska målen. Det
            är ett sätt att använda en myndighet. Men det är inte de som ska
            bedriva jämställdhetsarbetet – det behöver vi göra på bred front
            med flera olika insatser och flera olika reformer.
          </note>
          <note type="speaker">
            Anf. 93 JAN ERICSON (M) replik:
          </note>
          <note>
            Fru talman! Ja, Gunilla Carlsson, vi sänkte skatten, och vi sänkte
            den mer för pensionärerna än vad ni föreslog. Vi sänkte den för
            alla pensionä ­ rer, även för dem med de allra lägsta inkomsterna,
            vilket ni inte föreslog.
          </note>
          <note>
            Jag var i fredags och besökte två arbetsförmedlingskontor hemma
            i min valkrets för att lyssna lite grann på deras situation. De
            är oerhört frustrerade över att regeringen inte bryr sig över
            huvud taget om vad som nu händer på Arbetsförmedlingen: slakt
            av hälften av arbetsförmedlingskontoren utan att man har erbjudit
            någonting annat. Det finns ingenting annat på plats.
          </note>
          <note>
            Vi är i ganska hög grad överens politiskt om att vi ska göra
            om Arbetsförmedlingen i grunden, och det är bra. Men man kan inte
            börja med att slakta hela Arbetsförmedlingen och lägga ned samtliga
            kontor innan det finns något annat på plats.
          </note>
          <note>
            När vi sparade 400 miljoner kronor på Arbetsförmedlingen var
            det en normal konjunkturanpassning. Det som sker nu är en uppsägning
            av 4 500 människor. Det har inget som helst att göra med vår neddragning
            i budgeten, som var en konjunkturanpassning av verksamheten, något
            som har gjorts i alla högkonjunkturer genom tiderna.
          </note>
          <note>
            Det som händer nu är alltså en anpassning till januariöverenskommelsen.
            Arbetsförmedlingens generaldirektör säger själv att han hade gjort
            de här nedskärningarna alldeles oavsett det som finns i M-KD-budgeten.
            Han gör detta för att han vet att ni i princip vill lägga ned
            hela Arbetsförmed ­ lingen. Men nu innebär det att man lägger
            ned hälften av arbetsförmedlingskontoren utan att det finns någonting
            annat i stället för de arbetslösa. Det är ytterst oansvarigt av
            regeringen. Så kan man inte hantera en myndighet som har den viktiga
            roll som Arbetsförmedlingen har. Sedan kan de ha sina brister,
            men man får göra det här i rätt ordning.
          </note>
          <note>
            Jag upprepar: Regeringen har inte någon politisk kraft att lösa
            samhällsproblem. Då får vi i stället fler myndigheter, fler kommissioner
            och fler samordningsmän. Det löser inte samhällsproblemen – tyvärr.
          </note>
          <note type="speaker">
            Anf. 94 GUNILLA CARLSSON (S) replik:
          </note>
          <note>
            Fru talman! Det här är helt underbart. Här står Jan Ericson i
            riksdagens talarstol efter att han själv har beslutat om 400 miljoners
            minskning av anslaget till Arbetsförmedlingen. Som han sa i sitt
            anförande är det den borgerliga budgeten, vilken lades fram av
            M och KD och fick stöd av SD, som arbetar ute i samhället i dag.
            Och så står han här och kritiserar att regeringen inte har en
            plan! Vilken plan hade Jan Ericson och Moderaterna när de lade
            fram sin budget i form av en servettskiss och sa: Nu drar vi undan
            pengar från Arbetsförmedlingen!
          </note>
          <note>
            Jag tycker att detta är oansvarigt. Vad hade man för plan för
            Arbetsförmedlingen? Sedan kan Jan Ericson till och med skriva
            på Twitter att han gjort besök hos Arbetsförmedlingen i Kinna
            till exempel och att det är så fruktansvärt att de behöver lägga
            ned sitt kontor. Det är ju precis det som är resultatet av den
            budget som Jan Ericson har suttit här i Sveriges riksdags kammare
            och tryckt igenom. Detta kallar jag oansvarigt.
          </note>
          <note>
            När det gäller pensionerna vill jag säga att det är Jan Ericson
            och hans parti som har sett till att vi har fått denna orättvisa
            pensionärsskatt. Att en pensionär ska betala mer i skatt än vad
            en löntagare gör är resultatet av Jan Ericsons politik. Vi har
            successivt ökat pensionerna. Vi har minskat skatte ­ klyftan mellan
            dem som arbetar och dem som är pensionärer, för vi social ­ demokrater
            ser att pensionen är en del av en lön som man tidigare har jobbat
            till. Man ska inte behöva skatta mer för det man får i pension
            än för det man får i lön.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 8 maj. )
          </note>
          <note>
            § 10 Insolvensregister enligt 2015 års insolvensförordning
          </note>
          <note>
            Civilutskottets betänkande 2018/19:CU15
          </note>
          <note>
            Insolvensregister enligt 2015 års insolvensförordning (prop.
            2018/19:48)
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 8 maj.)
          </note>
          <note>
            § 11 Granskning av meddelande om ett förändrat beslutsfattande
            för EU:s skattepolitik
          </note>
          <note>
            Skatteutskottets utlåtande 2018/19:SkU24
          </note>
          <note>
            Granskning av meddelande om ett förändrat beslutsfattande för
            EU:s skattepolitik (COM(2019) 8)
          </note>
          <note>
            föredrogs.
          </note>
          <note type="speaker">
            Anf. 95 JOAR FORSSELL (L):
          </note>
          <note>
            Fru talman! Det ska bli en spännande debatt i denna sena timme.
            Vi kommer att få höra i debatten hur egentligen alla andra partier
            låtsas att vi skulle dränkas av skatter från Europaparlamentet
            om EU skulle få besluta om skatter med kvalificerad majoritet.
            Vi kommer att få höra partier som går upp här och kanske talar
            sig varma för klimatpolitik men ändå klankar på det som skulle
            kunna vara en av de effektivaste vägarna att se till att hela
            Europa får en klimatpolitik värd namnet.
          </note>
          <note>
            Fru talman! Det här förslaget från Europeiska kommissionen handlar
            om att man stegvis – det är alltså flera steg – ska kunna använda
            sig av kvalificerad majoritet för att införa beskattning. Jag
            skulle kunna dela oron hos de andra partierna här inne om det
            verkligen var så att någon tyckte att EU skulle få obegränsade
            möjligheter att införa vilka skatter man ville. Men det är ju
            inte så. Vi i Liberalerna tycker att det är rimligt att Europeiska
            unionen ska kunna införa till exempel en koldioxidskatt. Det handlar
            alltså om att möta vår tids kanske största och viktigaste politiska
            fråga med ett fungerande medel. De andra partierna omöjliggör
            med sin politik en ambitiös klimatpolitik på europeisk nivå.
          </note>
          <note>
            Fru talman! Vänsterpartiet ägnar ganska mycket tid i debatten
            inför Europaparlamentsvalet åt att försöka få det att låta som
            att de skulle vara för en klimatskatt eller en koldioxidskatt
            på europeisk nivå. Det är de inte. Vänsterpartiets politik är
            ett miljöskattesvek. De vill inte låta EU kunna fatta den här
            typen av beslut med kvalificerad majoritet, vilket troligen skulle
            möjliggöra en koldioxidskatt på europeisk nivå.
          </note>
          <note>
            Fru talman! Kristdemokraterna går till val på att man ska göra
            EU lagom igen. Jag undrar: Hur många graders temperaturökning
            på den här jorden är lagom? Vad tycker Kristdemokraterna? Tycker
            de att det är la ­ gom med en grads temperaturökning, som vi ser
            nu, med stora värmeböl ­ jor, torkor, översvämningar och människoliv
            som går i spillror? I Mellan ­ östern ledde torkan och svälten
            fram till att Islamiska staten eller Daish kunde få fäste. Är
            det kanske två graders temperaturökning som Krist ­ demokraterna
            tycker är lagom? Det skulle innebära ännu kraftigare orka ­ ner,
            ännu mer missväxt och sämre skördar. Eller är det kanske fyra
            grader som Kristdemokraterna tycker är lagom? Då får vi kanske
            ompröva vad den mänskliga civilisationen över huvud taget är på
            grund av att klimatför ­ ändringarna kommer att innebära sådana
            massiva problem.
          </note>
          <note>
            Fru talman! Koldioxid är en sådan sak som rör sig över nationsgränser.
            Det innebär att de politiska lösningarna också behöver verka över
            nationsgränser.
          </note>
          <note>
            När det kommer till klimatet kan man inte sitta här i den svenska
            riksdagen och slå sig för bröstet och bara prata om sådana saker
            som vi ska göra i den här kammaren. Det är bra. Sverige ska göra
            mycket. Men man måste också se till att Europeiska unionen på
            riktigt får muskler till att hantera klimatförändringarna.
          </note>
          <note>
            Då krävs det att man kan få fatta beslut om till exempel en koldioxid
            ­ skatt med kvalificerad majoritet. Annars är man, fru talman,
            verksam för att omöjliggöra en ambitiös klimatpolitik på europeisk
            nivå. Men, säger någon, förslaget från Liberalerna är omöjligt.
            Det går inte att genomföra i EU. Det har säkert flera som tittar
            på den här debatten – om någon gör det i denna sena timme – fått
            höra i den allmänna debatten.
          </note>
          <note>
            Fru talman! Jag vill påminna de andra partierna i den här kammaren
            om att det i dag är 74 år sedan Stockholms gator fylldes av människor
            som firade det omöjliga. Stockholms gator och gator i huvudstäder,
            städer och byar över hela vår kontinent och i hela världen fylldes
            av människor som firade att freden hade kommit till Europa och
            till världen.
          </note>
          <note>
            Sedan dess har vi egentligen inte upplevt någonting annat än
            fred i de länder som är med i Europeiska unionen. Det omöjliga
            kan faktiskt med lite politisk vilja, fru talman, vara möjligt.
            Vi kan behålla fred i nationer som i alla århundranden har haft
            krig efter krig.
          </note>
          <note>
            Fru talman! Varför skulle vi då inte kunna införa en europeisk
            koldioxidskatt? Det är tramsigt. Förlåt, men det är tramsigt att
            påstå att det inte skulle gå att införa en europeisk koldioxidskatt
            om man kan hålla freden så länge som vi har lyckats hålla den
            i Europa.
          </note>
          <note>
            Fru talman! Jag tycker att vi ska låta oss inspireras av de människor
            som i dag fyller våra gator och torg, kämpar och står upp för
            en bättre klimatpolitik. Låt oss inspireras och få lite politisk
            kraft av dem. Låt oss med inspiration från deras engagemang se
            till att EU med kvalificerad majoritet kan få fatta beslut om
            en koldioxidskatt.
          </note>
          <note>
            Med det vill jag yrka bifall till vår motivreservation.
          </note>
          <note type="speaker">
            Anf. 96 ANNA VIKSTRÖM (S):
          </note>
          <note>
            Fru talman! Jag yrkar bifall till utskottets förslag att riksdagen
            lägger utlåtandet till handlingarna.
          </note>
          <note>
            Den här debatten handlar om en granskning som skatteutskottet
            har gjort av EU-kommissionens meddelande om skatter där kommissionen
            föreslår en ändring av beslutsförfarandet i skattefrågor. Kommissionen
            vill ha en färdplan för en stegvis övergång från beslutsfattande
            med enhällighet mellan länder till kvalificerad majoritet.
          </note>
          <note>
            Socialdemokraterna är skarpt kritisk a till och stöder inte kommission
            ­ ens förslag. Vi anser att den ändrade beslutsordningen i skattefrågor
            inne ­ bär att makt på ett för varje medlemsstat centralt område
            flyttas från na ­ tionell nivå till EU-nivå. Vi stöder inte en
            övergång till beslutsfattande med kvalificerad majoritet på skatteområdet
            vare sig generellt eller i en ­ staka fall.
          </note>
          <note>
            Det är viktigt att respektera medlemsstaternas befogenheter på
            skatteområdet liksom de nationella parlamentens roll vid beslut
            om skattefrågor. Enhälligheten säkrar regeringens och riksdagens
            inflytande och befogenhet över skattefrågorna.
          </note>
          <note>
            Det är viktigt att varje medlemsstat får säkra välfärden och
            konkurrens ­ kraften genom att kunna fatta beslut om att ta ut
            skatt och använda skatte ­ intäkter på ett lämpligt sätt. Genom
            förenklade ändringsförfaranden kan förändringar göras utan fördragsändringar
            i EU, och det är vad EU-kom ­ missionen föreslår.
          </note>
          <note>
            Fru talman! Kommissionen anför att flera viktiga skatteförslag
            inte har kunnat antas till följd av kraven på enhällighet och
            att det har medfört förlorade skatteintäkter för medlemsstaterna.
            Där har kommissionen inte lämnat någon konsekvensanalys till grund
            för uppgifterna.
          </note>
          <note>
            I granskningen framhåller vi att de senaste årens utveckling
            på skatteområdet visar att medlemsstaterna har en förmåga att
            enas i skattefrågor. Sedan 2015 har man kommit överens om en rad
            nya rättsakter för att öka skattetransparensen, bekämpa skattemissbruk,
            bekämpa mervärdesskattebedrägeri och reformera mervärdesskattereglerna
            för e-handel.
          </note>
          <note>
            När det gäller en förändring i den riktning som kommissionen
            förespråkar har de nationella parlamenten en viktig roll att spela
            i den formella processen. Varje initiativ av Europeiska rådet
            om en sådan ändring av beslutsfattandet ska översändas till de
            nationella parlamenten. Om en invändning från ett nationellt parlament
            meddelas inom sex månader från översändandet ska något beslut
            om ändring inte antas. Om det saknas invändningar får Europeiska
            rådet anta beslutet.
          </note>
          <note>
            Sverige har i dag, liksom andra medlemsstater, rätten att besluta
            när vetorätten ska utnyttjas. Det är ett skydd för en enskild
            stat att ta till vara sina intressen. Den nationella suveräniteten
            för skattefrågor är avgörande för Sveriges konkurrenskraft och
            finansieringen av välfärden.
          </note>
          <note>
            (Applåder)
          </note>
          <note type="speaker">
            Anf. 97 HELENA BOUVENG (M):
          </note>
          <note>
            Fru talman! Jag vill börja med att vara tydlig. Jag är en stark
            Europavän. Jag vill se ett starkt EU där frihandel, klimat och
            kampen mot den gränsöverskridande brottligheten står i fokus.
            Det är viktiga frågor som vi i Sverige inte klarar av att hantera
            på egen hand utan som löses bäst genom ett bra och starkt EU-samarbete.
          </note>
          <note>
            Med det sagt, fru talman, vill jag också vara tydlig med att
            jag och Moderaterna tar starkt avstånd från kommissionens meddelande
            om ett förändrat beslutsfattande för EU:s skattepolitik. Det är
            ett meddelande som i slutändan innebär att ge EU beskattningsrätt.
          </note>
          <note>
            Det är en beskattningsrätt som inte bara hotar Sveriges självbestämmande
            och samarbetets legitimitet. Det äventyrar också Sveriges inflytande.
            Så här i deklarationstider undrar jag hur många av våra medborgare
            som skulle uppskatta att betala in sina skattepengar inte bara
            till Skatteverket utan också direkt till EU.
          </note>
          <note>
            Att kommissionen väljer att kalla förslaget ett mer effektivt
            och demokratiskt beslutsfattande är på gränsen till löjeväckande.
            Frågan blir: Mer effektivt för vem, eller mer demokratiskt för
            vem? Om förslaget skulle bli verklighet skulle EU slå in på en
            väg som kraftigt minskar nationernas självstyre och skapar ett
            demokratiskt underskott. Det är ett förslag som går ut på att
            lösa EU:s problem, inte medlemsstaternas. Jag skulle gissa att
            det kanske är därför konsekvensanalyser lyser med sin frånvaro,
            inte minst vad det gäller exempelvis förlorade skatteintäkter.
          </note>
          <note>
            Kommissionen anför att en övergång till kvalificerad majoritet
            inte skulle förändra medlemsstaternas eller EU:s befogenheter
            på skatteområdet. I nästa mening säger kommissionen att en övergång
            till kvalificerad majoritet skulle ge EU – just det: EU – möjlighet
            att snabbt och effektivt besluta på skatteområdet och därmed ge
            medlemsstaterna möjlighet att hantera gemensamma utmaningar. Jag
            är säker på att även en femteklassare skulle förstå kommissionens
            ambitioner: Ett minskat nationellt självstyre och ett demokratiskt
            underskott.
          </note>
          <note>
            Fru talman! Vi har under de senaste åren i skatteutskottet och
            i Sveriges riksdag hanterat många olika förslag från EU beträffande
            skattereformer, inte minst för att förhindra skatteflykt. Det
            handlar om att skatter ska betalas där de hör hemma. Det tycker
            vi moderater är bra, även om det kanske har varit lite väl högt
            tempo emellanåt och tveksamt om vissa beslut verkligen leder till
            det önskade resultatet. Nu har S ocialdemokraterna valt att göra
            detta till en av sina valfrågor i det stundande EU-valet. Det
            är kanske lite märkligt, då detta arbete i mångt och mycket redan
            är gjort. Vi har gjort det i samförstånd och med en bred majoritet
            i riksdagen. Det var en liten parentes. Ursäkta detta, fru talman!
          </note>
          <note>
            Att kommissionen på senare år, efter och parallellt med införandet
            av BEPS-projektet, hotar med införande av europeisk bolagsskatt,
            koldioxid ­ skatt och en omsättningsbaserad skatt på digitala
            företag och digital ekonomi ter sig för mig som en total avsaknad
            av känsla för hur våra medborgare och företag uppfattar EU:s legitimitet.
            Om man flyttar makten från medlemsländerna direkt till EU är risken
            stor för att förtroendet och villkoren för det europeiska samarbetet
            raseras. Det är något jag tror vore förödande för ett litet, exportberoende
            land som Sverige.
          </note>
          <note>
            Fru talman! För att möta hoten från en alltmer orolig omvärld,
            gräns ­ överskridande organiserad brottslighet, en avmattad ekonomi,
            en dåligt fungerande invandringspolitik och allvarliga miljöproblem
            behövs ett tyd ­ ligare fokus på EU:s kärnuppdrag. Därför är det
            inför det stundande Eu ­ ropaparlamentsvalet avgörande att alla
            partier tydliggör vilken linje de avser att driva.
          </note>
          <note>
            Att sju av åtta partier i dag är helt överens om detta utlåtande
            är bra. Men det är oroväckande att Liberalerna och några socialdemokratiska
            EU-parlamentariker verkar för att eventuellt ge unionen beskattningsrätt.
            Det hotar framför allt hela samarbetets legitimitet och funktionssätt.
          </note>
          <note>
            De som öppnar för EU-skatter bidrar till en historisk maktförflyttning
            från Sverige till Bryssel. Det riskerar att bli särskilt allvarligt
            för Sverige, som i dagsläget ensamt kan blockera beslut men som
            i ett system med EU-skatter förlorar nästan allt inflytande. Om
            beskattningsrätten flyttar till Bryssel skulle det vara omöjligt
            för svenska skattebetalare att överpröva skattepålagor som till
            exempel Tyskland och Frankrike har enats om att pressa fram. I
            och med brexit har dessa två länder den makten. Hur väl anpassade
            EU-skatter skulle det bli för Sverige, Sveriges medborgare och
            Sveriges företag?
          </note>
          <note>
            Fru talman! Ansvaret för och makten över skattepolitiken hör
            hemma i respektive medlemsland. Hotet om överstatliga skatter
            äventyrar förutsättningarna för EU som en demokratisk och stark
            union där jobben växer till och konkurrenskraften säkras.
          </note>
          <note>
            I detta anförande instämde Boriana Åberg (M).
          </note>
          <note type="speaker">
            Anf. 98 DAVID LÅNG (SD):
          </note>
          <note>
            Fru talman! I år kan vi fira jubileum. D et har nämligen gått
            precis 700 år sedan undertecknandet av frihetsbrevet år 1319,
            som av vissa historiker också har kallats Sveriges Magna Charta,
            eller Sveriges första grundlag.
          </note>
          <note>
            Där framgår hur skatt ska tas ut i Sverige. Det framgår vad skatteintäkterna
            ska användas till och, icke minst, framgår det som är relevant
            i denna debatt: vilka som ska delta i beslutet. Och de som enligt
            frihetsbrevet skul ­ le delta i beslutet var svenska stormän,
            svenska biskopar och bönder ur menigheten i vart och ett av rikets
            biskopsdömen, vilket ju är själva definitionen av riksdag, fru
            talman. Att samtliga regioner och alla samhällsklasser finns representerade
            – det är det närmaste en demokrati vi kunde komma på 1300-talet.
          </note>
          <note>
            Av frihetsbrevet framgår också att dessa principer är gammal
            sedvänja; de var alltså gammal sedvänja redan för 700 år sedan.
            Baserat på detta återfinns också formuleringar i senare grundlagar
            som att det svenska folkets urgamla rätt att sig själv beskatta
            utövas av riksens ständer allena vid allmän riksdag.
          </note>
          <note>
            Det är med skatter precis som med försvaret. Man brukar ju säga
            att varje land har en armé – sin egen eller någon annans. Gällande
            beskattning är det så att varje folk beskattas – av sig själva
            eller av någon annan.
          </note>
          <note>
            Dessvärre finns i Sveriges historia också exempel på att vi har
            beskattats av andra. Så var det under Kalmarunionen då Sverige,
            som Gustav Vasa uttryckte det, var under främmande herrskap och
            konungar. Men Gustav Vasa bröt med detta vansinne och lade grunden
            för vår nationalstat på den urgamla svenska nationalistiska principen
            att vi svenskar beskattar oss själva. Det gör ingen annan. Denna
            princip lever kvar ända fram till våra dagar. Vi kan snart, om
            några år, fira 500 år av obruten självbeskattning.
          </note>
          <note>
            Men nu vill EU-kommissionen införa unionsbeskattning. Man vill
            överföra än mer makt från Sverige till Bryssel och åter införa
            unionsbeskattning – att det svenska folket ska beskattas av andra
            än oss själva. Det skulle kunna tyckas vara löjeväckande, eller
            rent av skrattretande, om det inte vore för att ett parti i Sveriges
            riksdag, Liberalerna, kollaborerar med dagens främmande herrskap.
            De verkar för att Sverige – på toppen av allt annat elände som
            kommer från EU – ska lämna ifrån sig beskattningsrätten till icke
            folkvalda byråkrater i Bryssel, helt i strid med demokratiska
            principer.
          </note>
          <note>
            Ändå har EU-kommissionen valt att formulera sitt förslag med
            motiveringen att man vill uppnå ”ett mer effektivt och demokratiskt
            beslutsfattande inom EU:s skattepolitik”. ”Effektivt” brukar det
            ju heta när självbestämmande och demokrati ska inskränkas. Men
            fakta är också att när självbestämmande och demokrati inskränks
            ökar korruption och ineffektivitet.
          </note>
          <note>
            Fru talman! Den historielöse riskerar att upprepa tidigare misstag.
            Vi kan dock glädja oss åt att det fortfarande finns en bred majoritet
            i skatteutskottet, och förmodligen även i den här kammaren, för
            fortsatt svenskt självbestämmande på skatteområdet.
          </note>
          <note>
            Jag yrkar bifall till skatteutskottets förslag i utlåtandet.
          </note>
          <note>
            (Applåder)
          </note>
          <note type="speaker">
            Anf. 99 PER ÅSLING (C):
          </note>
          <note>
            Fru talman! Från Centerpartiets sida har vi i åratal gått ut
            och jobbat för ett smalare men vassare EU, där frågor som är av
            gränsöverskridande karaktär och som kräver gemensamt agerande
            för att stärka helheter ska hanteras på EU-nivå. Med det sagt
            vill jag tydligt konstatera att detta inte gäller skattefrågorna.
          </note>
          <note>
            Fru talman! Vi kan se hur kommissionen försöker stärka sin roll
            och ta mer makt på medlemsländers bekostnad. Vi ser det nu i kommissionens
            meddelande, som flera före mig har kommenterat här, där man vill
            förändra beslutsfattandet för skattepolitiken. Man vill inom EU
            gradvis se övergångar från enhällighet till beslut med kvalificerad
            majoritet. Jag tycker att det är dåligt, och jag tycker att det
            är anmärkningsvärt.
          </note>
          <note>
            Det förslag och det upplägg som kommissionen skisserar är ett
            förslag i fyra steg. Man försöker på så sätt göra förslaget mer
            attraktivt. I de fyra stegen tar man mer och mer makt, och i det
            fjärde steget öppnar man upp för en beskattningsrätt från EU-kommissionens
            sida.
          </note>
          <note>
            Det är klart att det förändrade system och upplägg som skisseras
            också innebär att makt flyttas till Bryssel på bekostnad av nationalstaterna
            och deras beslutande folkvalda församlingar.
          </note>
          <note>
            Jag är glad att det i skatteutskottet finns en bred uppslutning
            bakom den starka kritik som vi framför i utlåtandet. Vi säger
            tydligt att det är viktigt att medlemsstaternas möjlighet att
            införa och behålla egna natio ­ nella skatteregler är en princip
            som måste både behållas och värnas.
          </note>
          <note>
            Med detta, fru talman, vill jag i denna sena debattimme yrka
            bifall till skatteutskottets förslag i utlåtande nr 24 att utlåtandet
            läggs till handlingarna.
          </note>
          <note type="speaker">
            Anf. 100 TONY HADDOU (V):
          </note>
          <note>
            Fru talman! Vänsterpartiet är starkt kritiskt till kommissionens
            förslag om ändringar i beslutsfattandet på skatteområdet. Vilka
            beslut som fattas ska avgöras av demokratiska processer, inte
            av EU-byråkrater och storföretagens lobbyister.
          </note>
          <note>
            Skattefrågan i det här sammanhanget hänger naturligtvis ihop
            med debatten om EU:s långtidsbudget, en budget som anger vad EU
            ska göra och inte göra och hur mycket dessa åtaganden ska få kosta
            av våra gemensamma tillgångar. När det genom åren visat sig att
            pengar och storföretagens rättigheter går före människor och löntagare
            blir sådana här förslag från kommissionen mer och mer provocerande.
          </note>
          <note>
            Den kommission som lägger fram det här förslaget är nämligen
            samma kommission som i stället för att erbjuda människor på flykt
            skydd vill finansiera alltmer beväpnade gränsvakter, militärupprustning
            och murar runt våra gränser. Numera är det inte bara beväpnade
            gränsvakter inom EU, utan dessa får även gå in i andra länder
            utanför EU för att hålla människor på flykt borta. Den metoden
            kompletterades för övrigt med ett finansiellt och oanständigt
            flyktingavtal med Turkiet, vilket ledde till att människor på
            flykt från krig och katastrofer gjorde, och gör ännu, betydligt
            mycket längre och farligare resor över Medelhavet.
          </note>
          <note>
            Tittar man på EU:s budget märker man avsaknaden av intresse för
            att satsa på livräddningsinsatser på Medelhavet. Det har organisationer
            och vanliga fiskare fått stå för. I en intervju med Läkare Utan
            Gränser vittnar tunisiska fiskare om att de än i dag får upp barn
            i sina fiskenät. Det säger mycket om EU:s agerande gentemot de
            yttre gränserna. Det säger mycket om vilken Goljat vi har att
            göra med. Därför ska inga pengar över huvud taget gå till upprustning,
            utan de ska gå till en human flyktingpolitik och ett värdigt mottagande.
            Det är genom en solidarisk flyktingpolitik som vi stoppar döden
            på Medelhavet.
          </note>
          <note>
            Fru talman! Förslaget är också från samma kommission som länge
            velat att EU ska få rätt att ta in egen skatt. I det här sammanhanget
            går det emot regeringens och riksdagens inflytande och befogenheter
            över skattefrågorna. Vi vill ju exempelvis vid klimatsamarbeten
            att pengarna ska tillbaka till medlemsländerna, inte till kommissionen.
          </note>
          <note>
            Därför behöver vi också prioritera. Vi vill exempelvis göra EU
            mer klimatinriktat. Här rankar klimatrörelsen oss med toppbetyg,
            och det är framför allt för att vi tar klimatförändringens konsekvenser
            på allvar. Det finns en stark folkrörelse för en omställning till
            ett mer långsiktigt hållbart samhälle, och vi ska inte acceptera
            att fossilindustrin och dess lobbyister ska avgöra vår framtid.
            Deras makt i EU måste brytas.
          </note>
          <note>
            Det är de rikaste som genom sin makt och sitt sätt att leva orsakar
            störst klimatutsläpp. En rättvis klimatpolitik ser till att de
            som bär ansvaret för utsläppen får betala konsekvenserna, inte
            de som redan drabbats hårt av åtstramningar och ökade klyftor.
            När en större del av ekonomin går till gemensamma investeringar
            i stället för att betala rikas lyxkonsumtion blir det enklare
            att minska utsläppen. Därför är det bara genom vänsterpolitik
            som omställningen kan bli hållbar och rättvis.
          </note>
          <note>
            Fru talman! Det behövs ett nytt europeiskt samarbete som sätter
            människor och klimatet före marknadsintressen, inte mer överstatlighet.
            Ojämlikheten mellan dem som har och dem som inte har breder ut
            sig, och vi har sett hur EU behandlar människor. Det är en rå
            högerpolitik som hellre jagar människor på flykt än skatteflyktingar
            och som under finanskrisen väljer att hellre rädda bankerna än
            vanligt folk. Det är en politik så rå att det då var fritt fram
            för investerare och banker att ta ut sina tillgångar och sitt
            kapital, medan vanliga arbetare inte fick ta ut sina löner eller
            pensioner. I stället fick de en ekonomisk tvångströja och fler
            åtstramningar som framför allt drabbade kvinnodominerade yrken
            och välfärd.
          </note>
          <note>
            Som jag sa tidigare är det här förslaget rent ut sagt provocerade,
            och därför bör kommissionen tänka till ordentligt innan den lägger
            fram sådana här förslag framöver.
          </note>
          <note type="speaker">
            Anf. 101 HAMPUS HAGMAN (KD):
          </note>
          <note>
            Fru talman! Europeiska unionen är en framgångssaga. År 1945 låg
            Europa i ruiner. Kriget och Förintelsen lämnade efter sig en kontinent
            som var sönderbombad och söndersliten. Och det var inte första
            gången Europa hade slitits isär av krig. Tvärtom är krig återkommande
            i Europas historia.
          </note>
          <note>
            Det fanns därför goda skäl att frukta att det kunde hända igen,
            att det återigen kunde bli krig i Europa. Detta var bakgrunden
            till att kristdemokrater från flera av Europas länder samlades
            för att inleda det europeiska samarbetet, det som så småningom
            blev framgångssagan EU.
          </note>
          <note>
            För oss kristdemokrater är det självklart att samarbete mellan
            Europas länder är helt nödvändigt för att vi ska ha fred i Europa.
            Därför är EU så oerhört viktigt att värna. Därför är det folkliga
            stöd EU har så oerhört viktigt att värna. Den folkliga legitimiteten
            är stor, men det är inte självklart att det alltid kommer att
            vara så bara för att det ser ut så i dag.
          </note>
          <note>
            Det finns två saker som är särskilt viktiga för att upprätthålla
            EU:s legitimitet. Det första är att EU ska vara riktigt bra på
            det EU ska ägna sig åt: de frågor som ett enskilt land inte själv
            t kan arbeta med och lösa på ett ändamålsenligt sätt. Det handlar
            om att värna fri rörlighet och handel, om att stå upp för mänskliga
            rättigheter i Europa och runt om i världen och om att minska de
            klimatskadliga utsläppen och stoppa klimatförändringarna. Detta
            ska EU arbeta med och vara riktigt bra på.
          </note>
          <note>
            Men det finns också mycket som sköts bäst på nationell nivå.
            Välfärdsfrågor, föräldraförsäkringar och detaljplaner är några
            exempel. Och det är faktiskt precis lika viktigt att EU inte lägger
            sig i dessa saker som det är att EU är riktigt bra på det EU ska
            göra.
          </note>
          <note>
            Sedan finns det saker som ligger i gränslandet, fru talman. Ärendet
            vi debatterar i dag, skattefrågor, är en sådan. Europa ska fungera
            som en gemensam marknad. Då krävs det också vissa gemensamma skatteregler.
            Ska privatpersoner och företag kunna agera i alla Europas länder
            kan vi inte ha ett lapptäcke av skattesystem, det säger sig självt.
            Men det är inte detta som debatten handlar om. Debatten handlar
            i stället om hur vi ska besluta om skatterna.
          </note>
          <note>
            Frågan gäller i grund och botten om det är rimligt att den som
            bor i Sverige ska kunna beskattas utan att riksdagen och regeringen
            ska ha något att säga till om. Från Kristdemokraterna är svaret
            glasklart: Nej! Ingen i Sverige ska kunna beskattas utan att den
            svenska regeringen och den svenska riksdagen har sagt ja till
            det.
          </note>
          <note>
            Det är så det är i dag. Dagens beslutsförfarande på skatteområdet
            i EU innebär just detta eftersom det krävs enhällighet, det vill
            säga att samtliga länder stöder en förändring. Så ska det vara
            också i framtiden. Men även om det finns ganska stor enighet om
            detta i riksdagen, vilket de flesta talare här redan har gett
            uttryck för, finns det de som vill förändra sättet som EU arbetar
            på.
          </note>
          <note>
            Liberalernas Joar Forssell hade tidigare en annan uppfattning
            här. Att klimatpolitiken skulle bli mer effektiv är Liberalernas
            argument för att flytta bort beslutsmakten från riksdagen. Även
            om det i sak är fel är det ett behjärtansvärt motiv.
          </note>
          <note>
            Andra aktörer vill se andra skatter. EU-kommissionen vill införa
            en överstatlig bolagsskatt. Frankrike vill ha en skatt på finansiella
            transak ­ tioner. Och som vi som sitter i skatteutskottet väl
            känner till finns det förslag om en skatt på digitala företag,
            en skatt som vi enhälligt har motsatt oss från svensk sida. Med
            ett annat beslutsförfarande än enhällighet skulle den skatten
            ha varit införd för länge sedan, oavsett hur mycket vi i skatte
            ­ utskottet hade protesterat.
          </note>
          <note>
            Det är detta som i grunden är fel. Om ett företag eller en invånare
            i Sverige ska beskattas ska den svenska riksdagen ha sagt ja till
            detta. Därför ska EU:s nuvarande beslutsförfarande på skatteområdet,
            som kräver enhällighet, behållas även framöver.
          </note>
          <note>
            Jag inledde med att beskriva EU som en framgångssaga. Det gjorde
            jag därför att Kristdemokraterna och inte minst jag själv är varma
            EU-vänner. Och att vara någons vän innebär inte att man säger
            ja till allt som vännen hittar på, tvärtom. Mina bästa vänner
            är de som kan säga till mig på skarpen, de som kan säga nej, de
            som kan stoppa mig när jag är på väg att hitta på något dumt.
            På samma sätt måste vi som är Europavänner säga nej till EU när
            EU är på väg att göra något dumt. Och att EU-skatter beslutas
            utan att alla EU-stater behöver säga ja till dessa är minst sagt
            dumt eftersom det riskerar den stora, folkliga legitimitet som
            EU har. Vi säger nej till detta eftersom vi är varma EU-vänner.
          </note>
          <note>
            (Applåder)
          </note>
          <note type="speaker">
            Anf. 102 REBECKA LE MOINE (MP):
          </note>
          <note>
            F ru talman ! Kommissionen har lagt fram ett förslag. I stället
            för att al la länder ska vara överens vill man nu att det ska
            räcka med ett majoritet sbe ­ slut. Man menar att be sluten skulle
            bli mer effektiva och att de olika skatte ­ sy stemen sätter käppar
            i hjulet fö r vägen framåt. Vidare framförs att det är lätt are
            att driva en social politik om EU har större befogenheter på skatte
            ­ området.
          </note>
          <note>
            Något som k ommissionen däremot inte tar upp är demokratiaspekten.
            Tyvärr är demokrati ett spretigt, omständligt och mödosamt arbete.
            När många röster ska få höra s tar det tid.
          </note>
          <note>
            Vi i Miljöpartiet hade kongress i helgen. Till skill nad från
            i många andra partier får alla medlemmar i Miljöpartiet motionera.
            Det betyder att vi hade runt 300 motioner att ta ställning till
            att-sats för att-sats. Det tog tid. Vissa förslag var kanske inte
            i linje med partiets p olitik, men vi argumenterade, röster höjdes
            och vissa blev osams. Det var inte effektivt, men det var demokratisk
            t. Att effektivisera demokratin kan paradoxalt nog innebära att
            man urholka r den.
          </note>
          <note>
            Fru talman! D et finns ett ämne som jag nästan alltid är beredd
            att göra undantag för , och det är miljö n . Vi lever just nu
            i en pågående klimatkris och en massutrotning av arter. Vi behöv
            er fokusera all politisk kraft på att ställa om hela samhället
            och se till att vår e konomi ryms inom de planetära gränser na
            . Men att ge EU möjligheten att ta skatt från medborgarna ser
            vi inte som vägen fram.
          </note>
          <note>
            Det f inns två starka skäl till detta. Ett: Vi tror inte att
            det är genomförbart. Jag har en alltför liten tilltro till att
            till exempel Ungern och Polen skulle vilja ha en gemensam koldioxidskatt.
            Två: Vi vill inte att besluten om vå ra skatter ska fattas i Bryssel
            utan i riksdagen . Därför tror vi på att införa en miniminivå
            av koldioxidskatter inom EU där skatte intäkterna går tillbaka
            till de enskilda länderna .
          </note>
          <note>
            Fru talman! Miljöpartiet vill att beslut ska fattas så nära medborgarna
            som det bara är möjligt. Det gäller inte minst skatter. Jag är
            glad att det finns en samsyn kring den här fråga n i utskottet
            och i r egering en, för s katter utgör en kärna i demokratin.
            Vi ska inte medverka till att öka avståndet mellan medborgare
            och Bryssel. Det finns många områden där vi kan l ägga vårt veto
            i skattepolitiken.
          </note>
          <note>
            Rätten att ta ut skatt är i dag något länderna själva styr över,
            och så bör det fortsätta att vara. Det är en del av ländernas
            självbestämmande. EU har en tendens att utöka sin egen makt, så
            medlemsländerna ska vara försiktig a med vad de tillåter.
          </note>
          <note>
            Eftersom jag vill ha mer demo krati snarare än centralisering
            håller jag med om utskottets förslag.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 8 maj.)
          </note>
          <note>
            § 12 Terrorism
          </note>
          <note>
            Justitieutskottets betänkande 2018/19:JuU16
          </note>
          <note>
            Terrorism
          </note>
          <note>
            föredrogs.
          </note>
          <note type="speaker">
            Anf. 103 JOHAN FORSSELL (M):
          </note>
          <note>
            Fru talman och åhörare denna sena kväll! Vi ska nu övergå till
            att debattera terrorism och insatser för att såväl lagföra otillåtna
            gärningar som att förebygga att sådana sker.
          </note>
          <note>
            De senaste åren har terrorister vid upprepade tillfällen slagit
            till mot olika mål i Europa. Den 7 april 2017 drabbades också
            Sverige, som bekant, i och med den fruktansvärda terrorattacken
            på Drottninggatan.
          </note>
          <note>
            Terrorismen är ett hot mot vår demokrati och vårt sätt att leva.
            Det hotet måste mötas med all kraft. Svensk säkerhetspolis beskriver
            att ungefär 300 personer har rest från Sverige till Syrien och
            Irak för att ansluta sig till IS. Närmare hälften har återvänt.
            Medierna har under den senaste tiden rapporterat att uppemot 800
            fängslade terrorresenärer finns bara i Syrien, och några av dessa
            har med största sannolikhet också svenskt medborgarskap.
          </note>
          <note>
            Problemen är naturligtvis inte nya, men de har eskalerat väldigt
            fort och mycket. Nationell t centrum för terrorhotbedömning framhåller
            i dag att det främsta terrorhotet mot Sverige sannolikt kommer
            från islamistiskt motiverad terrorism. Enligt Säkerhetspolisen
            finns i dag närmare 3 000 hotaktörer inom de våldsbejakande extremistmiljöerna
            i Sverige. Det är ett antal som nästan har tiofaldigats på bara
            sju år. Av dessa personer är ca 2 000 islamistiska extremister.
          </note>
          <note>
            Detta är bakgrunden till dagens debatt – nästan en tiodubbling
            av antalet hotaktörer på bara sju år. Då hade man kunnat förvänta
            sig att svensk lagstiftning på något sätt hade tagit höjd för
            denna nya verklighet, men så är tyvärr inte fallet. Även om Sverige
            på många sätt är ett fantastiskt land kan vi konstatera att det
            här området tyvärr är synnerligen eftersatt.
          </note>
          <note>
            Svensk lagstiftning fortsätter att släpa efter en lång rad andra
            länder. Trots det faktum att Sverige kanske ligger i toppen i
            hela Europa per capita när det gäller antalet personer som har
            lämnat landet och rest till Irak och Syrien för att ansluta sig
            till en vedervärdig terrorsekt släpar lagstiftningen efter. Såväl
            Norge som Danmark och Finland har kommit betydligt längre. Exempelvis
            har man i Norge redan en lagstiftning på plats som kriminaliserar
            deltagande i en terrororganisation, vilket underlättar hanteringen
            av återvändarna.
          </note>
          <note>
            Fru talman! Det har nu gått sex månader sedan Säkerhetspolisen
            senast slog larm om att lagstiftningen släpar efter och efterlyste
            mer effektiva verktyg för terrorbekämpning. Jag säger ”senast”
            därför att de här problemen har varit välkända under lång tid,
            och behoven har funnits där under ännu längre tid än så. Såväl
            signalspaning under förundersökning som datalagring och möjlighet
            att använda hemlig dataavläsning behöver snarast komma på plats.
            Annars är risken enligt myndigheterna stor att allvarlig brottslighet,
            däribland terrorism, inte kan förhindras.
          </note>
          <note>
            Vi moderater har under flera års tid presenterat flera förslag
            på det här viktiga området. Flera av de förslagen har också letat
            sig in i de överenskommelser som vi har gjort med regeringen,
            och det är naturligtvis positivt. Vi har också under lång tid
            drivit frågan om kameraövervakning utan tillståndsplikt där det
            utöver själva lagstiftningen också behövs ekonomiska tillskott
            för att möjliggöra en utbyggnad av antalet övervakningskameror
            för att kunna öka medborgarnas trygghet.
          </note>
          <note>
            Vi vill att Säkerhetspolisen ska ha och kunna använda sig av
            en möjlighet att kalla varje IS-återvändare till förhör. I dag
            krävs att det pågår en förundersökning kring ett brott där den
            som har återvänt figurerar i utredningen. Det innebär att såväl
            bevisning som underrättelseinformation kan gå förlorad. Därtill
            måste straffen för terrorismrelaterad brottslighet skärpas väsentligt
            för att både spegla brottens allvar på ett bättre sätt och sätta
            dem i de sammanhang där de hör hemma.
          </note>
          <note>
            Lagen om särskild utlänningskontroll bör ändras så att utländska
            medborgare som kan befaras begå terroristbrott i Sverige kan utvisas.
            Vidare bör det skapas tydligare möjligheter att hålla sådana personer
            frihetsberövade eller under uppsikt. Lagen om utlänningskontroll
            är i stort behov av förändring för att bli mer lättöverskådlig
            och kunna tillämpas i fler fall än i dag.
          </note>
          <note>
            Vi moderater har även pekat på att ett svenskt medborgarskap
            bör kun ­ na återkallas i fall då någon med dubbelt medborgarskap
            begått ett terroristbrott. Sådana möjligheter finns inte i Sverige
            i dag. Det skiljer oss från till exempel England, Danmark och
            Finland. Och jag noterar att i till exempel Tyskland har nu de
            tyska socialdemokraterna gått med att förändra lagstiftningen
            så att denna möjlighet ska finnas även där.
          </note>
          <note>
            Vi moderater vill införa den här möjligheten till återkallelse
            av medborgarskapet när någon agerar på ett sätt som skadar Sveriges
            vitala intressen.
          </note>
          <note>
            Det kan till exempel handla om en person som har stridit för
            en terroristorganisation eller begått andra terroristbrott.
          </note>
          <note>
            Fru talman! Jag tycker också att det är bekymmersamt att de förslag
            som faktiskt har presenterats nyligen – även om jag är glad över
            att de äntligen verkar komma på plats i någon form – ofta är urvattnade.
            Det gäller till exempel regleringen av datalagring där regeringen
            otvivelaktigt har lagt sig i underkant av vad som är möjligt,
            trots att regelverket faktiskt medger mer långtgående förslag
            med hänvisning till nationell säkerhet. Jag kan också konstatera
            att såväl Säkerhetspolisen, Försvarsmakten som Försvarets radioanstalt
            i sina remissvar anger att de anser att en mer omfattan ­ de lagringsskyldighet
            än vad utredningen har föreslagit faktiskt skulle vara förenligt
            med EU-rätten, särskilt på området nationell säkerhet.
          </note>
          <note>
            Av de förslag som vi förde fram i överenskommelserna 2015 och
            2017 är allting ännu inte på plats, trots att vi nu skriver maj
            2019. Tillståndsplikten för polisens kameraövervakning har fortfarande
            inte slopats. Polisen har fortfarande inte fått tillgång till
            information från signalspaning, och hemlig dataavläsning är fortfarande
            inte möjlig. Samröre med terrororganisationer har fortfarande
            inte kriminaliserats.
          </note>
          <note>
            När det gäller just det sistnämnda verkar det inte bättre än
            att det tråkigt nog kommer att dröja ytterligare flera år innan
            en sådan lagstiftning är på plats. Det är mycket beklagligt –
            för Sveriges skull.
          </note>
          <note>
            Fru talman! Terrorismen syftar till att sprida skräck och skapa
            splittring. Den är ett hot mot det fria och öppna samhället. Hotet
            från IS-återvändare – terrorister – är för allvarligt för att
            inte prioriteras. Vi måste använda den fulla kraften i vår demokrati
            för att stoppa våldet och – i den utsträckning det går – naturligtvis
            också för att lagföra de återvändare som kommer till Sverige för
            deras begångna brott. V i måste också inse allvaret och göra allt
            som står i vår makt för att såväl förebygga som förhindra framtida
            terrordåd i Sverige och skydda svenska medborgare från terrorismens
            avskyvärda handlingar.
          </note>
          <note>
            Vi moderater står naturligtvis bakom alla våra reservationer,
            men för tids vinnande vill jag yrka bifall endast till reservation
            nr 8.
          </note>
          <note>
            (Applåder)
          </note>
          <note>
            I detta anförande instämde Boriana Åberg (M).
          </note>
          <note type="speaker">
            Anf. 104 ADAM MARTTINEN (SD):
          </note>
          <note>
            Fru talman! Vi står bakom samtliga våra reservationer, men för
            tids vinnande väljer jag att yrka bifall endast till reservation
            11 om att kriminalisera propaganda för terrorism.
          </note>
          <note>
            Fru talman! Våldsbejakande extremism har ökat i Sverige. Säkerhetspolisen
            räknar med att det finns ca 3 000 våldsbejakande extremister i
            vårt land, där de våldsbejakande islamisterna under ett fåtal
            år har gått från ett hundratal till att i dag omfattas av 2 000
            individer. Eftersom den rödgröna regeringen har lämnat dörren
            öppen för IS-återvändare lär det bli ca 100 till i den kategorin
            de närmaste åren.
          </note>
          <note>
            Även om de våldsbejakande vänster- och högerextrema miljöerna
            varierar i sina aktiviteter och inte utgör det största terrorhotet
            krävs det ändå ny lagstiftning som kan motverka samtliga politiska
            sammanslutningar som planerar, organiserar och utför brottsliga
            handlingar för att uppnå sina politiska mål. Det kan gälla organisationer
            som Nordiska motståndsrörelsen eller den organisation som Vänsterpartiet
            gör reklam för på sin EU-valaffisch, Antifascistisk aktion, men
            även våldsbejakande islamistiska nätverk eller organisationer.
          </note>
          <note>
            Det krävs alltså en ny kriminalisering där åtal kan väckas mot
            personer som varit delaktiga i att planera och organisera kriminella
            handlingar eller som på ett annat sätt har varit en avgörande
            del i sammanhanget. En sådan typ av kriminalisering presenterades
            av Sverigedemokraterna redan 2012. Det som vi då kallade deltagande
            i en kriminell organisation bygger på exakt samma princip som
            förslaget mot terrorism med en kriminalisering av just deltagande
            i terroristorganisation.
          </note>
          <note>
            Fru talman! Principen om en kriminalisering i form av ett deltagandebrott
            har alltså drivits av Sverigedemokraterna sedan 2012, och jag
            tror att Kristdemokraterna drev frågan redan innan Sverigedemokraterna
            kom in i riksdagen. Nu är avsaknaden av en sådan lagstiftning
            själva orsaken till att 150 återvändande IS-terrorister lever
            fritt i vårt land och ytterligare 100 kan återvända utan någon
            reell möjlighet för svenskt rättsväsen att väcka åtal mot någon
            av dem. Det sker trots att vi vet att samtliga rest med uppsåt
            att stödja och delta i Islamiska statens fruktansvärda och omänskliga
            terrorkrig. Jag konstaterar att skulden för Sveriges situation
            vilar tungt och ensamt på den rödgröna regeringen.
          </note>
          <note>
            Fru talman! Det är inte bara ett deltagandebrott som saknas i
            svensk lag. Vi har i betänkandet ett antal reservationer om att
            skärpa arbetet mot terrorism, bland annat att förbjuda spridning
            av terrorpropaganda. Vi vet att en nyckel till den stora framryckning
            som Islamiska staten kunde göra var just genom en framgångsrik
            spridning av Islamiska statens terrorpropaganda.
          </note>
          <note>
            För Sverigedemokraterna är det självklart att terrorister ska
            straffas hårt för sina brott, men det är också viktigt att förebygga
            just radikalisering och rekrytering. Enligt rekryteringslagen
            är det förbjudet att uppmana till terroristbrott, men vi menar
            att det finns luckor där liknande handlingar kan utföras utan
            straffansvar. Här kan Sverige med fördel inspireras av andra länder,
            till exempel Frankrike, som har mer omfattande kriminalisering.
          </note>
          <note>
            Fru talman! Den enskilt viktigaste åtgärden för att stoppa den
            nu snabbast växande extremismen handlar om att ha koll på invandringspolitiken.
            Socialliberala regeringar har välkomnat terrorister, våldsbejakande
            extremister och radikala muslimer på löpande band under hela 2000-talet.
            Många av dem har till och med fått svenskt medborgarskap, trots
            att de hatar Sverige och vårt sätt att leva i Sverige. Det är
            själva grundorsaken till att just den våldsbejakande islamismen
            varit den snabbast växande gruppen under samma period.
          </note>
          <note>
            För att komma till rätta med detta måste det givetvis finnas
            en politik som inte välkomnar terrorister till vårt land. Vi ska
            definitivt inte dela ut svenska medborgarskap till utlänningar
            som hatar vårt sätt att leva. Men sådana självklarheter möter
            ett politiskt motstånd från socialliberala partier – kanske inte
            så att de önskar att terrorister ska komma hit, men det blir effekten
            av den politiken.
          </note>
          <note>
            Fru talman! Lagen om särskild utlänningskontroll måste också
            skärpas. Den rödgröna regeringen har för avsikt att ändra den
            lagen, men reger ­ ing ­ en har inte uttalat att den genom ändring
            är beredd att hålla terrorister borta från våra gator. Utlänningar
            som av Säkerhetspolisen anses utgöra terrorhot kan alltså frihetsberövas
            och utvisas från vårt land. Men om de inte kan utvisas, exempelvis
            för att de riskerar en omild behandling i sitt hemland, vill regeringen
            med flera partier låta dem vistas fritt i vårt samhälle. Det enda
            sätt som regeringen vill skärpa lagen med är att elektronisk övervakning
            ska kunna användas mot utlänningar som utgör ett terrorhot. Jag
            kan bara konstatera att elektronisk övervakning inte på något
            sätt hade hindrat Rakhmat Akilov från att kapa en lastbil och
            utföra det terrordåd som kunde ha hindrats med hjälp av andra
            politiska beslut.
          </note>
          <note>
            Sverigedemokraterna är hittills det enda partiet som vill ändra
            lagen om särskild utlänningskontroll så att utlänningar som utgör
            ett terrorhot ska sitta i förvar till dess att en utvisning kan
            ske. Sverigedemokraterna är det enda parti som även i fortsättningen
            vill att utländska terrorister ska utvisas på livstid. I dag kan
            de med ett socialliberalt samvete utvisas ur landet under en begränsad
            tid och sedan vara välkomna tillbaka till Sverige.
          </note>
          <note>
            Fru talman! Med den rödgröna regeringen, understödd av Liberalerna
            och Centerpartiet, kommer fler terrorister att släppas in i Sverige
            och fler terrorister kommer att få svenskt medborgarskap. Det
            är den politiken med just det resultatet som har uppstått för
            varje år som de partierna har haft politiskt inflytande i vårt
            land. Låt mig ”skarva” Einstein; det är galenskap att förvänta
            sig ett annorlunda resultat när det är samma politiska gäng som
            styr.
          </note>
          <note>
            Fru talman! Sverigedemokraterna var faktiskt det enda partiet
            som pekade ut den våldsbejakande islamismen som Sveriges största
            hot för över tio år sedan. Det var alltså på den tiden då ni andra
            partier tävlade om vem som kunde skapa mest invandring till Sverige.
          </note>
          <note>
            Fru talman! Sverigedemokraterna fick rätt, och Sverigedemokraterna
            är fortfarande Sveriges tydligaste garanti för att på riktigt
            bekämpa terrorismen.
          </note>
          <note>
            (Applåder)
          </note>
          <note>
            I detta anförande instämde Bo Broman, David Lång och Eric Westroth
            (alla SD).
          </note>
          <note type="speaker">
            Anf. 105 JONNY CATO HANSSON (C):
          </note>
          <note>
            Fru talman! Den 11 september 2001 vid terrorattackerna i USA
            var jag sju år gammal, men de kommer att sitta kvar i mitt minne
            resten av mitt liv. Jag minns exakt var och hur jag och familjen
            mottog det oerhört tragiska beskedet, trots min unga ålder.
          </note>
          <note>
            Sedan dess har vi fått uppleva terrorism på olika sätt och i
            olika skepnader. IS har satt skräck i en hel värld och uträttat
            dåd runt om i världen, inte minst i Syrien.
          </note>
          <note>
            Fru talman! Manchester, Paris, Bryssel – listan med terrordåd
            i världen och Europa är alldeles för lång. I dag är det på dagen
            två år och en månad sedan vi drabbades av terrorn här i Sverige,
            här i Stockholm. Det räcker nu. Terrorn måste få ett stopp en
            gång för alla. Det kommer att krävas resurser, kraftfulla åtgärder
            och politisk samverkan såväl här i riksdagen som på internationell
            nivå.
          </note>
          <note>
            I kampen mot terrorism måste vi arbeta tillsammans och stå enade.
            Centerpartiet har två gånger, 2015 och 2017, ingått överenskommelser
            med Moderaterna, Kristdemokraterna, Liberalerna, Miljöpartiet
            och Socialdemokraterna för att tillsammans öka takten i arbetet
            med att motverka terrorism och stärka vår förmåga att stå emot
            eventuella framtida terrorattacker. Mycket av det som ingick i
            den första överenskommelsen har nu genomförts. Delar har ännu
            inte genomförts, och för detta förtjänar reger ­ ingen kritik.
            Samtidigt har man stött på utmaningar längst vägen för att kunna
            genomföra överenskommelsen fullt ut, men jag vill poängtera vikten
            av att vi trots detta även framöver har goda samtal och breda
            överenskommelser när det gäller att bekämpa terrorn. Frågan om
            att bekämpa terrorn är för viktig för politiskt käbbel.
          </note>
          <note>
            Fru talman! Centerpartiet har länge velat se en skärpt terrorlagstiftning.
            Vi har drivit på för att kriminalisera samröre med terrororganisationer,
            stödjande av terror och finansierande av deltagande i terrorverksamhet.
            Extremism, terrorism och antidemokratiska strömningar måste motverkas
            på flera plan. Terrorbrott ska straffas hårt.
          </note>
          <note>
            Det är bra att regeringen den senaste tiden har presenterat förslag
            som är steg i rätt riktning, men tyvärr har det tagit alldeles
            för lång tid att få delar av lagstiftningen på plats. Ännu mer
            behöver göras för att Sverige ska få en starkare beredskap. Bland
            annat vill Centerpartiet se ett nationellt resursteam som arbetar
            operativt med återvändande terrorister och radikala miljöer och
            ett förbud mot att offentliga medel går till organisationer som
            sprider våldsbejakande budskap. Säpo måste också ha tillräckliga
            resurser och verktyg. Därtill behöver vi ett utökat samarbete
            mellan civilsamhället, skolor, Säpo, polis och kommuner och andra
            relevanta organisationer och förvaltningar.
          </note>
          <note>
            Konflikter ska lösas med demokratiska beslut. Att stödja terrorism
            kan aldrig accepteras i ett demokratiskt rättssamhälle och bör
            kriminaliseras för att visa hur allvarligt vi ser på terrorgruppernas
            framfart i stora delar av världen. Centerpartiet vill att en kriminalisering
            av stödjande av terror ­ ism inkluderar bland annat att skicka
            pengar eller vapen, att hjälpa till med finansiellt stöd eller
            att hjälpa terrorgrupper med framtagande av propaganda eller med
            andra administrativa göromål.
          </note>
          <note>
            För att möta hotet från extrema krafter vill Centerpartiet stärka
            skyddet mot extremism. Barn och unga riskerar att påverkas av
            dessa krafter och måste få ett starkare skydd från såväl skolan
            som hemmet. För att stödja unga människor bör skolan därför kontakta
            hemmet om ett barn visar teck ­ en på extremism och radikalisering.
            Det behövs tydligare instruktioner till lärare och annan skolpersonal
            om att kontakta föräldrarna om man är orolig till exempel för
            att barnet radikaliseras och ökad hjälp till föräldrar som söker
            stöd då de ser tecken på att deras barn ligger i riskzonen för
            att radikaliseras.
          </note>
          <note>
            Tyvärr har vi sett att terrorn inte har några gränser. I morgon
            öppnar vallokalerna till EP-valet, och samarbete över nationsgränserna
            är avgörande i kampen mot terrorism. EU är en viktig arena för
            att vi tillsammans ska kunna förstärka arbetet mot terrorism.
            Satsningarna mot påverkanshot behöver öka både i Sverige och i
            övriga EU. EU-länderna kan och ska samarbeta för att motverka
            terrorattacker, till exempel genom att dela underrättelser om
            potentiellt farliga personer och genom att stoppa vapensmuggling.
            Överenskommelser behövs när det gäller EU-ländernas skyldighet
            att informera om vapensmuggling eller radikaliserade personer
            när andra EU-länder berörs. Här kan EU bli bättre.
          </note>
          <note>
            Avslutningsvis vill jag säga att vi i Centerpartiet givetvis
            står bakom alla våra reservationer, men för att spara tid väljer
            jag att yrka bifall endast till reservation 4.
          </note>
          <note>
            (Applåder)
          </note>
          <note type="speaker">
            Anf. 106 ADAM MARTTINEN (SD) replik:
          </note>
          <note>
            Fr u talman! Jag noterar att Centerpartiet här säger att terrorism
            är för viktigt för politiskt käbbel. Jag är beredd att hålla med.
            Så är det. Detta är en fråga där inte bara regeringen och den
            tidigare Alliansen har haft fram ­ gångsrika överläggningar och
            bra förslag; många av de förslag som reger ­ ingen nu senfärdigt
            kommer med har presenterats av Sverigedemokraterna redan för många
            år sedan.
          </note>
          <note>
            Om den rödgröna regeringen nu fortsätter att inte gör a tillräckligt
            för att bekämpa terrorismen, är Centerpartiet då berett att förhandla
            med Sverigedemokraterna för att arbeta fram bättre förslag med
            tillräckligt stöd i riksdagen för att det ska kunna bli ett tillkännagivande
            till regeringen, eller är Centerpartiet då berett att vika sig
            för det som man själv kallar för politiskt käbbel?
          </note>
          <note type="speaker">
            Anf. 107 JONNY CATO HANSSON (C) replik:
          </note>
          <note>
            Fru talman! Centerpartiet kommer att fortsätta lägga fram skarpa
            förslag för att motverka terror. Vi kommer att ingå i de samtal
            som har påbörjats under 2015 och 2017 och som fortsatt pågår.
            Men jag tror inte att det är en skräll när jag säger att Centerpartiet
            inte kommer att samtala med Sverigedemokraterna. Vi kommer fortsatt
            att rösta på våra politiska förslag i den här kammaren.
          </note>
          <note type="speaker">
            Anf. 108 ADAM MARTTINEN (SD) replik:
          </note>
          <note>
            Fru talman! Då noterar jag att det som sas i talarstolen var
            rent hyckleri. Centerpartiet är mer fixerat vid sin egen image
            att inte så att säga ”befläckas” med Sverigedemokraterna.
          </note>
          <note>
            Om det skulle krävas en majoritet tillsammans med Sverigedemokraterna
            och ett samtal för att komma fram till nödvändig lagstiftning
            för att bekämpa terrorism säger Centerpartiet nej. Där har vi
            Centerpartiet i den politiska debatten och i det politiska beslutsfattandet
            mot terrorism. Tack för det klargörandet!
          </note>
          <note type="speaker">
            Anf. 109 JONNY CATO HANSSON (C) replik:
          </note>
          <note>
            Fru talman! Jag tror inte att någon kan påstå att Centerpartiet
            har backat från att ge ett tillkännagivande till regeringen, inte
            minst vi i justitieutskottet. Jag tror att vi är det utskott som
            gör flest tillkännagivanden av alla här inne i kammaren. Ingen
            kan väl någonsin betvivla att vi kommer att ta kampen med regeringen
            där vi inte är överens. Det gäller även terrorn.
          </note>
          <note>
            Jag hoppas dock att vi kan lämna ytterkantspartierna hemma och
            att vi övriga sex partier kan fortsätta att ha breda överenskommelser
            i den här oerhört viktiga frågan.
          </note>
          <note type="speaker">
            Anf. 110 INGEMAR KIHLSTRÖM (KD):
          </note>
          <note>
            Fru talman! I dag ska vi debattera justitieutskottets betänkande
            om terrorism. Men innan jag går in på några av de förslag som
            vi kristdemokrater har lagt fram tycker jag att det kan vara lämpligt
            att nämna något av det som jag och vi kristdemokrater tycker att
            regeringen misslyckats med. Faktum är att Sverige under 2017 och
            2018 var medlem i FN:s säkerhetsråd. Under den tiden pågick kriget
            mot IS för fullt. Redan 2016 slog en FN-grupp som undersökte krigets
            fasor i Syrien fast att IS begick folkmord.
          </note>
          <note>
            Folkmord ska enligt folkmordskonventionen behandlas antingen
            i det land där brotten har begåtts eller i en internationell tribunal.
            Kristdemokraterna har hela tiden förespråkat en internationell
            tribunal eftersom IS brott dels begåtts i flera länder, dels begåtts
            i länder där det kan misstänkas att det inte kommer att äga rum
            en rättssäker process.
          </note>
          <note>
            Tyvärr kan vi konstatera att regeringen inte har agerat alls
            i denna fråga under tidigare år. Det har i stället varit en lång
            tid av tystnad från regeringens sida, och det har under åren som
            varit inte tagits aktiva steg eller initiativ för att dessa människor
            ska straffas. Först nu, när IS faller sönder, agerar regeringen
            – och då kanske främst genom debattartiklar. Man kan nog säga
            att åren i säkerhetsrådet slösades bort.
          </note>
          <note>
            Att IS skulle falla sönder förr eller senare var det många som
            kämpade för. Bland annat föreslog vi kristdemokrater att Sverige
            skulle hjälpa till att bekämpa IS med exempelvis JAS-plan. Det
            var regeringen inte intresserad av. Vi ville beslagta pass från
            så kallade återvändare, och vi ville döma dem som stred för IS
            för landsförräderi. Tyvärr var regeringen inte intresserad av
            det heller. Vi kristdemokrater har i decennier drivit på för ett
            förbud mot samröre med terrororganisationer, men regeringen har
            inte varit intresserad.
          </note>
          <note>
            Efter många års tystnad levererades till slut en utredning som
            skulle förbjuda samröre. Intentionen i utredningen var att förslaget
            skulle träda i kraft den 1 augusti i år, alltså långt efter det
            att IS fallit och flera år efter den tidpunkt då utredningen borde
            ha kommit. Regeringen klarar inte av att leverera ens detta. Man
            lägger fram ett förslag som sågas fullständigt av Lagrådet för
            att det är grundlagsvidrigt. Så går det när den aktuella regeringen
            bekämpar terrorism: Det tar lång tid, och när man väl gör något
            gör man det fel.
          </note>
          <note>
            Fru talman! Ett betydande problem som kan väntas växa framöver
            är att främmande makt försöker påverka Sverige. Det som kanske
            diskuteras mest just nu är olika former av ryska desinformationskampanjer
            och psykologisk krigföring. Det som däremot diskuteras mindre
            är den våg av utländsk finansiering av religiösa stiftelser och
            moskéer som kommer antingen direkt från andra stater eller från
            olika aktörer med en nära koppling till dessa stater. Moskén som
            står på Hisingen i Göteborg kostade 67 miljoner kronor att bygga
            – pengar som kom direkt från Saudiarabien. Problemet har varit
            känt länge, och ett flertal församlingar har faktiskt tackat nej
            till saudiska pengar därför att landet ska ha velat ha alltför
            stor kontroll över verksamheten.
          </note>
          <note>
            Det finns stater, stiftelser, organisationer och andra som har
            ett intresse av att destabilisera Sverige och underminera den
            svenska demokratin. På detta område föreslår därför Kristdemokraterna
            ett förbud mot att utländska extremister får finansiera organisationer,
            stiftelser, trossamfund och politiska grupperingar i Sverige.
          </note>
          <note>
            Fru talman! För bara några dagar sedan, på första maj, demonstrerade
            nazistiska Nordiska motståndsrörelsen. Kristdemokraterna anser
            att de är och ska behandlas som en terrororganisation. Medlemmar
            i rörelsen begår kontinuerligt våld med politiskt syfte, och exempelvis
            har tre personer dömts för olika bombdåd mot en fackförening och
            flyktingförläggningar under vintern 2016–17. Att de inte ens åtalades
            för terrorbrott sätter ljuset på en allvarlig lucka i svensk lagstiftning.
            Den måste skärpas. Nazister kan inte få komma undan. Två av de
            dömda har också varit i Ryssland och deltagit i paramilitär träning.
            På samma sätt som det ska vara förbjudet för Saudiarabien att
            finansiera extremism i Sverige ska det naturligtvis vara förbjudet
            för nazister att åka på träningsläger.
          </note>
          <note>
            Fru talman! Jag stöder givetvis de reservationer gällande kommittémotioner
            och partigemensamma motioner som Kristdemokraterna medverkat i,
            men för tids vinnande nöjer jag mig med att yrka bifall enbart
            till reservation 14 med hänvisning till Kristdemokraternas förslag
            om ett förbud mot utländsk finansiering.
          </note>
          <note type="speaker">
            Anf. 111 JOAKIM SANDELL (S):
          </note>
          <note>
            Fru talman! Vi debattera r nu justitieutskottets betänkande om
            terrorism. Jag vill inleda med att yrka bifall till utskottets
            förslag till beslut.
          </note>
          <note>
            Syrien, New York, Nairobi, Bryssel, Stockholm och Utøya , och
            nu senast Christchurch och Sri Lanka – otaliga är de platser som
            har drabbats av terroristers ofattbara grymhet och ondska. Offren
            är barn, kvinnor och män, och offren är kristna, muslimer och
            judar. Det gemensamma är att det är oskyldiga människor som har
            mördats och lemlästats. Sådan är nämligen terrorismen – den slår
            blint mot oskyldiga människor.
          </note>
          <note>
            Det demokratiska samhället måste använda sin fulla kraft till
            att göra allt för att bekämpa terrorister. Samtidigt måste vi
            demokrater stå upp för det som terroristerna hatar mest, nämligen
            vår öppna, demokratiska samhällsmodell. Vi ska stå upp för yttrande-
            och religionsfrihet, och vi ska stå upp för alla människors lika
            värde. Vi ska stå upp för jämställdhet och hbtq-personers rättigheter.
            Vi ska aldrig vika ned oss, och vi kan aldrig låta terroristerna
            vinna.
          </note>
          <note>
            Fru talman! Att förebygga, förhindra och försvåra är grunden
            för Sveriges strategi mot terrorism. Vi ska rusta samhället för
            att bemöta propaganda och antidemokratiska budskap. Vi ska ge
            Säpo och polisen bättre verktyg för informationsinhämtning, och
            vi ska ge polisen bättre möjligheter att avbryta eventuella pågående
            terroristhandlingar. Kampen mot terrorismen är allas vårt ansvar.
            Därför är det glädjande att vi under den förra mandatperioden
            kunde sluta två blocköverskridande överenskommelser, en 2015 och
            en 2017, som stärker Sveriges förmåga att bekämpa terrorism.
          </note>
          <note>
            Exempel på saker vi kom överens om är en resursförstärkning av
            Säpo och polis för att öka slagkraften, säkerställande av polisens
            insatskapacitet, en ökad förmåga till kortare responstider samt
            en förmåga att verka på mer än en ort samtidigt och under längre
            tid. Det genomförs nu gemensamma övningar mellan Polismyndigheten,
            Försvarsmakten och Säpo. Vi har fått på plats ett utökat internationellt
            samarbete. Ny lagstiftning möjliggör ett operativt samarbete mellan
            EU:s insatsstyrkor, och Sverige har slutit ett liknande avtal
            även med Norge.
          </note>
          <note>
            Det finns ett stärkt samarbete mellan Säpo och Migrationsverket
            där det nu sker en samverkan för att öka förmågan att upptäcka
            potentiella hot. Säpo har i dag en ökad direktåtkomst till Migrationsverkets
            utlänningsdatabas. Terrorismresor har kriminaliserats, och även
            mottagandet av terrorutbildning har kriminaliserats. Till detta
            kan vi lägga att man har försvårat missbruk av svenska pass.
          </note>
          <note>
            Det har också inrättats ett nationellt center mot våldsbejakande
            extre ­ mism vid Brå, vilket är bra. Centret har till uppgift
            att vara ett insatsteam för handfast stöd till kommuner, ge ökad
            kunskap om extremismens drivkrafter och uttryck samt samordna
            nationella insatser. Åtgärder mot finansiering har förbättrats,
            men här är det viktigt att lagstiftningen fortlöpande ses över
            om och när behov finns.
          </note>
          <note>
            Fru talman! En hel rad åtgärder har med andra ord kommit på plats,
            men vi kommer att behöva ytterligare åtgärder för att just förebygga,
            förhindra och försvåra för terrorister. Jag ska ta några exempel.
          </note>
          <note>
            Vi anser att det är angeläget att en lagstiftning som kriminaliserar
            deltagande i och samröre med terroristorganisationer kommer på
            plats. Ett förslag är på väg gällande samröre med en terroristorganisation
            där gärningen är ägnad att främja, stärka eller understödja terroristorganisationen.
            De former av samröre som avses är att
          </note>
          <note>
             ta befattning med vapen, ammunition, brandfarliga eller explosiva
            varor, kommunikationsutrustning, transportmedel eller annan liknande
            utrustning för en terroristorganisation
          </note>
          <note>
             upplåta lokal eller mark till en terroristorganisation eller
            lämna liknan ­ de stöd till en terroristorganisation.
          </note>
          <note>
            Straffen för terroristbrott kan behöva skärpas. Terroristbrottsutredningen
            har i uppdrag att göra en översyn av den straffrättsliga lagstiftningen
            på terrorismområdet i syfte att åstadkomma förslag på just straffskärpningar.
          </note>
          <note>
            Goda underrättelser är A och O för att förbättra möjligheterna
            att förhindra terrorbrott. Nyligen har det lagts fram en proposition
            om hur Säpo och polisen ska kunna ta emot underrättelser från
            signalspaning.
          </note>
          <note>
            Ett arbete pågår med att införa ett nytt hemligt tvångsmedel,
            så kallad hemlig dataavläsning. Det är en nödvändig anpassning
            till hur dagens terrorister kommunicerar och förvarar information.
          </note>
          <note>
            En översyn görs nu av lagen om särskild utlänningskontroll, som
            vi har kunnat höra tidigare i debatten. I uppdraget ingår frågan
            om hur kontrollen av personer som bedöms utgöra ett säkerhetshot
            kan förstärkas.
          </note>
          <note>
            Fru talman! Terrorism är inget nytt begrepp eller en ny företeelse.
            Terrorism är dock inget statiskt. Den har förändrats över tid,
            från den franska revolutionens terrorvälde via flygplanskapningar
            och kidnappningar på 70-talet till dagens självmordsbombare och
            IS-terrorister. Med det sagt är det oerhört viktigt att vi som
            lagstiftare ständigt utvärderar och vid behov också förändrar
            vår lagstiftning så att den möter upp även framtidens terrorister
            med det öppna samhällets fulla kraft.
          </note>
          <note>
            (Applåder)
          </note>
          <note type="speaker">
            Anf. 112 JOHAN FORSSELL (M) replik:
          </note>
          <note>
            Fru talman! Jag lyssnade på Joakim Sandells anförande med visst
            intresse. Han tog upp frågan om kriminalisering av deltagande
            i och samröre med terroristorganisationer, vilket är en mycket
            omskriven fråga.
          </note>
          <note>
            Regeringen beslutade om denna utredning för drygt två år sedan
            – det var våren 2017. Där står vi – tyvärr, vill jag säga – i
            mångt och mycket kvar på ruta ett; Lagrådet underkände ju den
            lagstiftning som regeringen hade tagit fram.
          </note>
          <note>
            Vad jag har förstått av de signaler som har kommit från regeringen
            och Socialdemokraterna ser man nu framför sig någon form av parlamentarisk
            utredning eller liknande för att öppna upp dessa grundlagsfrågor,
            i och med att detta för att man ska få allt på plats torde kräva
            just grundlagsförändringar.
          </note>
          <note>
            Detta besked gavs till oss redan i mars. Nu är vi framme i maj,
            och mig veterligen har ingenting ytterligare hänt när det gäller
            just dessa grundlags ­ frågor. Inga kontakter har i alla fall
            tagits med oss moderater.
          </note>
          <note>
            Nu vet jag såklart att Joakim Sandell inte sitter i regeringen,
            men en regering består ju också av partier. Eftersom Joakim Sandell
            tog upp frågan undrar jag om han känner till när Socialdemokraterna
            har för avsikt att ta initiativ till en sådan här utredning, så
            att vi äntligen kan få denna viktiga förändring på plats.
          </note>
          <note type="speaker">
            Anf. 113 JOAKIM SANDELL (S) replik:
          </note>
          <note>
            Fru talman! Det är helt riktigt, som Johan Forssell säger, att
            det fanns ett förslag på plats gällande en kriminalisering av
            deltagande i och samröre med terroristorganisationer. Detta förslag
            har Lagrådet sedan yttrat sig om, och man konstaterade att förslaget
            gällande deltagandedelen inte var förenligt med grundlagens föreningsfrihet.
          </note>
          <note>
            Vår uppfattning i utskottet är fortfarande att vi ser en lag
            på plats där deltagande kriminaliseras, men det är oerhört viktigt
            för oss att vi lever upp till grundlagen. Jag tolkar det som att
            man behöver göra en grundlagsändring om en sådan lagstiftning
            ska komma på plats.
          </note>
          <note>
            Lagrådet yttrade sig inte om samröresdelen, så på det området
            kan vi mycket snabbare komma fram med ett nytt förslag till lagstiftning.
          </note>
          <note type="speaker">
            Anf. 114 JOHAN FORSSELL (M) replik:
          </note>
          <note>
            Fru talman! Jag har inte så mycket att invända mot den beskrivningen;
            det är ungefär så det är. Möjligtvis saknar jag den lilla detaljen
            om när en utredning kan komma på plats om just deltagandedelen.
            Detta är ju väldigt brådskande; även på denna punkt ligger Sverige
            efter en lång rad andra länder, som Joakim Sandell säkert känner
            till.
          </note>
          <note>
            Vi har som sagt väldigt allvarliga problem i vårt land, inte
            minst när det gäller antalet personer som har fattat det osedvanligt
            dåliga beslutet att ansluta sig till en vedervärdig terrorsekt.
            Det hade varit förträffligt om denna lagstiftning kunde komma
            på plats.
          </note>
          <note>
            Jag tror att vi alla kan ha förståelse för att detta med grundlagar
            är komplicerat. Det ska också vara komplicerat – man ska inte
            ändra det i onödan. Men det är heller ingen nyhet att grundlagar
            existerar. Nu står vi här, två år efter att regeringen fattade
            beslut om denna utredning, och jag tycker att det fortfarande
            är väldigt oklart hur denna process ska se ut framöver.
          </note>
          <note>
            Jag hoppas att Joakim Sandell med partikamrater ser till att
            nu äntligen börja sätta lite fart på detta arbete, göra det nödvändiga
            utredningsarbetet och ta de kontakter som behövs, så att vi kan
            få detta att fungera bättre. En sak vet jag nämligen: Verkligheten
            där ute tar inte paus, oavsett hur långsamt en regering arbetar.
          </note>
          <note type="speaker">
            Anf. 115 JOAKIM SANDELL (S) replik:
          </note>
          <note>
            Fru talman! I sak låter det som att Johan Forsell och jag är
            överens. Jag tror inte att någon av oss här inne – varken du,
            Johan Forsell, jag eller någon annan här i kammaren – på något
            sätt försvarar att man engagerar sig i en terroristorganisation
            på något sätt. Dock är det ju så att vi har att förhålla oss till
            vad Lagrådet har konstaterat i detta fall.
          </note>
          <note>
            Det är min förhoppning och din förhoppning att vi ska kunna komma
            vidare med detta. Jag hoppas att vi kan nå en samstämmighet i
            denna fråga precis som vi har gjort i tidigare överenskommelser
            som de 2015 och 2017. Jag tycker att det är oerhört viktigt att
            vi kan göra detta arbete tillsammans.
          </note>
          <note type="speaker">
            Anf. 116 INGEMAR KIHLSTRÖM (KD) replik:
          </note>
          <note>
            Fru talman! Jag var först inne på samma spår. Johan Forssell
            tog frågan ur munnen på mig angående det som vi saknar – tänket
            på vart vägen kommer att gå vidare.
          </note>
          <note>
            Men jag svänger över på ett annat spår. Det finns ju terroraktivitet
            även inom vårt land. I många fall är den riktad mot dem som är
            judar, mot syna ­ gogor och på annat sätt.
          </note>
          <note>
            Jag kan konstatera att första maj i Malmö inte var ett bra exempel
            på hur sådana tendenser motarbetas. Som jag uppfattade det använde
            man i demonstrationståget formuleringar som handlar om att krossa
            sionismen, vilket jag tolkar som att man talar i samma anda som
            de som tar till våld för att bekämpa något religiöst.
          </note>
          <note>
            Fru talman! Jag skulle gärna vilja höra vilken bild Joakim Sandell
            har av hur det är och hur vi motverkar terrordåd riktade mot judar
            och mot synagogor om man inom ett ungdomsförbund använder begrepp
            som kan tolkas som att man riktar sig mot en folkgrupp.
          </note>
          <note type="speaker">
            Anf. 117 JOAKIM SANDELL (S) replik:
          </note>
          <note>
            Fru talman! Om ledamoten Kihlström har följt med i medierna under
            de senaste dagarna har han kanske kunnat läsa mina kommentarer
            till detta. Jag tar å det bestämdaste avstånd från alla uttryck
            och åsikter som på något sätt kan tolkas som antisemitiska. Jag
            har också å partiorganisationens vägnar framfört en förbehållslös
            ursäkt till den judiska församlingen i Malmö. För mig är det oerhört
            viktigt att alla människor, oavsett varifrån de kommer eller vilken
            religion de har, ska vara trygga på Malmös gator.
          </note>
          <note>
            Jag tycker dock att det är lite intressant att frågan kommer
            just från Kristdemokraterna. Jag kan ju vända på frågan: Er utrikespolitiska
            talesperson har bjudit in företrädare för en organisation som
            heter My Truth, som uttrycker att man ska rensa Judeen och Samarien
            från araber. Hur ser du, Ingemar Kihlström, på det förtryck som
            drabbar palestinier i de ockuperade områdena?
          </note>
          <note type="speaker">
            Anf. 118 INGEMAR KIHLSTRÖM (KD) replik:
          </note>
          <note>
            Fru talman! Om det här hade varit en utrikespolitisk debatt skulle
            jag gärna ha belyst hela den komplexa bild som handlar om Palestina–Israel.
            Den har ju många aspekter.
          </note>
          <note>
            Utifrån min egen personliga synpunkt ska vi nagelfara allt som
            görs i regionen. Det är viktigt att hålla en balans. Jag återvänder
            dock till frågan om Joakim Sandell tycker att det är en åsikt
            och någonting som ska figurera under ett förstamajtal eller inom
            ett ungdomsförbund att man säger: Krossa sionismen! Jag tolkar
            det som att man då på något sätt ställer sig på samma sida som
            de som begår terrordåd utifrån en religiös övertygelse.
          </note>
          <note>
            I min värld ska i mitt Sverige alla få uttrycka sin åsikt, men
            ingen ska drabbas av våld, oavsett vilken tro, sexuell läggning
            eller partitillhörighet man har. Det är viktigt att sätta upp
            råmärken, och jag tycker att det är dags att också Socialdemokraterna
            gör det inom sitt parti.
          </note>
          <note type="speaker">
            Anf. 119 JOAKIM SANDELL (S) replik:
          </note>
          <note>
            Fru talman! Jag har ingen annan uppfattning än ledamoten Kihlström
            i den här frågan.
          </note>
          <note>
            Om ledamoten Kihlström hade bemödat sig med att lyssna på mitt
            första svar på frågan alternativt bemödat sig med att läsa det
            som står i DN, Sydsvenskan och Skånska Dagbladet i dag och det
            som sagts i Sveriges Radio P4 i dag hade han också fått svar på
            frågan han nu ställer.
          </note>
          <note>
            (Applåder)
          </note>
          <note type="speaker">
            Anf. 120 LINDA WESTERLUND SNECKER (V):
          </note>
          <note>
            Fru talman! Terrorism är ett stort hot mot demokratin och mot
            oss som vill leva i ett fritt samhälle. Våldbejakande miljöer
            vill inte att vi feminister, miljöaktivister och ensamstående
            mammor ska kunna leva i frihet. Den våldsbejakande extremism som
            IS står för är en karikatyr på vad som händer när en manlig våldsam
            kultur får härja fritt och obehindrat använda sina maktmedel.
          </note>
          <note>
            Den våldsbejakande vitmaktmiljön lever och frodas. NMR demonstrerade
            både i Ludvika och i Kungälv på första maj, som är arbetarnas
            högtidsdag. Det är att spotta på vänstern, på hbtq-personer, på
            socialister och på feminister.
          </note>
          <note>
            De som drabbats hårdast av IS är andra muslimer – muslimer som
            lever sina liv i frid och frihet och tar avstånd från den extrema
            del av islam som IS tror att de förespråkar. Egentligen förespråkar
            de bara död, våldsamhet och förödelse. De som drabbas hårdast
            av NMR är alla vi som tror på öppenhet, demokrati och rättvisa.
          </note>
          <note>
            Det behövs ett samlat grepp kring den våldsbejakande extremismen.
            Den innehåller så otroligt många frågor, från demonstrationstillstånd
            till hur IS-barn ska kunna komma hem till Sverige på bästa sätt.
            Det finns så otroligt mycket mer att göra. Men fokus i den politiska
            debatten ligger mest på nykriminalisering, en kriminalisering
            som har visat sig inte fungera så himla bra.
          </note>
          <note>
            Vänsterpartiet ingår inte i det blocköverskridande arbetet mot
            ter ­ ror ­ ism, för vi anser att de rättsliga åtgärder som hittills
            har föreslagits inte har varit särskilt bra. Man har kriminaliserat
            resande och finansiering av terrorism. Domstolarna har haft ganska
            svårt att använda sig av denna lagstiftning. En av domarna ligger
            just nu i hovrätten.
          </note>
          <note>
            Regeringen skulle presentera en proposition om kriminalisering
            av samröre med terrorism. Men Lagrådet kom då med en 18-sidig
            argumentation om varför det är en juridiskt dålig idé, och jag
            instämmer i varje ord från Lagrådet.
          </note>
          <note>
            Fru talman! Tänk om man skulle lägga lika mycket tid på att förhindra
            människor att radikaliseras som man i dag lägger på nykriminalisering,
            om man skulle lägga tid på att få människor att inte vända sig
            till extrema miljöer och sammanhang som varken är religiöst eller
            politiskt motiverade. Men det som arbetet och tiden egentligen
            måste läggas på är att extrema och odemokratiska åsikter inte
            ska få utrymme att växa.
          </note>
          <note>
            Vi vet att extrema åsikter frodas lättare i ekonomiskt ojämlika
            samhällen. Kriminaliteten är mer utbredd och ohälsan större. Om
            vi i Sverige hade en socialtjänst med stor kapacitet att tidigt
            fånga upp och hjälpa barn som inte mår bra och är på glid skulle
            extremismen minska. Om vi hade kommuner som på allvar hade kapacitet
            att integrera och bjuda in nyanlända personer i det svenska samhället
            skulle extremismen minska. Om vi hade politiker som fokuserade
            mer på att minska de ekonomiska klyftorna i stället för att nykriminalisera
            brott som redan är kriminella skulle mycket hända.
          </note>
          <note>
            Terrorism har vi i denna kammare debatterat otroligt många gånger,
            och det med rätta, för problemet med radikala och våldbejakande
            miljöer är stort. Men ett ännu större problem är att det inte
            debatteras hur vi ska få människor att inte radikaliseras, för
            det är egentligen där problemet ligger. När lagstiftningen i dag
            diskuteras är liksom allting redan för sent. Nu har terrorismen
            redan skett.
          </note>
          <note>
            Fru talman! Jag har inget yrkande i dag utan står bakom den politik
            som Vänsterpartiet har framfört i det här utskottet under alla
            tidigare debatter genom åren.
          </note>
          <note type="speaker">
            Anf. 121 ADAM MARTTINEN (SD) replik:
          </note>
          <note>
            Fru talman! Som jag nämnde i mitt anförande avslöjades det häromveckan
            att Vänsterpartiets partiledare kampanjar på samma valaffisch
            som en kanske så kallad kamrat bär en t-shirt som visar stöd för
            Antifascistisk aktion. Antifascistisk aktion bedöms av Säkerhetspolisen
            vara en av de mest brottsaktiva organisationerna inom den så kallade
            vänsterextrema autonoma miljön.
          </note>
          <note>
            Med tanke på Vänsterpartiets olika kopplingar till revolutionära
            och våldsbejakande idéer och organisationer vill jag ställa ett
            par enkla frågor till Linda Westerlund Snecker. Är man demokratiskt
            trovärdig om man demonstrerar tillsammans med våldsbejakande organisationer?
            Och blir man utesluten ur Vänsterpartiet om man är kommunist?
            Ja eller nej?
          </note>
          <note type="speaker">
            Anf. 122 LINDA WESTERLUND SNECKER (V) replik:
          </note>
          <note>
            Fru talman! Vänsterpartiet stöder inte på något sätt någon våldsbejak
            ­ ande organisation. Vänsterpartiet stöder inte AFA. Vänsterpartiet
            har ingenting med den organisationen att göra.
          </note>
          <note>
            Vad som har hänt är att en person har kuppat sig in på fotograferingen
            av Vänsterpartiets EU-affischer. Det är dåligt, det är fruktansvärt
            taskigt mot Vänsterpartiet och någonting som vi verkligen önskar
            inte hade skett. Vi har ingenting att göra med den organisationen
            och kommer inte heller att ha det.
          </note>
          <note type="speaker">
            Anf. 123 ADAM MARTTINEN (SD) replik:
          </note>
          <note>
            Fru talman! Det var något klargörande. Men jag noterar att Vänsterpartiet
            inte har dragit tillbaka utan väljer att fortsätta kampanja med
            affischen som gör reklam för våldsbejakande extremism. Det kan
            man kalla trovärdigt eller inte.
          </note>
          <note>
            Man fortsätter att demonstrera tillsammans med kommunistiska
            partier på första maj, vilket var en del av min fråga. Men den
            viktigaste frågan som jag vill ha svar på är: Blir man utesluten
            ur Vänsterpartiet om man är kommunist – ja eller nej?
          </note>
          <note type="speaker">
            Anf. 124 LINDA WESTERLUND SNECKER (V) replik:
          </note>
          <note>
            Fru talman! Vänsterpartiet har över huvud taget ingen beröring,
            samverkan eller vilja att ha någonting att göra med de miljöer
            som AFA står för. Vi har det inte nu och kommer inte att ha det
            i framtiden.
          </note>
          <note>
            Ska man vara medlem i Vänsterpartiet måste man dela våra värderingar.
            Vi är feminister, antirasister, socialister och klimataktivister,
            och det är värderingar som man måste dela. Om man inte gör det,
            om man bryter mot våra stadgar eller liknande, kommer det att
            ske en process med en prövning av medlemskapet. Det är så våra
            stadgar fungerar.
          </note>
          <note>
            Vi är ett demokratiskt parti som håller hårt på de demokratiska
            principerna. Våra medlemmar beslutar vilken politik vi har, och
            den politiken följer vi.
          </note>
          <note>
            Alla är välkomna till Vänsterpartiet. Vem som helst kan bli medlem,
            men man måste ställa upp på demokratiska principer och vara antirasist,
            feminist och socialist. Då är man välkommen.
          </note>
          <note>
            (Applåder)
          </note>
          <note type="speaker">
            Anf. 125 RASMUS LING (MP):
          </note>
          <note>
            Fru talman! Efter terrordådet i Stockholm i april 2017 klarade
            Sverige av att samla sig. I likhet med vad Norge gjorde efter
            Utøya och i likhet med alldeles för många europeiska städer och
            länder de senaste åren.
          </note>
          <note>
            Att kunna samla sig som nation efter en sådan tragedi är en styrka,
            och det är något som kännetecknar våra robusta demokratiska samhällen.
            Vi känner stor tillit till varandra, och när det krisar hjälps
            vi åt. I Stockholm kunde man se hur människor samarbetade och
            visade omtanke och solidaritet med varandra.
          </note>
          <note>
            Även politiken visade sig från sin bästa sida. Regeringen visade
            ett starkt ledarskap, men inte, vill jag hävda, för att den vid
            detta tillfälle var rödgrön. Jag är helt säker på att en regering
            av en annan färg i en sådan situation också hade agerat för lugn
            och för att samla landet.
          </note>
          <note>
            Efter hand efter terrordådet samlades de politiska partierna
            för att diskutera hur liknande dåd kunde förhindras i framtiden.
            En andra överenskommelse mot terror gjordes – den första gjordes
            som bekant 2015 – med en lång rad åtgärder. Det handlade om resurser
            och verktyg för säkerhetspolis och polis samt lagändringar men
            också om kunskap.
          </note>
          <note>
            Fru talman! Den senaste tiden har samröre och deltagande i terrororganisationer
            diskuterats och hur förbud kan se ut. Flera har talat om detta
            i sina anföranden. I sitt yttrande var det just deltagande Lagrådet
            anmärkte på och menade att det inte var i linje med föreningsfriheten
            i grundlagen. Det som gäller samröre ser faktiskt inte ut på samma
            sätt.
          </note>
          <note>
            En annan fråga som har diskuterats är återvändare, alltså svenska
            medborgare som kommit tillbaka efter att ha varit i Syrien och
            Irak. Vi hade också nyligen en särskild debatt om det i kammaren.
            Utan att återupprepa det som då sas är det oerhört viktigt att
            de som kommer tillbaka och har begått brott kan ställas till svars
            och dömas.
          </note>
          <note>
            Om några veckor är det val till EU-parlamentet. Europas länder
            delar alla behovet av att förhindra och förebygga terror. Våra
            respektive länders säkerhetspoliser och underrättelsetjänster
            måste samarbeta i detta och kun ­ na göra det på ett bra sätt
            för allas våra medborgare.
          </note>
          <note>
            Fru talman! Jag yrkar bifall till utskottets förslag.
          </note>
          <note type="speaker">
            Anf. 126 JUNO BLOM (L):
          </note>
          <note>
            Fru talman! Det är 300 jihadister från Sverige som har åkt till
            Syrien och Irak och utövat extrem brutalitet. Det är en skam för
            oss alla, och en ­ dast två är dömda.
          </note>
          <note>
            Regeringen har saknat handlingskraft. Det har lett till att myndigheters
            åtgärder mot våldsbejakande extremism och terrorism har varit
            en enda lång kedjereaktion av senfärdighet.
          </note>
          <note>
            När det gäller de barn vars vårdnadshavare är IS-terrorister
            och som befinner sig i Syrien saknas det en genomtänkt plan. Fokus
            ligger på om de ska tas hem till Sverige eller inte. Men planen
            för hur vi ska bemöta dem saknas. Här måste budskapet vara tydligt.
            Barnen ska omhändertas. Bedömningar måste göras av traumatisering
            och risk för radikalisering. Vårdplaner ska upprättas. Därefter
            kan individuella prövningar göras om barnens framtid. Här måste
            socialtjänsten känna politikens fulla stöd. Det är vår skyldighet.
          </note>
          <note>
            Det saknas sammanhållen politik med tydliga åtgärder för att
            skapa det förebyggande arbetet i de miljöer där radikaliseringen
            sker. Politiken har inte förstått den spelplan som extremisterna
            verkar på. Vi har inte identifierat de insatser som krävs som
            motståndskraft för alla de barn och unga som befinner sig i riskzonen.
          </note>
          <note>
            Det är 300 jihadister som har rest och begått de värsta brotten,
            och vad har vi gjort för att motverka de tusentals som radikaliserats
            eller är på väg att radikaliseras här hemma? Säpo ska vara den
            sista instansen men tenderar att bli den första och det enda skyddet.
            Vi utnyttjar inte hela spelplanen mot extremister och terrorister.
            Politiker och myndigheter måste ta ett tydligare helhetsgrepp.
          </note>
          <note>
            År 2009 gav Nyamko Sabuni i uppdrag till Ranstorp och Dos Santos
            på Försvarshögskolan att ta fram en lägesbild om problemen med
            islamisk radikalisering i Rosengård. Rosengårdsrapporten konstaterade
            då att den islamiska radikaliseringen hade ökat.
          </note>
          <note>
            Rapporten blev kritiserad. Men om politiken i stället tillämpat
            förslagen i rapporten hade den enorma ökning av radikalisering
            som skett under de senaste tio åren förhindrats. Om politiker
            hade sett barnen i riskzonen 2009 och agerat hade Sverige förmodlig
            en haft färre radikaliserade 20 ‑ åringar 2019. Om politiken då
            tagit kampen mot politisk islam, jihadism, höger- och vänsterextremism
            hade denna debatt i kammaren förmodligen förekommit men på en
            annan nivå, och vi hade haft betydligt färre extremister i Sverige.
          </note>
          <note>
            Det fanns politiker som ville, men politiken saknade politisk
            vilja att se och hantera problemet. I dag krävs en noggrann verklighetsanalys.
          </note>
          <note>
            Identitetspolitik och dess beröringsskräck för verkligheten har
            varit en fara, inte för oss här men för alla de barn och unga
            vi svikit. Främlingsfientlighet ska bekämpas, men identitetspolitik
            är definitivt inte lösningen.
          </note>
          <note>
            Staten måste sluta visa dubbla ansikten: å ena sidan motverka
            extremism, å andra sidan finansiera verksamheter som gynnar extremismen.
          </note>
          <note>
            Tillsammans ska vi bekämpa främlingsfientlighet och samhällsklyftor,
            men att enkom ange detta som orsak till radikalisering och gängkriminalitet
            är att förenkla problemet. Det är även en kränkning av alla vårdnadshavare
            som trots knappa resurser, ett liv i ett utsatt bostadsområde
            och utan stöd gör allt för att deras barn ska bli trygga och ansvarsfulla
            samhällsmedborgare.
          </note>
          <note>
            Vi måste våga stå upp för den sekulära staten. Det är garanten
            för ett samhälle där religiösa minoriteter kan leva sida vid sida
            med ateister, hbtq-personer, kvinnor och barn som har tillg ång
            till sina grundläggande fri ‑ och rättigheter.
          </note>
          <note>
            Kampen mot främlingsfientlighet, reaktionära krafter och terrorism
            måste tas i dag, i morgon och varje dag.
          </note>
          <note>
            Jag står bakom alla våra reservationer men yrkar bifall till
            reserva ­ tion 7.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 8 maj.)
          </note>
          <note>
            § 13 Genomförande av barnrättighetsdire ktivet och några andra
            straffrättsprocessuella frågor
          </note>
          <note>
            Justitieutskottets betänkande 2018/19:JuU21
          </note>
          <note>
            Genomförande av barnrättighets dire ktivet och några andra straffrättsprocessuella
            frågor (prop. 2018/19:71)
          </note>
          <note>
            föredrogs.
          </note>
          <note type="speaker">
            Anf. 127 JONNY CATO HANSSON (C):
          </note>
          <note>
            Fru talman! Jag ska fatta mig kort i denna sena timme.
          </note>
          <note>
            Jag yrkar bifall till Centerpartiets reservation, nr 1.
          </note>
          <note>
            Inledningsvis vill jag säga att regeringens proposition om genomförande
            av barnrättsdirektivet och några andra straffprocessuella frågor
            till stora delar är bra. Dock finns det några saker som Centerpartiet
            saknar och särskilt vill lyfta fram.
          </note>
          <note>
            Direktivet omfattar enligt regeringen inte utredningar om brott
            som misstänks vara begångna av någon som inte fyllt 15 år och
            som bedrivs enligt lagen med särskilda bestämmelser om unga lagöverträdare.
            Centerpartiet instämmer inte i uppfattningen att de barn under
            15 år som är misstänkta för brott ska undantas från direktivets
            tillämpning utan anser att även dessa fall måste omfattas av den
            nya lagstiftningen.
          </note>
          <note>
            I betänkandet anges att utredningar mot barn under 15 år som
            är misstänkta ytterst syftar till att ge socialtjänsten klarhet
            i vad som har hänt för att den ska kunna sätta in resurser. Dock
            har vi vid ett antal tillfällen de senaste åren sett uppmärksammade
            fall som tydligt visat på behovet av att vid allvarliga brottsmisstankar
            kunna vidta ytterligare rättsliga åtgärder.
          </note>
          <note>
            Frågan om bevistalan är viktig både ur ett brottsofferperspektiv
            och ur ett barnperspektiv. Denna fråga diskuterade vi här inne
            för någon vecka sedan, vilket ledde till ett tillkännagivande
            i frågan. Det är därför onödigt att fördjupa sig ytterligare här
            i dag. Vi kan konstatera att det är bra att vi nu har ett tillkännagivande
            på plats, och vi väljer därför att endast lä mn a ett särskilt
            yttrande i denna fråga.
          </note>
          <note type="speaker">
            Anf. 128 LINDA WESTERLUND SNECKER (V):
          </note>
          <note>
            Fru talman! Vänsterpartiet har ingen invändning i sakfrågan utan
            anser att regeringen har lagt fram ett bra lagförslag.
          </note>
          <note>
            Däremot skulle jag vilja lyfta fram den ständigt mycket aktuella
            frågan om häktning av barn, vilket borde förbjudas. Både själva
            häktningen av barn och den mycket väl använda isoleringen med
            restriktioner som an ­ vänds i häkten måste omedelbart få ett
            slut. Sverige har under återkom ­ mande år kritiserats av FN:s
            tortyrkommitté för den utbredda häktningen av barn. Frågan har
            utretts. Det finns förslag som måste bli lag, och det måste ske
            nu. Därför tar jag tillfället i akt att påpeka detta ytterligare
            en gång: Förbjud häktning av barn! Förbjud isolering av barn!
            Barnkonven ­ tionen ska bli svensk lag. Även det är välkommet,
            men då måste också häktning av barn förbjudas.
          </note>
          <note>
            En annan fråga som jag också vill passa på att lyfta fram är
            barn som är under 15 år och som begår brott. Eftersom de inte
            är straffmyndiga kan de inte dömas till något straff, men däremot
            är det viktigt att det ändå sker en utredning om vad som har hänt.
            Detta kallas för bevistalan, och den kan enbart väckas av socialnämnden,
            socialstyrelsen eller barnets vårdnadshavare och i vissa fall
            av åklagare.
          </note>
          <note>
            Det är viktigt att grova brott utreds, inte minst för att bringa
            klarhet i vad som har skett, för brottsoffrets skull men även
            för att unga personer som har begått brott ska få nödvändig hjälp
            och inte fastna i kriminellt beteende. Detta är något som ett
            enigt justitieutskott står bakom, och det är riktigt bra.
          </note>
          <note>
            Med detta sagt yrkar jag bifall till reservation 2.
          </note>
          <note type="speaker">
            Anf. 129 MARIA STRÖMKVIST (S):
          </note>
          <note>
            Fru talman! Alla barn har samma grundläggande rättigheter och
            lika värde. Ingen får diskrimineras. Barnets bästa ska komma i
            främsta rummet vid alla åtgärder som rör barnet. Varje barn har
            rätt att överleva, leva och utvecklas. Barn har rätt att uttrycka
            sina åsikter och få dem beaktade i alla frågor som rör dem.
          </note>
          <note>
            Dessa artiklar är de fyra huvudprinciperna i FN:s konvention
            om barns rättigheter. De är grundpelarna för barns och ungas rätt
            till en trygg, säker och bra uppväxt. Med barnkonventionen som
            lag blir det tydligare att domstolar och rättstillämpare måste
            ta hänsyn de rättigheter som följer av barnkonventionen vid avvägningar
            och bedömningar som görs i beslutsprocesser som rör barn.
          </note>
          <note>
            J ag tänker att det viktigaste ändå är att alltid stå upp för
            barns bästa i alla lägen. Och visst finns det att göra, inte minst
            när det handlar om utsatta barn.
          </note>
          <note>
            Redan i dag finns det mycket samhället kan göra för att leva
            upp till förväntningar och lagstiftningar, och i det ljuset är
            detta direktiv en sak – barnrättsdirektivet, rättssäkerhetsgarantier
            för barn som är misstänkta straffrättsligt. Direktivet utgör en
            del av den så kallade färdplanen, som är en av EU antagen resolution
            om en färdplan för att stärka misstänktas och tilltalades rättigheter
            vid straffrättsliga förfaranden.
          </note>
          <note>
            Lagförslaget innehåller regler om misstänkta barns rätt till
            ett effektivt försvar, information och individuell bedömning.
            Det handlar också om regler för hur barn ska behandlas vid frihetsberövande
            och deras rätt till skydd av privatlivet. Frihetsberövade barn
            ska ges särskilda rättigheter, och frihetsberövandet ska naturligtvis
            begränsas till så kort tid som möjligt och verkligen vara en sista
            utväg. När det gäller barn under 15 år omfattas de inte av direktivet,
            utan där gäller lagen med särskilda bestämmelser om unga lagöverträdare.
          </note>
          <note>
            I stort kan vi nog säga att utskottet är överens. Det finns sedan
            tidigare ett tillkännagivande till regeringen om att åklagare
            ska kunna inleda bevistalan när de misstänkta är under 15 år.
            Utredningen har remitterats, och en proposition kommer i september,
            varför utskottet inte tycker att det är nödvändigt att tillkännage
            detta en gång till. Detsamma gäller den utredning som handlar
            om vilka lagändringar som behöver göras för att väsentligt minska
            antalet barn på häkten. Den utredningen har remitterats och bereds
            nu och kommer till riksdagen när beredningen är klar.
          </note>
          <note>
            Med detta sagt yrkar jag bifall till justitieutskottets förslag.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 8 maj.)
          </note>
          <note>
            § 14 Beslut om uppskjuten ärendebehandling
          </note>
          <note>
            Kammaren beslutade på förslag av andre vice talmannen att behandlingen
            av på föredragningslistan återstående ärende skulle uppskjutas
            till morgondagens sammanträde.
          </note>
          <note>
            § 15 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 6 maj
          </note>
          <note>
            2018/19:224 Effektbrist
          </note>
          <note>
            av Mattias Bäckström Johansson (SD)
          </note>
          <note>
            till statsrådet Anders Ygeman (S)
          </note>
          <note>
            § 16 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 6 maj
          </note>
          <note>
            2018/19:612 Brist på militära övningsplatser i Kalmar län
          </note>
          <note>
            av Jan R Andersson (M)
          </note>
          <note>
            till försvarsminister Peter Hultqvist (S)
          </note>
          <note>
            2018/19:613 Terrorklassning av Muslimska brödraskapet
          </note>
          <note>
            av Markus Wiechel (SD)
          </note>
          <note>
            till utrikesminister Margot Wallström (S)
          </note>
          <note>
            2018/19:614 Flytt av folkbildningsanslagen
          </note>
          <note>
            av Angelika Bengtsson (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2018/19:615 Näringslivets roll i totalförsvaret
          </note>
          <note>
            av Lars Püss (M)
          </note>
          <note>
            till försvarsminister Peter Hultqvist (S)
          </note>
          <note>
            § 17 Kammaren åtskildes kl. 22.45.
          </note>
          <note>
            Sammanträdet leddes
          </note>
          <note>
            av andre vice talmannen från dess början till och med § 2 anf.
            30 (delvis),
          </note>
          <note>
            av förste vice talmannen därefter till ajourneringen kl. 16.03,
          </note>
          <note>
            av talmannen därefter till och med § 7 anf. 80 (delvis),
          </note>
          <note>
            av förste vice talmannen därefter till och med § 12 anf. 112
            (delvis) och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Ärenden för bordläggning
          </note>
          <note>
            § 2 Socialförsäkringsfrågor
          </note>
          <note>
            Socialförsäkringsutskottets betänkande 2018/19:SfU20
          </note>
          <note>
            Anf. 1 ELISABETH BJÖRNSDOTTER RAHM (M)
          </note>
          <note>
            Anf. 2 JULIA KRONLID (SD)
          </note>
          <note>
            Anf. 3 SOLVEIG ZANDER (C)
          </note>
          <note>
            Anf. 4 NOOSHI DADGOSTAR (V)
          </note>
          <note>
            Anf. 5 ELISABETH BJÖRNSDOTTER RAHM (M) replik
          </note>
          <note>
            Anf. 6 NOOSHI DADGOSTAR (V) replik
          </note>
          <note>
            Anf. 7 ELISABETH BJÖRNSDOTTER RAHM (M) replik
          </note>
          <note>
            Anf. 8 NOOSHI DADGOSTAR (V) replik
          </note>
          <note>
            Anf. 9 HANS EKLIND (KD)
          </note>
          <note>
            Anf. 10 BJÖRN PETERSSON (S)
          </note>
          <note>
            Anf. 11 ELISABETH BJÖRNSDOTTER RAHM (M) replik
          </note>
          <note>
            Anf. 12 BJÖRN PETERSSON (S) replik
          </note>
          <note>
            Anf. 13 ELISABETH BJÖRNSDOTTER RAHM (M) replik
          </note>
          <note>
            Anf. 14 BJÖRN PETERSSON (S) replik
          </note>
          <note>
            Anf. 15 BARBRO WESTERHOLM (L)
          </note>
          <note>
            Anf. 16 MATS BERGLUND (MP)
          </note>
          <note>
            Anf. 17 ELISABETH BJÖRNSDOTTER RAHM (M) replik
          </note>
          <note>
            Anf. 18 MATS BERGLUND (MP) replik
          </note>
          <note>
            Anf. 19 ELISABETH BJÖRNSDOTTER RAHM (M) replik
          </note>
          <note>
            Anf. 20 MATS BERGLUND (MP) replik
          </note>
          <note>
            Anf. 21 Statsrådet ANNIKA STRANDHÄLL (S)
          </note>
          <note>
            Anf. 22 JULIA KRONLID (SD) replik
          </note>
          <note>
            Anf. 23 Statsrådet ANNIKA STRANDHÄLL (S) replik
          </note>
          <note>
            Anf. 24 JULIA KRONLID (SD) replik
          </note>
          <note>
            Anf. 25 Statsrådet ANNIKA STRANDHÄLL (S) replik
          </note>
          <note>
            Anf. 26 NOOSHI DADGOSTAR (V) replik
          </note>
          <note>
            Anf. 27 Statsrådet ANNIKA STRANDHÄLL (S) replik
          </note>
          <note>
            Anf. 28 NOOSHI DADGOSTAR (V) replik
          </note>
          <note>
            Anf. 29 Statsrådet ANNIKA STRANDHÄLL (S) replik
          </note>
          <note>
            Anf. 30 ELISABETH BJÖRNSDOTTER RAHM (M) replik
          </note>
          <note>
            Anf. 31 Statsrådet ANNIKA STRANDHÄLL (S) replik
          </note>
          <note>
            Anf. 32 ELISABETH BJÖRNSDOTTER RAHM (M) replik
          </note>
          <note>
            Anf. 33 Statsrådet ANNIKA STRANDHÄLL (S) replik
          </note>
          <note>
            Anf. 34 SOLVEIG ZANDER (C) replik
          </note>
          <note>
            Anf. 35 Statsrådet ANNIKA STRANDHÄLL (S) replik
          </note>
          <note>
            Anf. 36 SOLVEIG ZANDER (C) replik
          </note>
          <note>
            Anf. 37 Statsrådet ANNIKA STRANDHÄLL (S) replik
          </note>
          <note>
            Anf. 38 BARBRO WESTERHOLM (L) replik
          </note>
          <note>
            Anf. 39 Statsrådet ANNIKA STRANDHÄLL (S) replik
          </note>
          <note>
            Anf. 40 BARBRO WESTERHOLM (L) replik
          </note>
          <note>
            Anf. 41 Statsrådet ANNIKA STRANDHÄLL (S) replik
          </note>
          <note>
            Anf. 42 SULTAN KAYHAN (S)
          </note>
          <note>
            (Beslut fattades under § 5.)
          </note>
          <note>
            § 3 Ekonomisk familjepolitik
          </note>
          <note>
            Socialförsäkringsutskottets betänkande 2018/19:SfU21
          </note>
          <note>
            Anf. 43 ANN-SOFIE ALM (M)
          </note>
          <note>
            Anf. 44 LINDA LINDBERG (SD)
          </note>
          <note>
            (forts. § 6)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 4 Beslut om ärenden som slutdebatterats den 2 maj
          </note>
          <note>
            CU12 Planering och byggande
          </note>
          <note>
            CU13 Fastighetsrätt
          </note>
          <note>
            SoU10 Alkohol-, narkotika-, dopnings- och tobaksfrågor
          </note>
          <note>
            SoU11 Folkhälsofrågor
          </note>
          <note>
            MJU12 Livsmedelspolitik
          </note>
          <note>
            MJU13 Vattenvård
          </note>
          <note>
            § 5 Beslut om ärende som slutdebatterats vid dagens sammanträde
          </note>
          <note>
            SfU20 Socialförsäkringsfrågor
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 6 (forts. från § 3) Ekonomisk familjepolitik (forts. SfU21)
          </note>
          <note>
            Anf. 45 SOLVEIG ZANDER (C)
          </note>
          <note>
            Anf. 46 PIA STEENSLAND (KD)
          </note>
          <note>
            Anf. 47 BARBRO WESTERHOLM (L)
          </note>
          <note>
            Anf. 48 KADIR KASIRGA (S)
          </note>
          <note>
            Anf. 49 ANN-SOFIE ALM (M) replik
          </note>
          <note>
            Anf. 50 KADIR KASIRGA (S) replik
          </note>
          <note>
            Anf. 51 ANN-SOFIE ALM (M) replik
          </note>
          <note>
            Anf. 52 KADIR KASIRGA (S) replik
          </note>
          <note>
            Anf. 53 LINDA LINDBERG (SD) replik
          </note>
          <note>
            Anf. 54 KADIR KASIRGA (S) replik
          </note>
          <note>
            Anf. 55 LINDA LINDBERG (SD) replik
          </note>
          <note>
            Anf. 56 KADIR KASIRGA (S) replik
          </note>
          <note>
            Anf. 57 NOOSHI DADGOSTAR (V)
          </note>
          <note>
            Anf. 58 MATS BERGLUND (MP)
          </note>
          <note>
            Anf. 59 Statsrådet ANNIKA STRANDHÄLL (S)
          </note>
          <note>
            Anf. 60 ANN-SOFIE ALM (M) replik
          </note>
          <note>
            Anf. 61 TALMANNEN
          </note>
          <note>
            Anf. 62 Statsrådet ANNIKA STRANDHÄLL (S) replik
          </note>
          <note>
            Anf. 63 ANN-SOFIE ALM (M) replik
          </note>
          <note>
            Anf. 64 Statsrådet ANNIKA STRANDHÄLL (S) replik
          </note>
          <note>
            Anf. 65 LINDA LINDBERG (SD) replik
          </note>
          <note>
            Anf. 66 Statsrådet ANNIKA STRANDHÄLL (S) replik
          </note>
          <note>
            Anf. 67 LINDA LINDBERG (SD) replik
          </note>
          <note>
            Anf. 68 Statsrådet ANNIKA STRANDHÄLL (S) replik
          </note>
          <note>
            Anf. 69 BARBRO WESTERHOLM (L) replik
          </note>
          <note>
            Anf. 70 Statsrådet ANNIKA STRANDHÄLL (S) replik
          </note>
          <note>
            Anf. 71 BARBRO WESTERHOLM (L) replik
          </note>
          <note>
            Anf. 72 Statsrådet ANNIKA STRANDHÄLL (S) replik
          </note>
          <note>
            (Beslut skulle fattas den 8 maj.)
          </note>
          <note>
            § 7 Pensioner
          </note>
          <note>
            Socialförsäkringsutskottets betänkande 2018/19:SfU22
          </note>
          <note>
            Anf. 73 SOLVEIG ZANDER (C)
          </note>
          <note>
            Anf. 74 NOOSHI DADGOSTAR (V)
          </note>
          <note>
            Anf. 75 SOLVEIG ZANDER (C) replik
          </note>
          <note>
            Anf. 76 NOOSHI DADGOSTAR (V) replik
          </note>
          <note>
            Anf. 77 SOLVEIG ZANDER (C) replik
          </note>
          <note>
            Anf. 78 NOOSHI DADGOSTAR (V) replik
          </note>
          <note>
            Anf. 79 HANS EKLIND (KD)
          </note>
          <note>
            Anf. 80 ERICA NÅDIN (S)
          </note>
          <note>
            Anf. 81 NOOSHI DADGOSTAR (V) replik
          </note>
          <note>
            Anf. 82 ERICA NÅDIN (S) replik
          </note>
          <note>
            Anf. 83 NOOSHI DADGOSTAR (V) replik
          </note>
          <note>
            Anf. 84 ERICA NÅDIN (S) replik
          </note>
          <note>
            Anf. 85 KATARINA BRÄNNSTRÖM (M)
          </note>
          <note>
            Anf. 86 ANNE OSKARSSON (SD)
          </note>
          <note>
            Anf. 87 BARBRO WESTERHOLM (L)
          </note>
          <note>
            Anf. 88 JANINE ALM ERICSON (MP)
          </note>
          <note>
            (Beslut skulle fattas den 8 maj.)
          </note>
          <note>
            § 8 Riksrevisionens årsredovisning för 2018
          </note>
          <note>
            Finansutskottets betänkande 2018/19:FiU27
          </note>
          <note>
            (Beslut skulle fattas den 8 maj.)
          </note>
          <note>
            § 9 Extra ändringsbudget för 2019 – Sänkt moms på e ‑ publikationer
            samt ändrad användning av vissa anslag
          </note>
          <note>
            Finansutskottets betänkande 2018/19:FiU36
          </note>
          <note>
            Anf. 89 JAN ERICSON (M)
          </note>
          <note>
            Anf. 90 GUNILLA CARLSSON (S)
          </note>
          <note>
            Anf. 91 JAN ERICSON (M) replik
          </note>
          <note>
            Anf. 92 GUNILLA CARLSSON (S) replik
          </note>
          <note>
            Anf. 93 JAN ERICSON (M) replik
          </note>
          <note>
            Anf. 94 GUNILLA CARLSSON (S) replik
          </note>
          <note>
            (Beslut skulle fattas den 8 maj.)
          </note>
          <note>
            § 10 Insolvensregister enligt 2015 års insolvensförordning
          </note>
          <note>
            Civilutskottets betänkande 2018/19:CU15
          </note>
          <note>
            (Beslut skulle fattas den 8 maj.)
          </note>
          <note>
            § 11 Granskning av meddelande om ett förändrat beslutsfattande
            för EU:s skattepolitik
          </note>
          <note>
            Skatteutskottets utlåtande 2018/19:SkU24
          </note>
          <note>
            Anf. 95 JOAR FORSSELL (L)
          </note>
          <note>
            Anf. 96 ANNA VIKSTRÖM (S)
          </note>
          <note>
            Anf. 97 HELENA BOUVENG (M)
          </note>
          <note>
            Anf. 98 DAVID LÅNG (SD)
          </note>
          <note>
            Anf. 99 PER ÅSLING (C)
          </note>
          <note>
            Anf. 100 TONY HADDOU (V)
          </note>
          <note>
            Anf. 101 HAMPUS HAGMAN (KD)
          </note>
          <note>
            Anf. 102 REBECKA LE MOINE (MP)
          </note>
          <note>
            (Beslut skulle fattas den 8 maj.)
          </note>
          <note>
            § 12 Terrorism
          </note>
          <note>
            Justitieutskottets betänkande 2018/19:JuU16
          </note>
          <note>
            Anf. 103 JOHAN FORSSELL (M)
          </note>
          <note>
            Anf. 104 ADAM MARTTINEN (SD)
          </note>
          <note>
            Anf. 105 JONNY CATO HANSSON (C)
          </note>
          <note>
            Anf. 106 ADAM MARTTINEN (SD) replik
          </note>
          <note>
            Anf. 107 JONNY CATO HANSSON (C) replik
          </note>
          <note>
            Anf. 108 ADAM MARTTINEN (SD) replik
          </note>
          <note>
            Anf. 109 JONNY CATO HANSSON (C) replik
          </note>
          <note>
            Anf. 110 INGEMAR KIHLSTRÖM (KD)
          </note>
          <note>
            Anf. 111 JOAKIM SANDELL (S)
          </note>
          <note>
            Anf. 112 JOHAN FORSSELL (M) replik
          </note>
          <note>
            Anf. 113 JOAKIM SANDELL (S) replik
          </note>
          <note>
            Anf. 114 JOHAN FORSSELL (M) replik
          </note>
          <note>
            Anf. 115 JOAKIM SANDELL (S) replik
          </note>
          <note>
            Anf. 116 INGEMAR KIHLSTRÖM (KD) replik
          </note>
          <note>
            Anf. 117 JOAKIM SANDELL (S) replik
          </note>
          <note>
            Anf. 118 INGEMAR KIHLSTRÖM (KD) replik
          </note>
          <note>
            Anf. 119 JOAKIM SANDELL (S) replik
          </note>
          <note>
            Anf. 120 LINDA WESTERLUND SNECKER (V)
          </note>
          <note>
            Anf. 121 ADAM MARTTINEN (SD) replik
          </note>
          <note>
            Anf. 122 LINDA WESTERLUND SNECKER (V) replik
          </note>
          <note>
            Anf. 123 ADAM MARTTINEN (SD) replik
          </note>
          <note>
            Anf. 124 LINDA WESTERLUND SNECKER (V) replik
          </note>
          <note>
            Anf. 125 RASMUS LING (MP)
          </note>
          <note>
            Anf. 126 JUNO BLOM (L)
          </note>
          <note>
            (Beslut skulle fattas den 8 maj.)
          </note>
          <note>
            § 13 Genomförande av barnrättighetsdirektivet och några andra
            straffrättsprocessuella frågor
          </note>
          <note>
            Justitieutskottets betänkande 2018/19:JuU21
          </note>
          <note>
            Anf. 127 JONNY CATO HANSSON (C)
          </note>
          <note>
            Anf. 128 LINDA WESTERLUND SNECKER (V)
          </note>
          <note>
            Anf. 129 MARIA STRÖMKVIST (S)
          </note>
          <note>
            (Beslut skulle fattas den 8 maj.)
          </note>
          <note>
            § 14 Beslut om uppskjuten ärendebehandling
          </note>
          <note>
            § 15 Anmälan om interpellation
          </note>
          <note>
            § 16 Anmälan om frågor för skriftliga svar
          </note>
          <note>
            § 17 Kammaren åtskildes kl. 22.45.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
