<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--2</head>
          <docDate when="2018-09-25">2018-09-25</docDate>
        </div>
      </front>
      <body>
        <div>
          <note>
            § 1 Anmälan om ny riksdagsledamot
          </note>
          <u>
            <seg>
              Följande berättelse hade kommit in från Valprövningsnämnden:
            </seg>
          </u>
          <note>
            Berättelse om granskning av bevis för riksdagsledamot
          </note>
          <note>
            Till Valprövningsnämnden har från Valmyndigheten inkommit bevis
            om att Désirée Pethrus (KD) utsetts till ny ledamot av riksdagen
            fr.o.m. den 24 september 2018 sedan Caroline Szyber (KD) avsagt
            sig uppdraget.
          </note>
          <note>
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen (2005:837).
          </note>
          <note>
            Stockholm den 24 september 2018
          </note>
          <note>
            Svante O. Johansson
          </note>
          <note>
            ersättare för ordföranden /Mattias Andersson
          </note>
          <u>
            <seg>
              sekreterare
            </seg>
          </u>
          <note>
            § 2 Anmälan om ersättare
          </note>
          <note>
            T almannen anmälde att Christian Carlsson (KD) skulle tjänstgöra
            som ersättare för Désirée Pethrus (KD) under tiden för hennes
            ledighet den 24 september – 31 december .
          </note>
          <note>
            § 3 Statsministeromröstning
          </note>
          <note type="speaker">
            Anf. 1 ULF KRISTERSSON (M):
          </note>
          <u>
            <seg>
              Herr talman! I dag ska Sveriges riksdag för första gången genomföra
              den i regeringsformen stadgade obligatoriska statsministeromröstningen.
              Den är ett viktigt uttryck för vår demokrati och för riksdagens
              centrala ställning i vårt styrelseskick. Har riksdagen förtroende
              för den sittande statsministern eller inte? Den är också ett uttryck
              för den enighet som fanns i Grundlagsutredningen , som föreslog
              den obligatoriska statsministeromröstningen , och som bekräftades
              därefter när riksdagen antog den nya bestämmelsen.
            </seg>
          </u>
          <u>
            <seg>
              Alliansen gav ett tydligt och gemensamt besked till svenska folket
              redan före riksdagsvalet: En röst på ett av våra fyra partier
              är en röst för en ny regering och därmed mot Stefan Löfven som
              statsminister. I dag gör vi efter valet det vi lovade före valet.
            </seg>
          </u>
          <u>
            <seg>
              Den obligatoriska statsministeromröstningen innebär också en
              omröstning huruvida den nyvalda riksdagen tolererar sittande regering.
              För Alliansen är det uppenbart att Sverige behöver en ny politisk
              färdriktning och därmed en ny regering. Med ett väljarstöd som
              är mindre än en tredjedel har väljarna markerat slutet för den
              sittande regeringen.
            </seg>
          </u>
          <u>
            <seg>
              Alliansen tror på Sverige, och vi är övertygade om att även svåra
              problem kan lösas. Det har Sverige nämligen gjort förut. Men det
              kräver en ny regering som kan ta ut en ny kurs som både tar tag
              i Sveriges problem och tar fasta på Sveriges möjligheter och som
              ödmjukt inför de parlamentariska realiteterna söker brett politiskt
              stöd för långsiktiga reformer som bygger på breda politiska överenskommelser.
            </seg>
          </u>
          <note>
            Moderaterna, Centerpartiet, Kristdemokraterna och Liberalerna
            kommer därför att rösta nej till Stefan Löfven.
          </note>
          <note>
            (Applåder)
          </note>
          <note type="speaker">
            Anf. 2 ANDERS YGEMAN (S):
          </note>
          <u>
            <seg>
              Herr talman! I valet blev Socialdemokraterna med bred marginal
              riksdagens största parti med 100 mandat i riksdagen. Tillsammans
              med Vänsterpartiet och Miljöpartiet samlar de rödgröna partierna
              144 mandat, medan de borgerliga partierna samlar 143 mandat. Styrkeförhållandena
              är därmed desamma som före valet. Ingen av dessa två har egen
              majoritet, och Sverigedemokraterna ingår inte i något block.
            </seg>
          </u>
          <u>
            <seg>
              Det må vara lätt att fälla en statsminister. Det har dock de
              borgerliga partierna undvikit att göra under de fyra senaste åren,
              av en enda anledning: De har inte velat göra sig beroende av Sverigedemokraterna
              för att styra landet.
            </seg>
          </u>
          <u>
            <seg>
              Vi socialdemokrater föreslog en överenskommelse med de borgerliga
              partierna för att komma överens över blockgränsen inför talmansvalet.
              Vi har också tagit initiativ till samarbete över blockgränsen
              i regeringsfrågan, hittills utan resultat.
            </seg>
          </u>
          <u>
            <seg>
              Det är nu dags att lämna retoriken från valrörelsen bakom oss
              och hantera det faktum som är uppenbart: En statsminister från
              det näst största partiet och det minsta regeringsblocket kommer
              att vara beroende av Sverigedemokraternas aktiva stöd i varje
              blockskiljande omröstning. Blockpolitiken har därmed nått vägs
              ände. Det går inte att ignorera Sverigedemokraterna, men det går
              att välja bort samarbete med dem, och det bör varje anständigt
              demokratiskt parti göra.
            </seg>
          </u>
          <u>
            <seg>
              Stefan Löfven har som statsminister lett Sverige till en ekonomisk
              styrkeposition. Arbetslösheten har pressats ned, och sysselsättningsgraden
              är den högsta som någonsin har uppmätts i något EU-land. Underskott
              har vänts till överskott, tillväxten är god och statsskulden är
              den lägsta sedan 70-talet. Inom vården, skolan och omsorgen har
              över 100 000 fler anställts.
            </seg>
          </u>
          <u>
            <seg>
              Stefan Löfven har konsekvent argumenterat för mer samarbete i
              svensk politik. Under hans tid som statsminister har 26 blocköverskridande
              överenskommelser slutits mellan regeringen och olika partier i
              riksdagen. Den kommande mandatperioden kommer att kräva mer samarbete,
              inte mindre. Det finns en bred samsyn bland riksdagspartierna
              om vilka som är Sveriges stora utmaningar framöver. Det bör alltså
              finnas förutsättningar för att över blockgränsen enas om en politik
              som prioriterar Sveriges utveckling och stärker sammanhållningen
              i hela landet.
            </seg>
          </u>
          <u>
            <seg>
              Vi hoppas naturligtvis att statsministern vinner dagens omröstning,
              men även om han faller kommer förhållandena här i kammaren att
              vara desamma. Stefan Löfven är partiledare för det klart största
              partiet och har stöd av det största regeringsunderlaget. Det är
              inte en fråga som avgörs av retorik; det är en fråga som avgörs
              av matematik. Därför är Stefan Löfven den mest logiska regeringsbildaren
              även efter denna omröstning.
            </seg>
          </u>
          <note>
            Den socialdemokratiska riksdagsgruppen yrkar på att kammaren
            röstar ja till fortsatt förtroende för Stefan Löfven som statsminister.
          </note>
          <note>
            (Applåder)
          </note>
          <note>
            I detta anförande instämde Teres Lindberg, Lawen Redar och Anders
            Österberg (alla S).
          </note>
          <note type="speaker">
            Anf. 3 JIMMIE ÅKESSON (SD):
          </note>
          <u>
            <seg>
              Herr talman! Ärade riksdagsledamöter! Valet är över, och valresultatet
              gav oss ett antal signaler. Den kanske allra tydligaste signalen
              av alla var att väljarna i vårt land vill ha en annan regering.
              Den regering som vi har i dag samlar knappt en tredjedel av väljarstödet,
              och det är inte tillräckligt för att regera landet.
            </seg>
          </u>
          <u>
            <seg>
              Vi har under den gångna mandatperioden gjort åtskilliga försök
              att avsätta statsminister Stefan Löfven och att fälla hans regering.
              Under alla dessa försök har den övriga oppositionen valt att sitta
              på läktaren. Jag kan bara beklaga det, men jag kan samtidigt välkomna
              att vi nu äntligen efter fyra år ges denna möjlighet att rösta
              bort Stefan Löfven.
            </seg>
          </u>
          <u>
            <seg>
              Frågan är vad som händer sedan. Blir det ändå, trots detta, samma
              sak i ytterligare fyra år? Det vet vi inte. Jag avundas inte herr
              talman nen, som får uppdraget att försöka lotsa partierna och
              partiledarna igenom förhandlingarna som nu kommer att vidta.
            </seg>
          </u>
          <u>
            <seg>
              En sak är säker: Mer än 1 miljon väljare i Sverige röstade på
              Sverigedemokraterna. Det är riktigt att vi inte tillhör något
              block. Vi tillhör inte vänstern, och vi tillhör inte högern. Vi
              förhåller oss knappt till vänster eller höger över huvud taget.
              Det jag vet är att jag och ytterligare 61 ledamöter i kammaren
              kommer att göra vårt yttersta för att under de kommande fyra åren
              bevaka våra väljares intressen. Det är egentligen den lojalitet
              vi har gentemot våra väljare.
            </seg>
          </u>
          <u>
            <seg>
              Vi har en pragmatisk utgångspunkt – jag vill betona det. Det
              har vi haft i åtta år i kammaren. Vi är beredda att samtala med
              alla, och vi är beredda att förhandla med alla. Vi är beredda
              att kompromissa med alla partier i Sveriges riksdag. Det är viktigt
              eftersom det är så systemet är uppbyggt, det vill säga ett flerpartisystem
              som bygger på förhandling. Vi är beredda att bidra till ett stabilt
              styre av landet.
            </seg>
          </u>
          <u>
            <seg>
              Samtidigt vill jag vara tydlig med att vi inte kommer att sätta
              oss på läktaren och att vi inte kommer att sätta oss i knät på
              vare sig den ena eller den andra. Vi kommer att göra vårt yttersta
              för att bevaka just våra väljares intressen. Vi kommer att göra
              vårt yttersta för att stoppa varje försök att bilda regering och
              fälla varje regering som inte ger oss ett rimligt inflytande i
              rimlig proportion till vårt väljarstöd. Det är min utgångspunkt.
            </seg>
          </u>
          <u>
            <seg>
              Jag står här, jag är beredd att samtala och jag är beredd att
              förhandla.
            </seg>
          </u>
          <u>
            <seg>
              Alldeles oavsett hur övriga i församlingen ställer sig till denna
              inbjudan tas ett viktigt steg nu, åtminstone vad gäller min grupp
              i riksdagen. Vi kommer att rösta nej till Stefan Löfven som statsminister.
            </seg>
          </u>
          <note>
            (Applåder)
          </note>
          <note>
            I detta anförande instämde Paula Bieler, Josef Fransson, David
            Lång, Adam Marttinen, Robert Stenkvist, Jimmy Ståhl och Markus
            Wiechel (alla SD).
          </note>
          <note type="speaker">
            Anf. 4 MIA SYDOW MÖLLEBY (V):
          </note>
          <u>
            <seg>
              Herr talman! För Vänsterpartiet är detta enkelt. Det är, som
              det har sagts tidigare, mycket en fråga om matematik.
            </seg>
          </u>
          <u>
            <seg>
              Sittande statsminister Stefan Löfven representerar det regeringsunderlag
              som har flest mandat i riksdagen. Vänsterpartiet ingår i Stefan
              Löfvens regeringsunderlag. Vi är beredda att sitta med i regeringen
              eller att förhandla budgeten, precis som vi har gjort de senaste
              fyra åren. I varje förhandling har vårt mål varit ökad jämlikh
              et, och vi har drivit igenom 80 viktiga reformer, till exempel
              avgiftsfria mediciner och glasögon till barn. Varje steg som kan
              leda till ökad rättvisa är vi villiga att ta.
            </seg>
          </u>
          <u>
            <seg>
              Väljarna har sagt sitt, och även i årets val har det rödgröna
              regeringsunderlaget fått det största stödet.
            </seg>
          </u>
          <u>
            <seg>
              Eftersom det är Stefan Löfven som har störst regeringsunderlag
              är det också han som har störst möjlighet att även fortsättningsvis
              få igenom sin budget. Nu är alltså flera partier här beredda att
              avsätta statsministern utan att ha något alternativt regeringsunderlag.
              Vi anser att det är djupt oansvarigt. Vänsterpartiet kommer därför
              att rösta ja för att Stefan Löfven ska sitta kvar som statsminister.
            </seg>
          </u>
          <note>
            (Applåder)
          </note>
          <note>
            I detta anförande instämde Nooshi Dadgostar och Ali Esbati (båda
            V).
          </note>
          <note type="speaker">
            Anf. 5 MARIA FERM (MP):
          </note>
          <u>
            <seg>
              Herr talman! Nu ska vi alltså enligt regeringsformen pröva om
              riksdagen har förtroende för statsministern.
            </seg>
          </u>
          <u>
            <seg>
              Miljöpartiet har samarbetat i en rödgrön regering med Stefan
              Löfven som statsminister under fyra år. Ekonomin har stärkts,
              arbetslösheten har minskat och klimatinvesteringarna har förstärkts
              historiskt mycket. Vi har tagit viktiga steg för att bli världens
              första fossilfria välfärdsnation. Vi har genomfört en kraftfull
              klimatpolitik, som är en start på en helt nödvändig grön omställning.
            </seg>
          </u>
          <u>
            <seg>
              Vi kommer inte att ge Sverigedemokraterna inflytande över politiken.
              Vi står för anständighet.
            </seg>
          </u>
          <u>
            <seg>
              Det är bra att denna prövning görs. Eftersom valresultatet gör
              det tydligt att nuvarande regeringsunderlag är det alternativ
              som har störst stöd hos svenska folket kommer Miljöpartiet att
              ge statsministern fortsatt stöd. Vi har förtroende för Stefan
              Löfven. Vi vill att den nuvarande regeringen fortsätter, gärna
              med ett breddat stöd hos andra partier.
            </seg>
          </u>
          <u>
            <seg>
              Ordet parlament kommer från det franska ordet för samtal. Nu
              måste vi börja prata med varandra på riktigt. Det är dags att
              ta gemensamt ansvar för att samtala om en regering över de förlegade
              blockgränserna. Vi i Miljöpartiet är redo för sådana samtal. Stefan
              Löfven är den naturliga statsministern utifrån valresultatet i
              valet. Miljöpartiet kommer därför att rösta ja till frågan om
              statsministern har stöd.
            </seg>
          </u>
          <note>
            (Applåder)
          </note>
          <note>
            I detta anförande instämde Jonas Eriksson, Annika Hirvonen Falk,
            Emma Hult, Rasmus Ling och Anna Sibinska (alla MP).
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            I 6 kap. 3 § regeringsformen föreskrevs att en nyvald riksdag
            senast två veckor efter det att den hade samlats skulle pröva
            frågan om statsministern hade tillräckligt stöd i riksdagen. Om
            mer än hälften av riksdagens ledamöter röstade nej skulle statsministern
            entledigas.
          </note>
          <note>
            Beslutet skulle fattas genom omröstning.
          </note>
          <note>
            Votering:
          </note>
          <note>
            142 ja
          </note>
          <note>
            204 nej
          </note>
          <note>
            3 frånvarande
          </note>
          <note>
            Talmannen konstaterade att mer än hälften av riksdagens ledamöter
            hade röstat nej och att statsministern därmed skulle entledigas.
          </note>
          <note>
            Partivis fördelning av rösterna:
          </note>
          <note>
            För ja: 100 S, 27 V, 15 MP
          </note>
          <note>
            För nej: 70 M, 62 SD, 30 C, 22 KD, 20 L
          </note>
          <note>
            Frånvarande: 1 C, 1 V, 1 MP
          </note>
          <note>
            Leila Ali-Elmi (MP) anmälde att hon avsett att rösta ja men markerats
            som frånvarande.
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2017/18:257 och 302 till justitieutskottet
          </note>
          <note>
            2017/18:291, 292 och 301 till finansutskottet
          </note>
          <note>
            2017/18:294, 295 och 296 till skatteutskottet
          </note>
          <note>
            2017/18:298 till utbildningsutskottet
          </note>
          <note>
            2017/18:299 till trafikutskottet
          </note>
          <note>
            Skrivelser
          </note>
          <note>
            2017/18:283 till försvarsutskottet
          </note>
          <note>
            2017/18:293, 297 och 300 till finansutskottet
          </note>
          <u>
            <seg>
              EU-dokument
            </seg>
          </u>
          <note>
            COM(2018) 614 till näringsutskottet
          </note>
          <u>
            <seg>
              Åttaveckorsfristen för att avge ett motiverat yttrande skulle
              gå ut den 5 november .
            </seg>
          </u>
          <note>
            § 5 Kammaren åtskildes kl. 9.47.
          </note>
          <note>
            Sammanträdet leddes av talmannen .
          </note>
          <note>
            Vid protokollet
          </note>
          <note>
            INGVAR MATTSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om ny riksdagsledamot
          </note>
          <note>
            § 2 Anmälan om ersättare
          </note>
          <note>
            § 3 Statsministeromröstning
          </note>
          <note>
            Anf. 1 ULF KRISTERSSON (M)
          </note>
          <note>
            Anf. 2 ANDERS YGEMAN (S)
          </note>
          <note>
            Anf. 3 JIMMIE ÅKESSON (SD)
          </note>
          <note>
            Anf. 4 MIA SYDOW MÖLLEBY (V)
          </note>
          <note>
            Anf. 5 MARIA FERM (MP)
          </note>
          <note>
            Beslut
          </note>
          <note>
            § 4 Ärenden för hänvisning till utskott
          </note>
          <note>
            § 5 Kammaren åtskildes kl. 9.47.
          </note>
          <u>
            <seg>
              Tryck: Elanders Sverige AB, Vällingby 2018
            </seg>
          </u>
        </div>
      </body>
    </text>
  </TEI>
</teiCorpus>
