<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--42</head>
          <docDate when="2019-01-23 00:00:00">2019-01-23 00:00:00</docDate>
        </div>
      </front>
      <body>
        <div>
          <note>
            § 1 Anmälan om återtagande av plats i riksdagen
          </note>
          <note>
            T almannen meddelade att Sven-Erik Bucht ( S ) Helene Hellmark
            Knutsson ( S ) , Alice Bah Kuhnke (MP), Gustav Fridolin (MP) och
            Karolina Skog (MP) återta git sin a plats er i riksdagen.
          </note>
          <note>
            Uppdragen för deras ersättare hade därmed upphört.
          </note>
          <note>
            § 2 Anmälan om ersättare för statsråd
          </note>
          <note>
            Talmannen anmälde att följande ersättare från och med den 21
            januari och tills vidare kallats att tjänstgöra i stället för
            riksdagsledamöter som är statsråd:
          </note>
          <note>
            Daniel Andersson (S) för Matilda Ernkrans (S)
          </note>
          <note>
            Sara Heikkinen Breitholtz (S) för Jennie Nilsson (S)
          </note>
          <note>
            Azadeh Rojhan Gustafsson (S) för Ibrahim Baylan (S)
          </note>
          <note>
            Pernilla Stålhammar (MP) för Per Bolund (MP)
          </note>
          <note>
            Mattias Vepsä (S) för Anders Ygeman (S)
          </note>
          <note>
            § 3 Ansökan om ledighet
          </note>
          <note>
            T almannen meddelade att Maria Ferm (MP) ansökt om ledighet under
            tiden den 2 3 januari 2019 – 26 september 2022 .
          </note>
          <note>
            Kammaren biföll denna ansökan.
          </note>
          <note>
            § 4 Anmälan om ersättare
          </note>
          <note>
            Talmannen anmälde
          </note>
          <note>
            att Markus Selin (S) inträtt som ersättare för Alexandra Völker
            (S) under tiden för hennes ledighet den 2 1 januari –3 1 juli
            och
          </note>
          <note>
            att Mats Berg lund ( MP ) inträtt som ersättare för Maria Ferm
            (MP) under tiden för h en n e s ledighet den 23 januari 2019 –
            26 september 2022.
          </note>
          <note>
            § 5 Avsägelser
          </note>
          <note>
            Talmannen meddelade att Maria Ferm (MP) avsagt sig uppdragen
            som ledamot i socialförsäkringsutskottet, i krigsdelegationen,
            i Utrikesnämnden samt som suppleant i finansutskottet, i arbetsmarknadsutskottet
            och i EU-nämnden.
          </note>
          <note>
            Kammaren biföll dessa avsägelser.
          </note>
          <note>
            § 6 Anmälan om kompletteringsval
          </note>
          <note>
            Talmannen meddelade att Miljöpartiets riksdagsgrupp anmält Alice
            Bah Kuhnke som ledamot i utrikesutskottet, Mats Berglund som ledamot
            i socialförsäkringsutskottet, Pernilla Stålhammar som ledamot
            i socialutskottet, Karolina Skog som ledamot i utbildningsutskottet
            och Gustav Fridolin som ledamot i EU-nämnden.
          </note>
          <note>
            Talmannen förklarade valda till
          </note>
          <note>
            ledamot i utrikesutskottet
          </note>
          <note>
            Alice Bah Kuhnke (MP)
          </note>
          <note>
            ledamot i socialförsäkringsutskottet
          </note>
          <note>
            Mats Berglund (MP)
          </note>
          <note>
            ledamot i socialutskottet
          </note>
          <note>
            Pernilla Stålhammar (MP)
          </note>
          <note>
            ledamot i utbildningsutskottet
          </note>
          <note>
            Karolina Skog (MP)
          </note>
          <note>
            ledamot i EU-nämnden
          </note>
          <note>
            Gustav Fridolin (MP)
          </note>
          <note>
            § 7 Meddelande om frågestund
          </note>
          <note>
            Talmannen meddelade att frågestund skulle äga rum torsdagen den
            24 januari kl. 14.00.
          </note>
          <note>
            § 8 Anmälan om granskningsrapport
          </note>
          <note>
            Talmannen anmälde att följande granskningsrapport hade kommit
            in från Riksrevisionen och överlämnats till konstitutionsutskottet:
          </note>
          <note>
            RiR 2019:2 Vanans makt – regeringens styrning av länsstyrelserna
          </note>
          <note>
            § 9 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2018/19:37 till justitieutskottet
          </note>
          <note>
            Motioner
          </note>
          <note>
            2018/19:3004, 3008, 3009 och 3011 till miljö- och jordbruksutskottet
          </note>
          <note>
            2018/19:3002 och 3013 till socialförsäkringsutskottet
          </note>
          <note>
            2018/19:3003, 3006, 3007, 3010 och 3014 till trafikutskottet
          </note>
          <note>
            2018/19:3005 och 3012 till försvarsutskottet
          </note>
          <note>
            § 10 Uppföljning av riksdagens tillämpning av subsidiaritetsprincipen
          </note>
          <note>
            Konstitutionsutskottets betänkande 2018/19:KU5
          </note>
          <note>
            Uppföljning av riksdagens tillämpning av subsidiaritetsprincipen
          </note>
          <note>
            föredrogs.
          </note>
          <note type="speaker">
            Anf. 1 ERIK EZELIUS (S):
          </note>
          <note>
            Herr talman! Vi debatterar KU5 Uppföljning av riksdagens tillämpning
            av subsidiaritetsprincipen .
          </note>
          <note>
            Det är första gången jag för egen del debatterar detta årliga
            betänkande; däremot har jag tidigare varit en del i beredningen.
            Utskotten utgör ju en avgörande remissinstans. Jag satt under
            förra mandatperioden i skatteutskottet och arbetade tidvis intensivt
            med subsidiaritetsprövningar, ibland med tillfredsställande synpunkter
            men stundtals också med återkommande kritik. Därför känns det
            glädjande att få vara en del av riksdagens samlade arbete kring
            prövningen av subsidiaritetsprincipen.
          </note>
          <note>
            För den som tar del av debatten, bland annat via tv, kan ämnet
            för dagen kännas främmande och kanske något oklart. Låt mig därför
            först göra en enklare bakgrundsbeskrivning.
          </note>
          <note>
            KU ska enligt riksdagsordningen följa tillämpningen i riksdagen
            av subsidiaritetsprincipen och meddela kammaren sina iakttagelser.
            Uppföljningen är således tvådelad – den utgör dels den formella
            hanteringen i riksdagen av utkast till lagstiftningsakter, dels
            ett ”helikopterperspektiv” för riksdagen vad gäller att utveckla
            subsidiaritetskontrollen och dra lärdomar utifrån de samlade erfarenheterna.
          </note>
          <note>
            Konstitutionsutskottet har följt upp riksdagens användning av
            subsi ­ diaritetsprincipen under 2017. Riksdagen prövar alla utkast
            till lagförslag som kommer från EU utifrån subsidiaritetsprincipen.
            Subsidiaritetspröv ­ ningen innebär att riksdagen bedömer om ett
            förslag till åtgärd bör vidtas på EU-nivå eller av medlemsländerna
            själva. Subsidiaritetsprövningen innebär alltså att fastställa
            på vilken nivå – unionsnivå eller nationell nivå – den föreslagna
            åtgärden ska företas, inte om den bör företas eller inte.
          </note>
          <note>
            Riksdagen gjorde 90 subsidiaritetsprövningar under 2017. Det
            var en minskning jämfört med 2016, då 101 förslag granskades.
            Riksdagen lämnade tre motiverade yttranden till EU:s institutioner
            2017. Det var en kraftig minskning jämfört med 2016, då 13 motiverade
            yttranden lämnades. Ett motiverat yttrande innebär att riksdagen
            skickar invändningar till EU- kommissionen och andra EU-institutioner
            om den anser att ett förslag strider mot subsidiaritetsprincipen.
          </note>
          <note>
            Under 2017 fick inte något förslag tillräckligt många invändningar
            från EU-ländernas nationella parlament för att få ett så kallat
            gult kort. Att ett förslag får gult kort innebär att EU-kommissionen
            måste ompröva det. Efter omprövningen kan kommissionen besluta
            att den ska behålla, ändra eller dra tillbaka sitt förslag.
          </note>
          <note>
            KU anser att det finns anledning att fundera på hur de nationella
            parlamenten i EU-länderna ska kunna utbyta information så att
            möjligheterna att uppnå tröskeln för gult kort förbättras, något
            jag kommer att återkomma till lite längre fram.
          </note>
          <note>
            Utskottet har inom ramen för årets uppföljning tagit emot yttranden
            från åtta utskott. Yttrandena innehåller värdefulla iakttagelser
            och synpunkter för uppföljning och är av avgörande betydelse för
            att uppföljning ­ en ska vara heltäckande.
          </note>
          <note>
            Det är alltså riksdagens utskotts kommentarer som utgör grunden
            för detta betänkande. Kritiken och synpunkterna skiftar givetvis
            från olika po ­ litikområden och utskott. För den som önskar veta
            mer hänvisar jag till att läsa betänkandet. Låt mig dock få göra
            några nedslag i allmänna reflek ­ tioner och något som också är
            en återkommande slutsats från utskottet.
          </note>
          <note>
            Som konstitutionsutskottet tidigare har uttalat kan direktiv
            i stället för förordningar typiskt sett ge ett större utrymme
            för medlemsstaterna. Flera av utskotten framhåller återigen i
            denna uppföljning att kommissionen allt oftare lägger fram förslag
            till förordningar i stället för direktiv och att denna utveckling
            minskar utrymmet för att anpassa EU-lagstiftningen till de konstitutionella
            förutsättningarna i medlemsstaterna.
          </note>
          <note>
            Konstitutionsutskottet har gjort en översiktlig genomgång av
            de förslag som översändes till de nationella parlamen ten under
            2017 som visar att 59 procent av förslagen är förslag till förordningar
            och 36 procent förslag till direktiv. Samtidigt kan konstateras
            att drygt 40 procent av förslagen rör ändringar av redan befintliga
            förordningar och direktiv. Sammantaget kan inte alltför långtgående
            slutsatser dras, men det går att skönja en trend. Det finns all
            anledning för utskottet att fortsätta följa utvecklingen.
          </note>
          <note>
            Informationsutbyte med andra nationella parlament är också ett
            område som lyfts fram av utskotten och som KU tidigare har lyft
            fram i det årliga betänkandet.
          </note>
          <note>
            Under 2017 samlade inte något förslag tillräckligt många invändningar
            för att tröskeln för ett gult kort skulle uppnås. Av de 713 förslag
            som prövats sedan Lissabonfördraget trädde i kraft har endast
            tre förslag lett till gult kort. Konstitutionsutskottet har som
            nämnts vid flera tillfällen pekat på värdet av informationsutbyte
            med andra nationella parlament och att det finns skäl att fundera
            över hur de nationella parlamenten ska kunna utbyta information.
          </note>
          <note>
            KU konstaterar att flertalet av utskotten i sina yttranden framhåller
            att de har goda erfarenheter av kontakterna med riksdagens representant
            vid EU:s institutioner och att de har nytta av den information
            som representanten kan lämna, till exempel om andra parlaments
            uppfattning om förslagens förenlighet med subsidiaritetsprincipen.
          </note>
          <note>
            Flera av utskotten upprepar även i denna uppföljning att nyttan
            av IPEX är begränsad i och med att det sällan finns relevant information
            att tillgå under beredningen av ett ärende och att informationen
            endast finns tillgänglig på originalspråket.
          </note>
          <note>
            Konstitutionsutskottet konstaterar att det fortfarande finns
            förbättringspotential i fråga om vilken information som läggs
            in i IPEX. Den bör läggas in i anslutning till besluten och på
            ett språk som är tillgängligt för andra nationella parlament.
            När utskottet träffade riksdagens representant för en kort tid
            sedan framförde denna att kritiken kring IPEX är känd och delas
            av flertalet parlament och att arbetet pågår med att utveckla
            verktyget så att det blir mer effektivt och relevant för de nationella
            parlamenten.
          </note>
          <note type="speaker">
            Anf. 2 ERIK OTTOSON (M):
          </note>
          <note>
            Herr talman! Frågan om subsidiaritetsprincipens tillämpning i
            riksdagen är såklart inget som får läktarna att fyllas av folk,
            men det betyder inte att den är oviktig.
          </note>
          <note>
            Jag tycker att föregående talare höll en föredömlig föredragning
            om vad detta egentligen handlar om. Låt mig därför utnyttja min
            talartid till att göra några spaningar och utblickar när det gäller
            hur vi kan arbeta bättre men också vilka andra saker vi kan göra
            för att subsidiaritetsprincipen ska kunna användas bättre på unionsnivå.
          </note>
          <note>
            Trenden att förordningar används i större utsträckning än tidigare
            mås ­ te såklart hållas under observation. Detta skulle kunna
            skapa en förändring jämfört med hur det har varit tidigare, och
            man skulle eventuellt kunna se en överföring av kompetens till
            Europeiska unionen.
          </note>
          <note>
            I dessa tider av b rexit och andra frågeställningar som rör Europeiska
            unionens legitimitet är det än viktigare för oss att slå vakt
            om subsidiaritetsprincipen. Saker ska avgöras på rätt nivå. Därför
            är de verktyg som föregående talare beskrev oerhört viktiga även
            om det ibland kan låta lite byråkratiskt och till och med tråkigt,
            herr talman.
          </note>
          <note>
            Men detta är allt annat än tråkigt, för det är väldigt viktigt.
            Det spelar roll när vi bestämmer var en fråga ska avgöras och
            hur stora förutsättningar vi som nationellt parlament ska ha att
            fatta beslut i frågor som helt eller delvis berörs av beslut som
            har fattats på europeisk nivå. De nationella parlamenten måste
            skapa bättre förutsättningar för att upparbeta kontakter, för
            att tillsammans kunna säga ifrån de gånger då man går längre än
            det var tänkt när det gäller att överföra kompetens till Europeiska
            unionen.
          </note>
          <note>
            Med detta sagt finns det saker kvar att göra, herr talman. Det
            finns mycket som Europeiska unionen behöver ta tag i. Men det
            innebär inte att vi i varje enskilt läge ska säga nej till allting.
            Detta är en viktig, ansvarsfylld och delikat uppgift, som vi som
            nationellt parlament tagit på stort allvar.
          </note>
          <note>
            Jag vill i det sammanhanget bara notera att det svenska parlamentet,
            riksdagen, har ett mycket mer systematiserat arbetssätt för att
            ta hand om subsidiaritetsprövningarna än många andra nationella
            parlament i Europeiska unionen. När vi hanterar ett sådant här
            betänkande om uppföljningen av vår tillämpning av subsidiaritetsprincipen
            är detta viktigt att komma ihåg.
          </note>
          <note>
            Även när vi ställer oss frågan varför så få gula kort utfärdas
            är det viktigt att komma ihåg. Om alla nationella parlament hade
            haft ett lika systematiserat sätt att hantera subsidiaritetsprövningarna
            är jag övertygad om att de motiverade yttrandena hade blivit många
            fler. Här har vi som natio ­ nellt parlament en viktig roll gentemot
            våra kollegor i andra länder när det gäller att beskriva hur vi
            arbetar.
          </note>
          <note>
            Ibland får vi frågor eller kommentarer på temat att vi i Sverige
            invänder mot väldigt mycket. Ja, herr talman, det stämmer. Vi
            har över tid lämnat fler motiverade yttranden än något annat parlament
            i unionen. Jag tror att det är just vårt systematiserade arbetssätt
            som är anledningen till detta. De få motiverade yttranden som
            trots allt lämnas och som leder till de få gula korten, men i
            realiteten inte till några röda kort så här långt, skulle kunna
            bli fler och även mer innehållsrika och effektfulla om vi hade
            en bättre sammanhållning.
          </note>
          <note>
            De olika parlamenten måste arbeta olika med detta. Vår lösning
            kan såklart inte tillämpas i alla länder, men jag tror att vi
            har mycket att bidra med. Därför var det intressant att för konstitutionsutskottets
            räkning få åka till Bregenz i Österrike och vara med på en konferens
            ordnad av det österrikiska ordförandeskapet på temat subsidiaritet.
            Tyvärr, herr talman, kan vi konstatera att den svenska delegationen
            var en av få från nationella parlament som närvarade vid konferensen.
          </note>
          <note>
            Detta betonar möjligen den vikt vi som nationellt parlament fäster
            vid dessa frågor: att saker ska avgöras på rätt nivå och av rätt
            politiker med rätt förtroende från väljarna. Det är oerhört viktigt.
            Med detta vill jag ge mitt stöd till betänkandet.
          </note>
          <note>
            (Applåder)
          </note>
          <note type="speaker">
            Anf. 3 PATRICK RESLOW (SD):
          </note>
          <note>
            Herr talman! Enligt riksdagsordningen ska konstitutionsutskottet
            följa hur riksdagen tillämpar subsidiaritetsprincipen och årligen
            rapportera till kammaren vad som observerats. Liksom tidigare
            år är utskottet enigt i sitt utlåtande, och jag skulle vilja passa
            på att tacka övriga ledamöter för ett konstruktivt samarbete och
            för att våra synpunkter har fått gehör.
          </note>
          <note>
            Jag är tredje person ut i detta ärende, och det gör att möjligheten
            till revolutionerande utsvävningar eller överraskande inspel är
            ganska minimal. Men jag skulle ändå vilja säga några saker som
            vi sverigedemokrater har noterat.
          </note>
          <note>
            I grunden är vi positiva till att lagstiftning ska ske på lägsta
            möjliga ändamålsenliga nivå. Detta är själva basen i vår syn på
            nationalstatens suveränitet. Men det innebär också att det kan
            finnas områden där samarbete med andra medlemsstater lämpar sig
            väl, inte minst om det gagnar rikets säkerhet.
          </note>
          <note>
            Problemet med EU:s subsidiaritetsprincip och subsidiaritetsprövningar
            är att systemet i sig är konstruerat så att det i det närmaste
            blir omöjligt att ha verkningsfulla invändningar mot översända
            förslag. När förslagen kommer är det i stort sett för sent att
            göra något. I stället ser vi snarare att EU tillåts inskränka
            det nationella handlingsutrymmet för varje rättsakt som träder
            i kraft. Detta är vi djupt negativa till.
          </note>
          <note>
            I årets uppföljning noterar vi att flera utskott återigen påpekar
            att kommissionen hellre väljer att lägga fram förslag till förordningar
            än förslag till direktiv. Innebörden av detta är att handlingsutrymmet
            för att anpassa EU-lagstiftningen till de olika konstitutionella
            förutsättningarna i varje medlemsland minskar. Vi tycker att det
            är bekymmersamt.
          </note>
          <note>
            Näringsutskottet har i sitt yttrande också efterlyst en fördjupad
            studie av i vilken utsträckning lagstiftningskompetens överförts
            från medlemsstaterna till EU. Detta tycker vi är jätteintressant,
            och vi ställer oss positiva till att en sådan studie görs. Vi
            gläds också åt att övriga utskottsledamöter är av samma uppfattning.
            Vi ser gärna att en sådan kartläggning påbörjas redan under innevarande
            år.
          </note>
          <note>
            Vad gäller den formella hanteringen av subsidiaritetsprövningen
            är vi positiva till det ställningstagande som nu görs när det
            gäller delegerade akter och genomförandeakter. Subsidiaritetsprövningar
            handlar inte om själva sakfrågan utan om var beslut lämpligen
            ska fattas. Då är det också viktigt, tycker vi, att vi hanterar
            processen korrekt och är stringenta i vår kommunikation med kommissionen.
          </note>
          <note>
            Flera utskott framför också att det är viktigt att EU:s institutioner
            respekterar tidsgränsen för subsidiaritetsprövningen. Vi tycker
            att det är av vikt att informationen i kommissionens arbetsprogram,
            färdplaner och sammanträdesplan utformas på ett sätt som underlättar
            samarbetet med de nationella parlamenten. Här måste kommissionen
            föregå med gott exempel. Har man ett regelverk ska det hållas
            på ett tydligt sätt.
          </note>
          <note>
            Vi noterar också att vissa synpunkter som har framkommit från
            utskotten är precis desamma som de brukar vara. Ett sådant exempel
            är databasen IPEX, som fortfarande sägs ha väldigt begränsad nytta.
            Informationen är oftast irrelevant, det finns språksvårigheter,
            och inte minst är de tidsgränser som löper desamma för alla nationella
            parlament. Det kan vara svårt att gå in i databasen och titta
            på vad det ungerska parlamentet har skrivit på sitt språk om man
            inte förstår det.
          </note>
          <note>
            Vi vidhåller det vi har sagt under flera år: Detta måste utvecklas
            och bli bättre. Vi måste med större kraft påpeka att IPEX, om
            den ska finnas kvar, måste vara mer lätthanterlig så att den uppfyller
            sitt syfte.
          </note>
          <note>
            En annan punkt är att man fortfarande anser att kontakterna med
            andra nationella parlament är bristande. Detta togs också upp
            av den parlamentariska EU-kommittén. Man efterlyste informationsspridning
            till andra nationella parlament, inte minst på utskottsnivå. Vi
            hoppas att detta kan utvecklas under mandatperioden.
          </note>
          <note>
            I detta sammanhang ska också sägas att även om man kritiserar
            kontakterna med andra nationella parlament är man positiv till
            hur vår EU-representant agerar och bedriver sitt arbete. Det är
            många som säger att man har ständig kontakt med EU-representanten
            och att denne också har kontakt med sina motsvarigheter från andra
            nationella parlament. Det finns alltså ett indirekt samarbete
            mellan parlamenten, men det är det direkta samarbetet som vi måste
            förbättra.
          </note>
          <note>
            Avslutningsvis kan vi när det gäller kommissionens motiveringar
            notera en viss förbättring, men fortfarande är motiveringarna
            i många fall alldeles för kortfattade, tycker utskottet. Detta
            är dessutom synpunkter som har lämnats under flera år av flera
            parlament. Att kommissionen nu har meddelat att den avser att
            stärka subsidiaritets- och proportionalitetsprinciperna tycker
            vi är bra, men vi är försiktiga i våra förhoppningar fram till
            dess att vi ser konkreta resultat i den frågan.
          </note>
          <note>
            Med detta sagt anser vi att betänkandet kan läggas till handlingarna.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            Utskottets anmälan lades till handlingarna.
          </note>
          <note>
            § 11 Granskning av statsrådens tjänsteutövning och regeringsärendenas
            handläggning
          </note>
          <note>
            Konstitutionsutskottets betänkande 2018/19:KU10
          </note>
          <note>
            Granskning av statsrådens tjänsteutövning och regeringsärendenas
            handläggning
          </note>
          <note>
            föredrogs.
          </note>
          <note type="speaker">
            Anf. 4 HANS EKSTRÖM (S):
          </note>
          <note>
            Herr talman! KU har en viktig roll i fråga om den så kallade
            kontrollmakten. Och kontrollmakten har en viktigare roll i ett
            besvärligt parlamentariskt läge, och det har väl den höst som
            vi har bakom oss visat att vi verkligen har. Vi har alltså en
            viktig uppgift att se till att det demokratiska systemet sköts
            på rätt sätt.
          </note>
          <note>
            Mest uppmärksammas kanske konstitutionsutskottet för den granskning
            som vi gör på våren av statsrådens ämbetsutövning efter anmälningar
            av riksdagsledamöterna. Men den inte lika uppmärksammade granskning
            som vi brukar göra på höstarna, som KU10 handlar om, fyller också
            en väldigt viktig funktion i kontrollmakten. Här granskas hur
            rutiner och ärenden sköts, och här kanske KU:s roll som den goda
            revisorn blir ännu tydligare. Naturligtvis påpekar vi och uppmärksammar
            de fel som vi upptäcker, men framför allt ger vi vägledning inför
            framtiden om hur ärenden ska skötas.
          </note>
          <note>
            I årets KU10 har vi granskat regeringens sammansättning, regeringsarbetets
            organisation, regeringsprotokollen, vissa förvaltningsärenden,
            remisser till Lagrådet, propositionsavlämnandet, hanteringen av
            handlingar och digitala arbetsytor inom arbetsgrupper på Regeringskansliet,
            Reger ­ ingskansliets upphandling och EU-samråden i riksdagen.
          </note>
          <note>
            Mina utskottskamrater Ida Karkiainen och Erik Ezelius kommer
            att gå igenom detta mer noggrant, så jag har den stora förmånen
            att lite fritt lämna några övergripande synpunkter.
          </note>
          <note>
            Vad gäller lagrådsgranskningarna kan jag konstatera att Lagrådet
            har en oerhört viktig roll för att upprätthålla kvaliteten i lagstiftningen
            och förhindra att vi får lagstiftning som strider mot regeringsformen
            eller mot andra lagar, vilket skulle innebära att vi får en problematisk
            situation. Det är av stor vikt att upprätthålla respekten för
            lagrådsgranskningarna. Vi kan konstatera att det betänkande som
            presenteras i dag har fått viss uppmärksamhet eftersom vi är lite
            stränga mot regeringsmakten, oavsett politisk hemvist, i fråga
            om hur lagrådsgranskningarna hanteras. Vi vill ha en skärpning
            på den punkten.
          </note>
          <note>
            Vad gäller propositionsavlämnandet finns det en tydlig frestelse
            för en regering som står inför val att lägga fram en kanonad av
            olika förslag. Det gör att riksdagens behandling av propositionerna
            under ett valår kan bli väldigt problematisk. Här vill vi inför
            framtiden uppmana alla kommande regeringar att ha respekt för
            riksdagens arbete och att se till att förhindra en anhopning av
            propositioner i slutet av en mandatperiod.
          </note>
          <note>
            Den moderna tekniken gör att vi kan arbeta på annorlunda sätt
            än vad våra lagstiftare före oss har tänkt på. En innovation är
            det som man kallar för digitala arbetsytor. Det ger möjligheter
            att samarbeta digitalt. Man kan plocka in experter och arbeta
            tillsammans på en digital arbetsyta. Detta har skapat problem
            eftersom man lätt plockar in människor för att arbeta på de digitala
            arbetsytorna som inte är en del av myndigheten. Det problemet
            finns på flera ställen. Vi vill inför framtiden vara väldigt tydliga
            med att man förordnar de experter och externa medarbetare som
            deltar i arbetet på digitala arbetsytor på myndigheten för att
            lagstiftning ska kunna upprätthållas. Annars blir det rent formellt
            så att det ska diarieföras. Det blir offentliga handlingar och
            massor med sådana saker som ett resultat av detta.
          </note>
          <note>
            Detta är några av de iakttagelser som KU har gjort.
          </note>
          <note>
            Utskottet anmäler härmed resul tatet av granskningen enligt 13
            kap. 2 § regeringsformen.
          </note>
          <note>
            (Applåder)
          </note>
          <note type="speaker">
            Anf. 5 IDA DROUGGE (M):
          </note>
          <note>
            Herr talman! Jag vill börja med att be om ursäkt för att jag
            kommer att tala aningen längre än den talartid som jag har anmält.
            Ganska tätt inpå debatten har det, helt enkelt, blivit bestämt
            att jag ska säga lite mer än vad som var tänkt från början.
          </note>
          <note>
            Herr talman! Vi i konstitutionsutskottet ska enligt regeringsformen
            granska statsrådens tjänsteutövning och regeringsärendenas handläggning.
            Minst en gång om året ska vi redogöra för vad vi har kommit fram
            till. Det arbetet delar vi upp i två delar: en höstgranskning
            och en vårgranskning.
          </note>
          <note>
            Dagens debatt rör den allmänna höstgranskningen. Det är en granskning
            som handlar om vissa allmänna och administrativa frågor. Vi har
            med andra ord denna gång inte granskat statsrådens enskilda tjänsteutövning,
            utan vi har gått igenom handlingar från Regeringskansliet för
            att se om regeringen har följt lagar och praxis i sin handläggning
            av olika regeringsärenden.
          </note>
          <note>
            Vi brukar under hösten efter ett allmänt val granska och lämna
            en redogörelse för hur själva regeringsskiftet har gått till,
            men eftersom vi fram till förra veckan har haft en övergångsregering
            har vi inte kunnat göra det denna gång. Det arbetet är framflyttat,
            och vi kommer att återkomma till det senare.
          </note>
          <note>
            Vi moderater har precis som Socialdemokraterna delat upp höstgranskningens
            olika delar mellan oss, så flera av oss kommer att höras i denna
            debatt.
          </note>
          <note>
            Utskottet har gått igenom regeringsprotokoll från år 2017. Vi
            har tittat särskilt på de underprotokoll som hör till Arbetsmarknadsdepartementet
            och till Näringsdepartement et . Vi har i detta betänkande även
            redovisat antalet regeringsärenden för 2017.
          </note>
          <note>
            Det finns en viktig sak som har framkommit i detta arbete och
            som jag skulle vilja peka på. Det gäller den alltför korta tid
            som alltför ofta har förekommit från det att regeringen fattat
            beslut om en ändrad eller en ny lag fram till den dag då lagen
            ska träda i kraft. Den tiden bör vara minst fyra veckor. I undantagsfall
            kan den vara två veckor.
          </note>
          <note>
            Enligt regeringsformen ska också lagar och förordningar efter
            reger ­ ingsbeslut och efter att de har gått i tryck offentliggöras
            och publiceras så snart som möjligt.
          </note>
          <note>
            Det här är viktigt för att vi som medborgare ska veta vilka lagar
            som gäller så att vi också kan följa dem. Utskottet har flera
            gånger tidigare påpekat – till alla möjliga olika regeringskonstellationer,
            ska sägas – att det här är någonting som man behöver följa. Ändå
            har det nu framkommit att hela 35 författningar bara från Näringsdepartementet
            har offentliggjorts mindre än fyra veckor före ikraftträdandet.
            Detsamma gäller 26 författningar från Arbetsmarknadsdepartementet.
            Totalt sett är det 16 författningar från dessa två departement
            som har publicerats så sent som mindre än två veckor innan de
            börjat gälla.
          </note>
          <note>
            Utskottet utgår därför från att man vidtar nödvändiga åtgärder
            för att bli bättre på detta i framtiden. Man kan lätt konstatera
            att det inte kommer att räcka att, likt tidigare år, göra ungefär
            samma sak som man har gjort innan, för då kommer man inte heller
            att få ett annat resultat. Det krävs alltså någonting mer för
            att man ska bättra sig på detta område framöver. Så svårt borde
            det faktiskt inte vara, speciellt inte eftersom vi har en gedigen
            och ganska lång process för att bereda lagar , vilket betyder
            att man också har lättare att planera för sådant här.
          </note>
          <note>
            Herr talman! Utskottet har även granskat hanteringen av handlingar
            och digitala arbetsytor inom vissa arbetsgrupper som har bildats
            och kan bildas på Regeringskansliet. I den granskningen är det
            några saker som jag särskilt skulle vilja uppmärksamma och sätta
            fingret på.
          </note>
          <note>
            När man inom Regeringskansliet skapar en arbetsgrupp med personer
            från andra myndigheter är det viktigt att ha en tydlig grund för
            detta. Det behöver finnas ett beslut där det framgår vad gruppen
            ska göra, vilket mandat den har och vilka som ingår i den. Annars
            blir det väldigt svårt att göra en korrekt tillämpning av offentlighetsprincipen,
            eftersom det då kan bli oklart om en arbetsgrupp är intern eller
            inte, trots att den innehåller personer från olika myndigheter.
            Den stora skillnaden är att inom interna arbetsgrupper behöver
            de olika deltagarna inte registrera dokument som de utbyter med
            varandra. Dessa handlingar betraktas alltså inte som offentliga
            handlingar, så detta är väldigt avgörande.
          </note>
          <note>
            En annan viktig iakttagelse som vi har gjort är att Regeringskansliet
            ibland tycks ha gjort juridiska bedömningar som strider mot doktrin
            och praxis på området. Detta skulle i så fall kunna ha lett till
            att handlingar som borde ha blivit allmänna inte har blivit det.
            Därför behöver man framöver kunna redogöra för den juridiska bedömning
            som man har gjort i varje enskilt fall så att vi också kan granska
            och följa upp det. Det har tyvärr varit svårt att göra i den här
            granskningen.
          </note>
          <note>
            Svensk offentlig förvaltning är i relation till många andra länder
            väldigt välfungerande och bibehåller därför legitimiteten. Det
            beror delvis på transparens och på granskning som offentlighetsprincipen
            bidrar till. Offentlighetsprincipen kan man kort sagt säga gör
            svenska myndigheter bätt ­ re, och därför ska den också värnas.
          </note>
          <note>
            Jag vill därför mena att det vore extra allvarligt om just Regeringskansliet
            frångår offentlighetsprincipen eller naggar den i kanten. Reger
            ­ ingen styr riket, och dess kansli måste såklart föregå med det
            bästa av exempel. På den punkten finns det tyvärr helt klart utrymme
            för förbättring.
          </note>
          <note>
            Utskottet har tyvärr även anledning att som många gånger tidigare
            påpeka att det är viktigt att dokumentera möten som man har inom
            Reger ­ ingskansliet med utomstående i alla de fall där det framförs
            något av vikt för ett pågående ärende. Annars blir det jättesvårt
            att granska och avgöra i efterhand, för vi kan ju inte veta vad
            som har sagts på mötena om det inte finns dokumentation. Det är
            just poängen: Gör man inte det går det inte att följa ett ärende,
            och då har man inte heller uppfyllt offentlighetsprincipen.
          </note>
          <note>
            Vi har även kunnat konstatera att man i alla fall i vissa delar
            inom Regeringskansliet har valt att ha offentliga handlingar vad
            man kallar ”ordnade” i stället för registrerade när man har dem
            på en digital arbetsyta. Det behöver inte vara något fel i sig.
            Man har full rätt att välja mellan att ha handlingar ordnade och
            att ha dem registrerade. Det kräver dock två saker: För det första
            måste man vara konsekvent så att man gör på samma sätt inom myndigheter
            och inom Regeringskansliet. För det andra gäller att man måste
            kunna säkerställa att handlingar som är ordnade och inte registrerade
            är lättillgängliga för allmänheten så att utomstående kan få en
            överblick över vilka handlingar som finns. Annars kan de ju inte
            begära ut dem.
          </note>
          <note>
            I utskottet ställer vi oss frågande till om dessa båda kriterier
            verkligen uppfylls men förutsätter såklart samtidigt att det görs
            och att detta är någonting som man dagligen överväger och beaktar
            när man hanterar handlingar.
          </note>
          <note>
            (Applåder)
          </note>
          <note type="speaker">
            Anf. 6 MIKAEL STRANDMAN (SD):
          </note>
          <note>
            Herr talman! Jag tänker inte uppta kammarens tid med detaljerade
            redogörelser för varje enskilt ärende i årets betänkande. Det
            har redan gjorts föredömligt av andra före mig, och jag antar
            att en del kommer att göra det även efter mig. Dessutom går det
            att läsa sig till det i betänkandet. I stället avser jag att göra
            nedslag här och där i ärendena allteftersom vi stöter på något
            synnerligen uppseendeväckande eller anmärkningsvärt.
          </note>
          <note>
            Jag kan börja med det faktum att vi har ett enigt betänkande.
            Årets KU10 saknar både särskilda yttranden och reservationer,
            vilket såklart är glädjande.
          </note>
          <note>
            Mindre glädjande är dock att utskottet i år har haft anledning
            att i några ställningstaganden komma med vissa anmärkningar till
            regeringen exempelvis rörande regeringsprotokollen och vissa förvaltningsärenden,
            där utskottet vid ett flertal tillfällen tidigare framhållit att
            tiden mellan det att en författning kungörs och att den träder
            i kraft bör vara minst fyra veckor och endast i speciella undantagsfall
            mindre än två veckor.
          </note>
          <note>
            Årets granskning utvisar att 35 respektive 26 författningar från
            Näringsdepartementet och Arbetsmarknadsdepartementet kungjordes
            mindre än fyra veckor före ikraftträdandet samt att 15 författningar
            respektive 1 författning kungjordes mindre än två veckor före
            ikraftträdandet.
          </note>
          <note>
            Utskottet utgår nu från att regeringen – i den mån den råder
            över beslutsprocessen – vidtar nödvändiga planeringsåtgärder för
            att hålla tiden mellan kungörelse och ikraftträdande inom de ovan
            nämnda tidsramarna, inklusive i arbetet med författningar med
            EU-anknytning.
          </note>
          <note>
            KU granskar även årligen någon eller några grupper av förvaltnings
            ­ ärenden. År 2018 har omfattat elva ärenden som gäller ansökan
            om mark ­ upplåtelse. I flera fall har långa handläggningstider
            förekommit. I sex av fallen har handläggningstiden varit längre
            än två år. Det har saknats hand ­ läggningsåtgärder, lång tid
            har förflutit mellan kommunikation och beslut och byte av handläggare
            i samma ärende med mera har förekommit.
          </note>
          <note>
            KU måste återigen framhålla att det inte är godtagbart att handläggningen
            av ärenden som avser myndighetsutövning mot enskilda fördröjs
            på grund av att man har en besvärlig personalsituation på departementen.
            Detta gäller i synnerhet överklagandeärenden. Utskottet vill därtill
            understryka vikten av att arbetet med att korta handläggningstiderna
            fortskrider.
          </note>
          <note>
            Herr talman! Regeringen styr landet bland annat genom att avlämna
            förslag – propositioner – till riksdagen. KU har i år granskat
            detta propositionsavlämnande.
          </note>
          <note>
            KU har gått igenom propositioner för flera valår bakåt i tiden.
            Genomgången visar att riksdagen behandlar ett stort och tilltagande
            antal propositioner och att det stora flertalet som behandlas
            samma vår som de givits in har lämnats inom en vecka före, på
            eller efter stoppdatum. Denna anhopning skapar problem för riksdagens
            ledamöter och för kammarens arbete. Anhopningar i den skala som
            varit aktuell på och kring stoppdatum under flera av de år som
            granskningen avser är djupt otillfredsställande.
          </note>
          <note>
            Vidare uppmärksammas i granskningen i vilken utsträckning tidpunkterna
            för avlämnande av propositioner har överensstämt med vad som har
            angetts i de så kallade propositionsförteckningarna. Planeringen
            av riksdagsarbetet utgår i huvudsak från uppgifterna i propositionsförteckningarna,
            och det är därför enligt utskottet angeläget att det som redovisas
            i dessa är realistiskt och följs i mesta möjliga mån.
          </note>
          <note>
            Det är angeläget att information om försenade propositioner som
            månadsvis samlas in inom Regeringskansliet också kommer riksdagen
            till del. Även i de fall där berörda utskott har accepterat att
            behandla vissa sent inkomna propositioner före sommaruppehållet
            har sådana ändringar enligt utskottet ofta haft effekter på helhetssituationen
            i riksdagen.
          </note>
          <note>
            Regeringskansliet redovisar i granskningen olika åtgärder för
            att förbättra planeringen av propositionsarbetet, bland annat
            utvecklandet av ett it-baserat processtöd som är avsett att bidra
            till kvalitetssäkrade tidsplaner där alla moment tid s sätts.
            KU förutsätter nu att detta sker. Avslutningsvis framhåller KU
            på nytt, med eftertryck, betydelsen av att propositionsavlämnandet
            sprids och att propositionsavlämnande efter propositionstiden
            begränsas till nödvändiga fall.
          </note>
          <note>
            Herr t alman! Från vad som möjligen kan ses som rutinärenden
            går jag över till något som kräver en mer grannlaga process, nämligen
            lagrådsremisser.
          </note>
          <note>
            Lagrådet består av nuvarande eller före detta domare från Högsta
            domstolen och Högsta förvaltningsdomstolen. Lagrådet ska granska
            och yttra sig över lagförslag efter anmodan från regeringen eller
            ett riksdagsutskott. KU har, möjligen på förekommen anledning,
            granskat regeringens remisser till Lagrådet.
          </note>
          <note>
            För det mesta har Lagrådets synpunkter och förslag godtagits
            av reger ­ ingen. I de propositioner där regeringen inte har följt
            Lagrådet har reger ­ ingen i regel argumenterat för sitt ställningstagande.
            Utskottet är av upp ­ fattningen att detta är viktigt för kvaliteten
            i lagstiftningsarbetet. Gransk ­ ningen visar vidare att i lagärenden
            där det gjorts omfattande ändringar till följd av Lagrådets synpunkter
            och förslag har regeringen endast i undan ­ tagsfall återremitterat
            de omarbetade lagförslagen till Lagrådet. Utskottet påminner om
            att det kan finnas anledning att överväga om Lagrådets syn ­ punkter
            ska hämtas in när det gäller omarbetade lagförslag.
          </note>
          <note>
            I knappt 15 procent av de propositioner där Lagrådet har haft
            synpunkter och förslag har hela eller delar av lagförslagen avstyrkts
            eller allvarligt ifrågasatts. Denna andel har varierat något under
            den studerade perioden, och det har skett en viss ökning under
            senare riksmöten. Utskottet understryker att det rent allmänt
            är angeläget att Lagrådets centrala roll i lagstiftningsarbetet
            inte urholkas, och vi ser allvarligt på en ökning av antalet propositioner
            med lagförslag där Lagrådet avstyrkt eller allvarligt ifrågasatt
            lagförslagen eller delar av dem.
          </note>
          <note>
            Det kan dock noteras att det har rört sig om förhållandevis få
            proposi ­ tioner med lagförslag som avstyrkts eller allvarligt
            ifrågasatts av Lagrådet, och i drygt hälften av fallen har regeringen
            valt att i huvudsak eller delvis följa Lagrådets synpunkter och
            förslag. Det är förstå s bra att regeringen sätter fokus på kvalitet
            i lagstiftningsarbetet, men med detta sagt vill jag säga att även
            enskilda lagförslag kan få stora och långtgående konsekvenser.
            Ett exempel är den så kallade gymnasielagen, som fick välförtjänt
            kritik av Lagrådet och slutligen prövades i domstol.
          </note>
          <note>
            Detta, herr talman, tycker jag var de mest angelägna punkterna
            i årets betänkande. Jag avlutar med något om de gemensamma digitala
            arbets ­ ytorna.
          </note>
          <note>
            Jag har förstått att våra företrädare i konstitutionsutskottet
            har fått arbeta en hel del med frågan om just sådana arbetsformer
            och handlingarnas offentlighet. KU betonar vikten av att sådana
            arbetsytor ordnas så att en korrekt tillämpning av offentlighetsprincipen
            kan göras. Med den erinran förutsätter vi nu att frågan kan vila
            tills vidare och att inga fler oklarheter och gråzoner dyker upp
            framdeles.
          </note>
          <note>
            Med detta tackar jag för 2018 års arbete. Jag ser nu fram emot
            de betänkanden och utmaningar som det allmänna arbetet och vårgranskningen
            för med sig.
          </note>
          <note>
            (Applåder)
          </note>
          <note type="speaker">
            Anf. 7 MIA SYDOW MÖLLEBY (V):
          </note>
          <note>
            Herr talman! Som flera ledamöter redan har redogjort för hanterar
            vi alltså det som brukar kallas KU:s höstgranskning, det vill
            säga granskningen av regeringsärendenas handläggning – eller,
            kort och gott, rutiner och arbetssätt i Regeringskansliet. Det
            är ju faktiskt detta det handlar om: att se hur regeringen behandlar
            ärenden och att den gör det på ett sätt som stämmer med de krav
            som ställs.
          </note>
          <note>
            Det är självklart inte möjligt för KU att följa upp allt, utan
            det blir nedslag lite här och där i systemet. Ofta tittar vi på
            sådant som har uppmärksammats i samband med något annat, när vi
            har granskat statsrådens tjänsteutövning. Jag kommer att kommentera
            tre av de områden som utskottet har granskat.
          </note>
          <note>
            Jag börjar med propositionsavlämnandet, som redan har nämnts.
            Utskottet har flera gånger tidigare påpekat att det är svårt för
            riksdagen att utföra sitt arbete om regeringen kommer med väldigt
            många lagförslag under en kort period. Ändå har antalet propositioner
            som avlämnas på våren, för att hanteras före sommaruppehållet
            och ofta träda i kraft som ny lag den 1 juli, blivit allt fler
            under de senaste mandatperioderna.
          </note>
          <note>
            Detta ställer till stora problem för hela processen. Utskottskanslierna
            ska hantera många förslag under kort tid, och det blir problem
            för partierna – särskilt de mindre – som kan få en stor mängd
            propositioner att läsa på väldigt kort tid. Man ska sätta sig
            ned och bedöma om det är något man ska motionera om och i så fall
            vilka motioner som ska lämnas in under en period där man parallellt
            behandlar 40 propositioner. Det är inte en rimlig ordning.
          </note>
          <note>
            Det kommer också många propositioner efter det så kallade stoppdatumet
            på våren, som regeringen vill ska behandlas före sommaruppehållet.
            Att både riksdagen och regeringen har rimliga möjligheter att
            göra sitt arbete är viktigt; det handlar om att hela lagstiftningsprocessen
            ska kunna fungera. Det måste vara möjligt för regeringen att sprida
            ut propositionerna bättre över året.
          </note>
          <note>
            Självklart kan det finnas behov av att lämna propositioner sent,
            och det kan också finnas behov av att lämna propositioner som
            måste behandlas väldigt snabbt. Vi vet detta, och just för att
            vi vet det är det viktigt att det som går att planera inte klumpas
            ihop. Vi kommer alltid att få saker som dyker upp och måste hanteras
            fort. Därför ska det som faktiskt går att lägga i plan också läggas
            i plan – och planen ska följas. Det är inte okej att reger ­ ingens
            bristande planering gör att riksdagen inte kan fullfölja sitt
            arbete på ett rimligt sätt.
          </note>
          <note>
            Jag går över till frågan om så kallade digitala arbetsytor, som
            flera redan har talat om. Det handlar egentligen framför allt
            om hanteringen av handlingar och diarieföring, och man kan väl
            sammanfatta utskottets slutsats med att det inte spelar någon
            roll om arbetsgruppen använder sig av en digital arbetsyta eller
            byter papper och handlingar på andra sätt – det är ändå så att
            handlingar som är att betrakta som allmänna ska hanteras på ett
            sådant sätt att allmänheten kan hitta dem. Hanteringen bör också
            vara konsekvent.
          </note>
          <note>
            En fråga som utskottet har tittat på är om utomstående myndigheter
            har haft tillgång till digitala arbetsytor som finns hos arbetsgrupper
            i Reger ­ ingskansliet, och vi har inte sett att det är på det
            sättet. Angående arbetsgruppernas bedömning av korrespondens har
            vi dock noterat att det finns sådant som borde kunna vara allmänna
            handlingar men som inte är det. Man har inte bedömt dem som det.
            Flera arbetsgrupper har inte ansett att svar som kommit in från
            myndigheter, med synpunkter gällande utkast som har skickats,
            är allmänna handlingar. Om det ska vara möjligt att följa ärendenas
            hantering och i efterskott se över hur ärendena har beretts måste
            synpunkter från myndigheterna gå att hitta i hanteringen inne
            i Regeringskansliet.
          </note>
          <note>
            Just möjligheten att följa synpunkter från myndigheter och kunna
            kontrollera beredningen av ärenden är en viktig fråga som vi från
            utskottets sida har påpekat många gånger. I år ser vi att problemet
            kan finnas även när det gäller de så kallade EU-sakråden.
          </note>
          <note>
            Det finns alltså något som heter EU-sakråd. Det är ett ganska
            nytt fenomen, där regeringen träffar olika personer och företrädare
            för organisa ­ tioner och myndigheter för att skaffa sig ytterligare
            kunskap och få inspel och synpunkter.
          </note>
          <note>
            Det är ju jättebra att regeringen vill fördjupa och bredda sin
            kunskap, och man har sagt att detta ska vara ett komplement till
            det normala remissförfarandet. Men då är det väldigt viktigt att
            man också kommer ihåg att dokumentera de synpunkter som kommer
            in, så att det faktiskt är möjligt – inte minst för oss i KU –
            att i efterhand följa hur ett ärende har beretts och vilka synpunkter
            som har kommit in under ärendets gång.
          </note>
          <note type="speaker">
            Anf. 8 TUVE SKÅNBERG (KD):
          </note>
          <note>
            Herr talman! Vi redovisar ju inte betänkandet KU10 för varandra
            – vi har arbetat med det hela hösten – utan detta är för våra
            kollegor och partikamrater i de andra utskotten och för allmänheten
            som följer detta via nätet, som läser det om kortare eller längre
            tid eller som just nu följer det i direktsändning på tv. Det kan
            synas vara ganska tekniskt och ointressant, men jag skulle vilja
            säga att detta är långt ifrån riktigt.
          </note>
          <note>
            KU har arbetat länge med detta; det drog igång redan tidigt i
            somras när kansliet på vårt uppdrag började arbeta med denna granskning.
            Jag vill därför lägga det till handlingarna och offentligt uttrycka
            ett tack till kansliet för allt det arbete som skett sedan i somras
            och fram till i dag. Utan er hade vi inte klarat detta arbete.
            Det är ett arbete som upprepas år efter år och årtionde efter
            årtionde, så att vi kan följa utvecklingen på till exempel Regeringskansliet.
          </note>
          <note>
            Grunden för att konstitutionsutskottet gör denna granskning går
            t illbaka till regeringsformen 13 kap. 1 §. Detta är en av våra
            grundlagar, som vi kallar konstitutionen och som har gett konstitutionsutskottet
            dess namn. Där står att konstitutionsutskottet ska granska statsrådens
            tjänsteutövning och regeringsärendenas handläggning. Det är ingenting
            vi väljer att göra, utan det är någonting som regeringsformen
            ålägger oss.
          </note>
          <note>
            Detta ska ske minst en gång om året. Vi har en höstgranskning
            då vi tittar på de administrativa, övergripande och institutionella
            frågorna samt en granskning på våren då vi tittar på de enskilda
            statsrådens tjänsteutövning.
          </note>
          <note>
            Nu gäller det alltså höstgranskningen. Vi gör vissa allmänna,
            administrativt inriktade granskningar och redovisar här – naturligtvis
            i stor korthet – vad vi har sett som behöver förändras.
          </note>
          <note>
            Vi har tittat på regeringens sammansättning och regeringsarbetets
            organisation.
          </note>
          <note>
            Vi har tittat på regeringsprotokoll från 2017, framför allt protokoll
            från Näringsdepartementet och Arbetsmarknadsdepartementet. Vi
            har granskat vissa förvaltningsärenden – inom Näringsdepartementet
            har det avsett ansökningar om markupplåtelse som överklagats till
            regeringen och som har handlagts av Näringsdepartementet. Här
            har handläggningstiderna i flera ärenden varit för långa, vilket
            vi också påtalar. Det är inte godtagbart.
          </note>
          <note>
            Vi har granskat propositionsavlämnandet och sett att det stora
            flertalet av de propositioner som behandlas samma vår har lämnats
            inom en vecka före, på eller efter så kallat stoppdatum. Det är
            inte rimligt; så kan vi inte ha det. Anhopningen i den skala som
            har varit aktuell på och kring stoppdatum under flera av de år
            som granskningen avser är djupt otillfredsställande.
          </note>
          <note>
            Som ni har hört från den ena efter den andra av de ledamöter
            som har varit uppe i talarstolen och redovisat är vi helt eniga.
            KU arbetar med granskningen på så sätt att vi eftersträvar total
            enighet. I en del fall har det kunnat finnas något särskilt yttrande.
            Det har förekommit någon reserva ­ tion i samband med granskningar,
            som närmast från förra mandatperioden. I stort sett är vi dock
            i allt väsentligt helt eniga, och det arvet kommer vi fortsätta
            att förvalta och förädla.
          </note>
          <note>
            Hanteringen av handlingar och digitala arbetsytor har andra ledamöter
            redogjort för tidigare. Vi kan inte, som vi trodde när vi började,
            säga att det finns underlag för bedömningen att utomstående myndigheter
            haft tillgång till digitala arbetsytor som finns hos arbetsgrupper
            i Regeringskans ­ liet. Det finns inte något sådant underlag.
          </note>
          <note>
            Vi har sett att arbete som bedrivs av sådana arbetsgrupper betraktas
            som internt arbete inom Regeringskansliet och att handlingar som
            utväxlas mellan arbetsgruppens medlemmar inte anses utgöra allmänna
            handlingar. Därför skriver KU att det är viktigt att det finns
            en tydlig grund för att betrakta arbetsgruppen som intern och
            därmed en del av Regeringskans ­ liet, inte minst för att möjliggöra
            en korrekt tillämpning av offentlighetsprincipen. Vi påpekar också
            att det bör finnas relevanta beslut eller dylika förordnanden
            som tydliggör sammansättningen av en intern arbetsgrupp där det
            ingår personer från andra myndigheter än Regeringskansliet.
          </note>
          <note>
            Vidare har vi tittat på Regeringskansliets upphandling. Granskningen
            visar på brister i dokumentationen. Muntliga offerter har inhämtats,
            men de har inte dokumenterats. Därför inskärper KU vikten av att
            upphandlingslagens dokumentationskrav efterlevs.
          </note>
          <note>
            Vi har också tittat på EU:s sakråd. KU anser att arbetet med
            att ta fram svenska ståndpunkter i EU-frågor på ett sätt som i
            möjligaste mån svarar mot regeringsformens föreskrivna beredningskrav
            är väsentligt. EU-sakråden gör inte detta på egen hand. Därför
            är det viktigt att de redovisas som en del av – men inte hela
            – beredningen, som grundlagen kräver.
          </note>
          <note>
            Det viktigaste vi har sysslat med – om jag skulle göra en viktning
            av detta – är frågan om remisser till Lagrådet. Därför tar jag
            upp detta sist.
          </note>
          <note>
            Granskningen har visat att Lagrådet i knappt två tredjedelar
            av fallen har lämnat synpunkter och förslag på remitterade förslag
            från regeringen. Till övervägande del har dessa synpunkter och
            förslag faktiskt godtagits av regeringen – så långt är allting
            väl.
          </note>
          <note>
            I de propositioner där regeringen inte har följt Lagrådet har
            regeringen visserligen i regel argumenterat för sitt ställningstagande,
            vilket är bra, men man har inte alltid skickat en ny remiss till
            Lagrådet.
          </note>
          <note>
            Granskningen visar vidare att regeringen i lagärenden där det
            gjorts omfattande ändringar till följd av Lagrådets synpunkter
            och förslag endast i undantagsfall har remitterat de omarbetade
            lagförslagen till Lagrådet.
          </note>
          <note>
            Varför är detta viktigt att påpeka? Å ena sidan vill varje regering
            få igenom sin politik och sina förslag till riksdagen så snabbt,
            smärtfritt och okomplicerat som möjligt – det är begripligt. Å
            andra sidan måste lagtext ­ erna och förarbetet med lagar hålla
            en sådan kvalitet att våra domstolar och rättsvårdande myndigheter
            kan arbeta med dem, annars blir det pro ­ blem i nästa led.
          </note>
          <note>
            Därför skriver utskottet följande: ”Utskottet påminner på nytt
            om att det ibland i lagärenden där regeringen till följd av Lagrådets
            synpunkter har gjort väsentliga ändringar i ett lagförslag kan
            finnas anledning att överväga om Lagrådets synpunkter också skulle
            inhämtas när det gäller det omarbetade lagförslaget.”
          </note>
          <note>
            Det är vad vi i dag har sagt. Det är detta vi är överens om –
            en rekommendation. Man skulle kunna gå vidare med denna tanke.
            Jag tycker personligen, som kristdemokrat, att detta är en intressant
            och viktig tanke för att få en bättre kvalitet. Hur man skulle
            kunna tänka sig att gå vidare får framtiden utvisa.
          </note>
          <note>
            Detta tror jag är det viktigaste av de iakttagelser som vi har
            gjort. Vi kan därför lägga KU10 Granskning av statsrådens tjänsteutövning
            och regeringsärendenas handläggning till handlingarna. Vi voterar
            inte om det utan lämnar detta till kammaren.
          </note>
          <note>
            (Applåder)
          </note>
          <note type="speaker">
            Anf. 9 BENGT ELIASSON (L):
          </note>
          <note>
            Herr talman! Jag vill också inleda med att rikta ett tack för
            en mycket gedigen genomgång och en väl genomförd granskning, framför
            allt till kansliets alla medarbetare.
          </note>
          <note>
            Herr talman! Målet som riksdagen har satt upp är väldigt ambitiöst:
            ”Sverige ska vara bäst i världen på att använda digitaliseringens
            möjligheter.”
          </note>
          <note>
            Herr talman! Jag vill med mitt anförande fästa uppmärksamhet
            på just den del som handlar om hanteringen av handlingar och digitala
            arbetsytor, som en lång rad talare redan varit inne på, för det
            är just den här delen som kanske är en av essenserna i vårt svenska
            styresskick.
          </note>
          <note>
            I de mål som riksdagen har satt upp finns en fråga som regeringen
            tycks ha lite åsidosatt när det gäller dess interna arbete – man
            kan tolka det så. Inte någonstans i regeringens ambitiösa digitaliseringsstrategi
            nämns offentlighetsprincipen. De här två delarna hör ihop, och
            det är detta jag vill peka på.
          </note>
          <note>
            Offentlighetsprincipen har funnits i Sverige sedan 1766 och regleras,
            som sagt, i grundlagen. I tryckfrihetsförordningen 2 kap. 1 §
            står det: ”Till främjande av ett fritt meningsutbyte och en allsidig
            upplysning skall varje svensk medborgare ha rätt att taga del
            av allmänna handlingar.” Detta är en grundpelare i den svenska
            demokratin.
          </note>
          <note>
            Med allmän handling menas varje handling, tryckt eller elektronisk,
            som är förvarad hos en myndighet samt har inkommit utifrån eller
            upprättats inom myndigheten. En handling är förvarad om myndigheten
            har tillgång till informationen tekniskt eller praktiskt. En handling
            blir upprättad genom att expedieras till någon utanför myndigheten,
            och med utanför myndigheten avses även självständiga verksamhetsgrenar
            inom samma myndighet. Om handlingen inte ska expedieras blir den
            allmän om den finns kvar i ärendet när det har slutbehandlats.
            En handling som inte expedieras och som inte tillhör ett ärende
            blir allmän när den har färdigställts.
          </note>
          <note>
            Det finns vissa särskilda regler vad gäller exempelvis anteckningar
            i ett diarium eller någon form av löpande kronologisk förteckning
            över allmänna handlingar trots att förteckningen inte har fått
            en slutgiltig form. Handlingar är utkast om de skapas medan en
            myndighet förbereder ett avgörande av ett ärende och blir i regel
            inte allmänna. Om sådant material arkiveras eller skickas till
            annan myndighet blir det genast allmän handling.
          </note>
          <note>
            Varför, herr talman, står jag och rapar upp detta ganska tekniska
            och lite röriga resonemang? Jo, därför att detta är en grundpelare
            i det som gör att Myndighetssverige är öppet, transparent och
            begripligt för varje svensk medborgare – det som står i grundlagens
            2 kap. 1 § tryckfrihetsförordningen. Det är detta det handlar
            om. Det är viktigt för ett öppet och transparent samhälle, och
            det är viktigt, herr talman, för vår demokrati.
          </note>
          <note>
            I granskningen av hanteringen av handlingar och digitala arbetsytor
            inom vissa arbetsgrupper i Regeringskansliet konstaterar utskottet
            att det som har framkommit inte ger underlag för bedömningen att
            utomstående myndigheter har haft tillgång till digitala arbetsytor
            som finns i arbetsgrupper i Regeringskansliet. Men arbetsgrupper
            med olika sammansättningar inom Regeringskansliet använder sig
            av dessa arbetsytor. Det rör sig dels om arbetsgrupper som ibland
            består av enbart tjänstemän från ett eller flera departement,
            dels om arbetsgrupper där det även ingår företrädare för en eller
            flera utomstående myndigheter eller andra intressenter. Arbete
            som bedrivs av dessa arbetsgrupper betraktas av regeringen som
            ett internt arbete inom Regeringskansliet, och handlingar som
            utväxlas mellan arbetsgruppernas medlemmar anses inte utgöra allmänna
            handlingar.
          </note>
          <note>
            Det är här, herr talman, som tveksamheten infinner sig. Här kan
            man, åtminstone teoretiskt, fundera över om inte tryckfrihet sförordningens
            2 kap. faktiskt kickar in och blir verklighet.
          </note>
          <note>
            Det är enligt utskottet viktigt att det finns en tydlig grund
            för att betrakta arbetsgruppen som just intern och därmed en del
            av Regeringskans ­ liet, inte minst för att möjliggöra en korrekt
            tillämpning av offentlighetsprincipen. Utskottet finner skäl att
            betona att det genomgående bör finnas relevanta beslut eller dylikt
            som tydliggör sammansättningen av en arbetsgrupp där det ingår
            personer från andra myndigheter än Regeringskansliet. Det är här
            tveksamheterna infinner sig. Utskottet konstaterar, och det är
            viktigt att påpeka, att det faktiskt är samma sak att trycka på
            en knapp och skicka digitala handlingar mellan sig som att skyffla
            papper mellan sig. Noggrannhet är av yttersta vikt i hela uppbyggnaden
            av tryckfrihetsförordningen.
          </note>
          <note>
            Vidare uppmärksammar utskottet att till Regeringskansliet inkomna
            svar från myndigheter med synpunkter på utskickade mellanprodukter
            inte har betraktats som allmänna handlingar. Utskottet pekar på
            den tolkning som har gjorts i doktrin och praxis och förutsätter
            att det i varje enskilt fall görs noggranna överväganden från
            tryckfrihetsrättslig synpunkt i detta avseende, men vi kan inte
            finna att det sker. Det är just denna tveksamhet som jag vill
            peka på. Det är utskottets mening att dessa överväganden fortsättningsvis
            ska göras av Regeringskansliet i varje enskilt fall. Det är en
            viktig del i vår demokrati att detta sköts och görs på ett riktigt
            sätt.
          </note>
          <note>
            Jag hyllar naturligtvis digitaliseringens möjligheter och tycker
            att vi ska fortsätta utveckla de digitala arbetssätten för att
            minimera pappersanvändning. Men då måste vi sköta oss när det
            gäller yttrandefrihet, offentlighetsprincip och tryckfrihet.
          </note>
          <note>
            (Applåder)
          </note>
          <note type="speaker">
            Anf. 10 IDA KARKIAINEN (S):
          </note>
          <note>
            Herr talman! Precis som mina kollegor varit inne på tidigare
            är detta en årlig granskning av statsförvaltningen utifrån specifika
            teman som vi tillsammans i utskottet bestämt att vi ska granska.
            Jag vill också passa på att tacka vårt kansli som så förtjänstfullt
            arbetat med att ta fram det här underlaget, så att vi har kunnat
            göra den politiska bedömningen av detta.
          </note>
          <note>
            Det finns många intressanta delar i vårt årliga betänkande gällande
            granskningen av statsrådens tjänsteutövning och regeringsärendenas
            handläggning. Jag kommer framför allt att uppehålla mig vid tre
            delar: reger ­ ingsprotokollen, remisserna till Lagrådet samt
            propositionsavlämnandet.
          </note>
          <note>
            Lagrådet är ju en rådgivande instans som granskar de lagförslag
            som regeringen lägger fram. Lagrådets granskning är otroligt viktig
            och en central del i att upprätthålla kvaliteten i vårt lagstiftningsarbete.
            I ca 15 procent av de propositioner där Lagrådet haft synpunkter
            och förslag har hela eller delar av lagförslagen avstyrkts eller
            ifrågasatts. Denna andel har varierat något under den studerade
            perioden, och det har skett en viss ökning under senare riksmöten.
            Men vi ska komma ihåg att Lagrådet i de allra flesta fall inte
            har grundläggande invändningar mot de förslag som reger ­ ingen
            lägger fram.
          </note>
          <note>
            Lagrådets yttranden väger givetvis tungt, även om det enbart
            är en rådgivande instans. Ibland gör dock regeringen en annan
            bedömning än Lagrådet, vilket har skett oavsett färg på regeringen.
          </note>
          <note>
            Vad kan då vara skälen till att regeringen inte alltid gör som
            Lagrådet tycker? Framför allt kan det handla om olika bedömningar
            av behovet av en reform eller vilka konsekvenserna blir av ett
            lagförslag. Det är dock viktigt att regeringen alltid motiverar
            i sin proposition varför förslaget inte följer Lagrådets synpunkter.
            Detta vill utskottet fortsätta att understryka vikten av. Motiveringarna
            ska framgå tydligt.
          </note>
          <note>
            Från utskottets sida skickar vi med att när regeringen gör förändringar
            i ett lagförslag bör det noggrant övervägas om inte Lagrådet ska
            involveras ytterligare en gång för att granska de förändringar
            som har gjorts. Det görs i en del fall men inte i alla.
          </note>
          <note>
            Vi noterar också att regeringen i sitt svar till oss skriver
            att de ständigt arbetar med att förbättra kvaliteten i lagstiftningsprocessen,
            och detta är givetvis något som utskottet välkomnar.
          </note>
          <note>
            Herr talman! När det gäller regeringsprotokollen har vi tittat
            på protokoll och promemorior inom Näringsdepartementet och Arbetsmarknadsdepartementet.
            Varför vi granskar dessa härrör från 8 kap. 19 § regeringsformen,
            som gör gällande att ”en beslutad lag ska utfärdas av regeringen
            så snart som möjligt”. Med utfärdas menas det regeringsbeslut
            genom vilket författningen får sin slutgiltiga utformning.
          </note>
          <note>
            Vidare ska lagar liksom förordningar kungöras så snart som möjligt.
            Det är viktigt att skilja på utfärdande och kungörande: Med kungörande
            menas den dag då författningen kommer ut från trycket. Som mina
            kollegor tidigare har varit inne på görs gällande att tiden mellan
            kungörande och lagens ikraftträdande ska vara minst fyra veckor
            och endast i speciella undantagsfall kortare än två veckor. Precis
            som har redogjorts för tidigare har ett antal författningar från
            Näringsdepartementet och Arbetsmarknadsdepartementet inte följt
            denna ordning. Det gäller bland annat författningar med EU-anknytningar.
            U tskottet påpeka r dock att författningar na inte har innehållit
            några bestämmelse r som innebär pålagor för enskilda , och v i
            utgår från att regeringen , i den mån den råder över beslutsprocessen
            , vidta r nödvändiga åtgärder för att hålla tiden . Det ta är
            otroligt viktigt för oss .
          </note>
          <note>
            När det gäller propositionsavlämnandet är denna granskning central
            för oss riksdagsledamöter och för arbetet i riksdagen. Vi noterar
            att reger ­ ingen, oavsett vilken, har haft en anhopning av propositioner
            vid stoppdatum. Detta orsakar en ojämn arbetsbelastning för oss
            i riksdagen men också i regeringen, och det är givetvis inte bra.
            Vi noterar att regeringen tycker likadant och arbetar med att
            bland annat införa ett it-baserat processtöd. Detta kommer vi
            från KU att följa med stort intresse.
          </note>
          <note>
            Konstitutionsutskottet ska vara en god revisor som ger konstruktiv
            kritik och är framåtsyftande, och det är vår förhoppning att slutsatserna
            i denna granskning tas till vara och därmed leder till en bättre
            och mer effektiv statsförvaltning.
          </note>
          <note>
            (Applåder)
          </note>
          <note type="speaker">
            Anf. 11 LOUISE MEIJER (M):
          </note>
          <note>
            Herr talman! Jag ska i dag prata om Lagrådet och om propositionsavlämnandet.
            Jag vill börja med att be om ursäkt för att jag förmodligen kommer
            att dra över min anmälda talartid.
          </note>
          <note>
            Herr talman! Sedan lång tid tillbaka i Sverige har vissa lagförslag
            underkastats en granskning i särskild ordning innan de läggs fram
            för riksdagen. Denna granskning fick fastare former i 1809 års
            regeringsform och lades då på Högsta domstolen. I samband med
            att Regeringsrätten, som numera heter Högsta förvaltningsdomstolen,
            inrättades 1909 flyttades granskningen till ett särskilt organ,
            nämligen Lagrådet, som skulle bestå av ledamöter från både dåvarande
            Regeringsrätten och Högsta domstolen.
          </note>
          <note>
            Sedan 1809 års regeringsform har den reglering som görs av det
            som vi i dag kallar Lagrådet varierat. Ibland har Lagrådets granskning
            varit obligatorisk, och ibland har den varit fakultativ, det vill
            säga frivillig. Den reglering som i dag gäller för Lagrådet trädde
            i kraft den 1 januari 2011.
          </note>
          <note>
            Området för Lagrådets granskning bestäms av en konkret uppräkning
            i regeringsformen av de typer av lagar som omfattas. Granskningen
            är numera åter obligatorisk för de uppräknade områdena, om det
            inte är så att Lagrådets granskning skulle sakna betydelse på
            grund av frågans beskaffenhet eller fördröja lagstiftningsfrågans
            behandling så avsevärt att men uppkommer.
          </note>
          <note>
            Herr talman! Konstitutionsutskottet har ett flertal gånger granskat
            regeringens remisser till Lagrådet. Senaste gången var hösten
            2013. I nuvarande granskning har man tittat på fyra riksmöten
            från två olika regeringar – två riksmöten från alliansregeringen
            och två riksmöten från den tidigare S-MP-regeringen. Granskningen
            har inneburit ett antal frågeställningar, och jag tänkte ta upp
            några av dem här.
          </note>
          <note>
            En av de frågor som konstitutionsutskottet har tittat på är vilken
            typ av synpunkter som lagrådet har lämnat, om de har yttrat sig.
            Det kan röra sig om synpunkter av till exempel juridisk-teknisk
            karaktär, synpunkter som rört förslagens förhållande till grundlagarna
            och rättsordningen i övrigt och synpunkter om huruvida förslagen
            varit utformade så att lagarna kan antas tillgodose de syften
            som angetts. Vad gäller den sistnämnda punkten kan ibland gränsen
            för vad som är ett icke ändamålsenligt förslag och vad som är
            en diskutabel men politiskt motiverad lösning vara svår att dra.
            Samtidigt är det viktigt att Lagrådet inte gör några politiska
            bedömningar.
          </note>
          <note>
            En annan fråga som konstitutionsutskottet granskat är i vilken
            utsträckning som Lagrådet avstyrkt eller allvarligt ifrågasatt
            att regeringens lagförslag eller delar därav borde genomföras.
            Vi har inte granskat de enskil ­ da lagrådsremisserna, men ett
            uppmärksammat exempel på detta område har varit den så kallade
            gymnasieamnestin. Lagrådet uttalade i den remissen att gränsen
            nåtts för vad som är acceptabelt i fråga om hur lagstiftning kan
            utformas, och de avstyrkte förslaget.
          </note>
          <note>
            Konstitutionsutskottet har tittat på om denna typ av synpunkter
            har ökat. Och det har skett en viss ökning. Vid det första riksmöte
            som granskats var andelen avstyrkta eller annars ifrågasatta lagförslag
            11 procent, vid det andra riksmötet var den 13 procent, vid det
            tredje riksmötet var den 15 procent och vid det fjärde och sista
            riksmöte som konstitutionsutskottet granskat var den 18 procent.
            Det har alltså skett en viss ökning av synpunkter från Lagrådet
            där de avstyrker eller allvarligt ifrågasätter regeringens lagförslag.
          </note>
          <note>
            För det första vill konstitutionsutskottet rent allmänt understryka
            att det är angeläget att Lagrådets centrala roll i lagstiftningsarbetet
            inte urholkas.
          </note>
          <note>
            För det andra ser konstitutionsutskottet allvarligt på en ökning
            av antalet propositioner där Lagrådet avstyrkt eller allvarligt
            ifrågasatt lagförslagen.
          </note>
          <note>
            Sammanfattningsvis vill konstitutionsutskottet framhålla att
            en lagstiftning som håller tillräckligt hög kvalitet är en förutsättning
            för att förutsebarhet och därmed enskildas rättssäkerhet ska kunna
            garanteras. Det är i första hand regeringen som tar initiativ
            till och svarar för beredningen av förslag till ny lagstiftning.
            Regeringen har därför ett betydande ansvar i arbetet med att upprätthålla
            en god kvalitet i lagstiftningen.
          </note>
          <note>
            Lagrådets granskning spelar enligt utskottet en särskild roll
            för att i lagstiftningen tillgodose just rättssäkerhetsintresset
            och kravet på enhetlighet, konsekvens och klarhet. Därutöver kan
            Lagrådets synpunkter och förslag, även om reglerna för lagrådsgranskningen
            inte omfattar alla lag ­ ärenden, ge en god bild av kvaliteten
            i regeringens lagförslag. Den granskning som konstitutionsutskottet
            gör av regeringens lagrådsremisser är därför en viktig uppföljning
            av kvaliteten på våra lagtexter, som ytterst vi ledamöter är ansvariga
            för när de röstas igenom.
          </note>
          <note>
            Herr talman! Konstitutionsutskottet har även granskat propositionsav
            ­ lämnandet, nämligen tidpunkten för när regeringen avlämnar proposi
            ­ tio ­ ner till riksdagen. Syftet med granskningen har varit
            att undersöka om pro ­ positionsavlämnandet sker på ett sätt som
            ger utrymme för riksdagen att planera och bedriva sitt arbete
            på ett effektivt sätt.
          </note>
          <note>
            Enligt riksdagsordningen beslutar riksdagen på förslag av talmannen
            när propositioner senast ska lämnas under pågående riksmöte. Sista
            dag för att avlämna propositioner brukar fastställas till omkring
            den 20 mars, men inget hindrar riksdagen från att ändra sitt beslut
            om propositionstid, till exempel i samband med en utdragen regeringskris.
          </note>
          <note>
            Riksdagsordningen möjliggör för regeringen att överskrida den
            fastställda propositionstiden om det finns synnerliga skäl. Vad
            som är synnerliga skäl är varken exemplifierat eller angivet,
            men när regeringen använder sig av denna undantagsregel ska de
            enligt Propositionshandboken ange de synnerliga skälen och motivera
            det.
          </note>
          <note>
            Vi kan i vår granskning se att antalet propositioner som har
            avlämnats efter stopptiden har ökat. För att nämna några exempel
            var det 11 stycken efter stopptiden 2002, och 2018 var det hela
            73.
          </note>
          <note>
            Herr talman! Anhopningar i den skala som varit aktuella på och
            runt stoppdatum under flera av de år som granskningen avser anser
            utskottet är djupt otillfredsställande. Sett till helhetsbilden
            av det allt större antal propositioner som har lämnats in efter
            stoppdatum och ändå behandlats före sommaruppehållet ställer utskottet
            sig frågande till i vilken utsträckning som det verkligen har
            funnits sådana synnerliga skäl och därmed behov av en snabb behandling,
            så som riksdagsordningen anger.
          </note>
          <note>
            I fl era fall där regeringen enligt P ropositionshandboken ska
            redogöra för synnerliga skäl att överskrida stopptiden har det
            inte gjorts. Utskottet vill därför påminna om sitt återkommande
            uttalande om att regeringen i förekommande fall i propositionen
            ska redogöra för de synnerliga skäl som regeringen ansett föreligga
            som grund för att lämna en proposition efter stopptiden. Därför
            vill konstitutionsutskottet på nytt med eftertryck framhålla betydelsen
            av att propositionsavlämnandet sprids. Detta är av betydelse för
            att riksdagen på ett effektivt sätt ska kunna utföra sin uppgift
            som folkets främsta företrädare.
          </note>
          <note>
            (Applåder)
          </note>
          <note type="speaker">
            Anf. 12 ERIK EZELIUS (S):
          </note>
          <note>
            Herr talman! Vid debatten om granskning av statsrådens tjänsteutövning
            och regeringsärendenas handläggning vill jag kommentera ett par
            delar i betänkandet.
          </note>
          <note>
            Först vill jag ta upp avsnitt 6 om hantering av handlingar och
            digitala arbetsytor inom vissa arbetsgrupper i Regeringskansliet,
            som flera talare redan har berört. Upprinnelsen till granskningen
            kommer från våren 2018, då konstitutionsutskottet bland annat
            granskade Utrikesdepartementets hantering av handlingar i samband
            med säkerhetsrådskampanjen. Utskottet noterade då avslutningsvis
            det som hade framkommit i granskningen när det gäller offentlighetsprincipen
            och förekomsten av myndighetsövergripande arbetsgrupper inom Regeringskansliet,
            och man fann anledning att uppmärksamma dessa frågor ytterligare
            framöver.
          </note>
          <note>
            I granskningen har det kunnat konstateras att användningen av
            digitala arbetsytor inte är ett isolerat fenomen utan kan lokaliseras
            till flera delar inom Regeringskansliet. Det som har framkommit
            ger inte heller underlag för bedömningen att utomstående myndigheter
            har haft tillgång till digitala arbetsytor som finns hos arbetsgrupperna
            i Regeringskansliet. Som min partikollega Hans Ekström tidigare
            nämnde skapar ny teknik också nya möjligheter för nya samverkansformer,
            vilket självklart ska ses som välkommet för ett effektivt och
            ändamålsenligt arbete inom ramen för politikens arbete. Däremot
            är det av största vikt att nya arbetsmetoder inte står i strid
            med regelverket utan att de granskas och prövas utifrån ett konstitu
            ­ tionellt perspektiv.
          </note>
          <note>
            Den kritik som framförs gäller beslut som tydliggör sammansättningen
            av den interna arbetsgruppen, där det ingår personer från andra
            myndigheter än Regeringskansliet, hantering av så kallade mellanprodukter,
            dokumentationsskyldighet med mera.
          </note>
          <note>
            Än en gång: En effektiv förvaltning ska givetvis uppmuntras till
            att utveckla arbetsmetoder. Och teknikutvecklingen ger här stora
            möjligheter, men aldrig på bekostnad av offentlighetsprincipen
            eller andra delar i våra grundlagar.
          </note>
          <note>
            Slutligen har utskottet också granskat regeringens användning
            av så kallade EU-sakråd, vilket även Mia Sydow Mölleby talade
            om i sitt anförande. Sakråden har kommit till som en ny arbetsmetod
            för att ta vara på expertis i sakfrågor inom civilsamhället och
            från andra samhällsaktörer och syftar till att ge regeringen ett
            bredare underlag för sina bedömningar. Men utskottet pekar på
            vikten av att användningen av EU-sakråd inte leder till att de
            sedvanliga formerna för beredning inte genomförs, såsom att skicka
            ärenden på remiss.
          </note>
          <note>
            I den mån det som framkommer vid EU-sakråden ligger till grund
            för den fortsatta beredningen av ärenden är det enligt utskottet
            lika viktigt att dokumentera vad som framkommer vid EU-sakråden
            som att dokumentera det som framkommer vid andra beredningsformer.
            Det är viktigt för spårbarhet och transparens, så att konstitutionsutskottet
            och andra kan granska ett ärende och dess beredning.
          </note>
          <note>
            (Applåder)
          </note>
          <note type="speaker">
            Anf. 13 JOHN WIDEGREN (M):
          </note>
          <note>
            Herr talman! Höstgranskningen 2018 har många likheter med tidigare
            års granskningar vad gäller resultaten. Men innan jag tar upp
            några exempel vill jag passa på att tacka utskottets ledamöter
            för bra och konstruktiva diskussioner. Det största tacket vill
            jag dock rikta till konstitutionsutskottets kansli och tjänstemän
            för ett proffsigt, idogt och granskande väl genomfört värv.
          </note>
          <note>
            Herr talman! Att vara sista talare i ett ärende innebär kanske,
            som någon sa här tidigare, en hel del upprepningar. Jag kommer
            troligen inte att leverera några världsomvälvande genombrott vad
            gäller höstens granskning, men jag gör ett försök.
          </note>
          <note>
            Herr talman! Jag vill inrikta mig speciellt på tre ärenden och
            börjar med vissa förvaltningsärenden. Detta års granskning av
            förvaltningsärenden gäller överklagande av ansökningar om markupplåtelser.
            Ärendena har handlagts i Näringsdepartementet. Denna granskning
            visar, precis som många tidigare granskningar, att handläggningstiderna
            är alldeles för långa. Det är inte rättssäkert och acceptabelt
            när enskilda medborgare blir lidande på grund av att personalsituationen
            inte är tillfredsställande vid berörd myndighet. Detta gäller
            speciellt markärenden som handlar om de gröna näringarna , som
            behöver snabba beslut för att kunna utveckla sina verksamheter.
            Detta är verksamheter som många gånger kämpar hårt med sin lönsamhet
            och som därför inte ska bli lidande av bristfälligt myndighetsarbete.
          </note>
          <note>
            Herr talman! Utskottet vill återigen trycka på det viktiga arbetet
            med att korta handläggningstiderna, bland annat för enskilda som
            kan drabbas ekonomiskt och med personligt lidande. Men man ska
            också korta handläggningstiderna för att ärendebalanserna hos
            myndigheter inte ska bli för stora och skapa dubbelarbete. Detta
            är resultat som utskottet pekat på flera gånger tidigare. Därför
            hoppas utskottet att det nu blir verklighet.
          </note>
          <note>
            Herr talman! Jag ska därefter ta upp regeringens upphandlingar.
            Det huvudsakliga syftet med upphandlingslagstiftningen är att
            upphandlingarna sker på affärsmässiga grunder, så att myndigheterna
            använder offentliga medel på bästa sätt. Därmed drar man nytta
            av konkurrensen på marknaden.
          </note>
          <note>
            Tidigare granskningar av regeringens upphandlingar har visat
            på återkommande brister i dokumentationen. Utskottet har påtalat
            detta och det problem som det medför för utomstående att kunna
            granska förfarandet men också för att kunna visa på tillförlitligheten
            i hur man hanterar offentliga medel.
          </note>
          <note>
            Herr talman! Utskottet vill därför markera att höstens granskning
            visar på liknande brister i dokumentationen och vill inskärpa
            vikten av att upphandlingslagens dokumentationskrav efterlevs.
            Dokumentationen ska motivera beslut och varför ett visst upphandlingsförfarande
            valts. Utskottet betonar också att allmänna handlingar i upphandlingsärenden
            registreras i enlighet med offentlighets- och sekretesslagen.
          </note>
          <note>
            Dokumentationen ska också leda till ökad transparens i användningen
            av offentliga medel. Utskottet vill understryka vikten av att
            man följer rutinen med att anmäla direktupphandling över ett prisbasbeloppp
            till den centrala inköpsfunktionen. Upphandlingslagen kräver att
            myndigheten ska besluta om riktlinjer för direktupphandling. Detta
            är något som utskottet också vill erinra om, då det brustit vid
            något tillfälle.
          </note>
          <note>
            Herr talman! Det är viktigt att utskottets kritik blir vägledande
            för regeringens upphandlingar, då människors offentliga medel
            aldrig ska användas på ett slarvigt eller oförsiktigt sätt. Upphandlingarna
            får inte hanteras godtyckligt på grund av eventuella personliga
            känningar inom berört departement, utan de bör alltid ske på ett
            kvalitetssäkert sätt med god dokumentation som medför att förfarandet
            kan granskas efteråt. På det sättet ökar transparensen och förtroendet
            för offentlig upphandling.
          </note>
          <note>
            Slutligen ska jag säga några ord om användningen av EU:s sakråd.
            Ett EU-sakråd ska i första hand användas till att fördjupa och
            bredda regeringens kunskap och perspektiv i sakfrågor. De är också
            en viktig källa till att ge större insikt i och höja kvaliteten
            i regeringens underlag. Utskottet trycker dock på att det är viktigt
            att EU-sakråden inte ska ersätta vanliga remissförfaranden eller
            leda till att de vanliga formerna för beredning inte genomförs.
            EU-sakråden ska i stället hjälpa till att ta fram ståndpunkter
            i EU-frågor som svarar upp mot det i regeringsformen föreskrivna
            beredningskravet.
          </note>
          <note>
            Herr talman! Utskottet vill också här peka på vikten av att man
            ställer goda och noggranna dokumentationskrav för att enklare
            kunna genomföra en efterföljande kontroll och granskning. Det
            är också viktigt att skilja på och dokumentera det som framkommer
            vid sakråden och vad som framkommit vid andra beredningsformer.
            Utskottet vill slutligen framhålla att det i de minnesanteckningar
            som förs vid EU-sakråd och som sedan skick ­ as vidare till EU:s
            institutioner tydligt ska framgå att de inte ger uttryck för en
            svensk ståndpunkt.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            Utskottets anmälan lades till handlingarna.
          </note>
          <note>
            § 12 Justitieombudsmännens ämbetsberättelse
          </note>
          <note>
            Konstitutionsutskottets betänkande 2018/19:KU11
          </note>
          <note>
            Justitieombudsmännens ämbetsberättelse (redog. 2018/19:JO1)
          </note>
          <note>
            föredrogs.
          </note>
          <note type="speaker">
            Anf. 14 IDA KARKIAINEN (S):
          </note>
          <note>
            Herr talman! Justitieombudsmannen är en viktig institution i
            Sverige. JO, som den också kallas, granskar att myndigheterna
            arbetar enligt de lagar och regler som styr deras arbete. Det
            gäller särskilt sådana lagar som berör enskildas rättigheter och
            skyldigheter i förhållande till det allmänna.
          </note>
          <note>
            JO-ämbetet är en del av det konstitutionella skyddet för den
            enskildes grundläggande fri- och rättigheter. Det är vår, alla
            medborgares, garant mot att staten och det offentliga inte begår
            övergrepp vid sin myndighetsutövning och för att alla människor
            behandlas korrekt. Det är en viktig del i vår demokrati – ett
            slags folkets väktare.
          </note>
          <note>
            Varje år lämnar JO en ämbetsberättelse – den lunta jag har här
            i handen – där de redovisar anmälningar som har kommit in och
            granskningar som de har gjort. Vi i utskottet har fått ta del
            av JO:s iakttagelser både vid ett öppet sammanträde och vid ett
            slutet sammanträde. Vi vill från utskottets sida passa på att
            tacka Justitieombudsmannen för ett väl genomfört arbete och en,
            återigen, gedigen ämbetsberättelse.
          </note>
          <note>
            Herr talman! Det finns de som kanske tror att det här är en torr
            historia. Det är det inte; det kan både jag och mina kollegor
            intyga. I ämbetsberättelsen framkommer nämligen berättelser där
            rättsstatens principer på ett eller annat sätt har brustit. Jag
            tänker inte gå in på enskilda fall utan bara övergripande nämna
            några saker.
          </note>
          <note>
            Det handlar om hur människor i arrest inte har fått ordentlig
            läkartillsyn och i de allra värsta fallen också avlidit till följd
            av detta. Det handlar om att man inte lämnar ut allmänna handlingar
            i tid. Det handlar om att man efterforskar identitet hos den som
            begär ut allmänna handlingar och därmed inskränker rätten att
            vara anonym. Det handlar om att domstolar inte har prövat jävsinvändningar.
            Det handlar om inskränkningar av besök av närstående vars anhöriga
            vårdas på olika sjukhusinrättningar. Det handlar om brister hos
            Kriminalvården när det gäller intagna på anstalt med medföljande
            barn och gravida intagna. Det handlar om brister i Kronofogdemyndighetens
            medelshantering. Det handlar om inskränkningar i yttrandefriheten.
            Det handlar om myndigheter som inte har ordning och reda i sin
            diarieföring.
          </note>
          <note>
            Det handlar om brister hos Polismyndigheten vad gäller proportionali
            ­ tetsprincipen, det vill säga att vid ingripanden använda rimliga
            tvångs ­ åtgärder som står i proportion till exempelvis ålder
            på den omhändertagne. Det handlar om brister i dokumentation,
            om Försäkringskassans handlägg ­ ning och om Migrationsverkets
            handläggning. Det handlar om handlägg ­ ningen av LSS-ärenden
            och om felaktiga familjehemsplaceringar. Det handlar om att socialtjänsten
            inte har beaktat barnperspektivet. Det handlar om felaktiga frihetsberövanden
            och om otillåten kameraövervakning – med mera. Detta var bara
            några områden, så ni förstår att det finns många fall i den här
            luntan.
          </note>
          <note>
            Många av de fall som beskrivs i ämbetsberättelsen har också varit
            föremål för medial bevakning och rapportering som vi givetvis
            har följt i riksdagen.
          </note>
          <note>
            Herr talman! Jag tycker därför inte att det är orimligt att samtliga
            som arbetar inom offentligheten åtminstone kikar på ämbetsberättelsen.
            Vi vill verkligen understryka vikten av att den som arbetar i
            offentligheten, på myndigheter och institutioner, kontinuerligt
            jobbar med frågor om bemötande och grundläggande mänskliga rättigheter.
          </note>
          <note>
            JO har också en viktig funktion i att se brister i lagar och
            förordningar. Under verksamhetsåret har nio framställningar om
            lagändringar gjorts till Regeringskansliet. Det har också flaggats
            för totalt 48 beslut som Reger ­ ingskansliet behöver fästa uppmärksamhet
            på.
          </note>
          <note>
            Herr talman! Det är viktigt att notera att JO är en extraordinär
            tillsynsmyndighet. Det är därför viktigt att ordinarie tillsynsmyndigheter
            sköter sin tillsyn väl. Vi noterar i utskottet att JO pekar på
            att klagomålshanteringen och möjligheterna att klaga för den enskilde
            kraftigt har begränsats. Detta är viktigt för oss att följa, för
            vi vill givetvis att den ordinarie tillsynen ska fungera korrekt
            och att människor i de ordinarie myndigheterna får klagomålshanteringen
            att fungera väl. Detta är någonting vi tänker följa.
          </note>
          <note>
            JO pekar särskilt på att de enskildas möjligheter att få till
            stånd en oberoende prövning inom hälso- och sjukvårdsområdet kraftigt
            har försämrats. Även detta är ett område som vi ska följa med
            stort intresse.
          </note>
          <note>
            Herr talman! Utskottet har vidare initierat en bredare översyn
            av JO-ämbetet eftersom det är över 30 år sedan en utredning gjordes.
            Det finns utmaningar som vi behöver adressera, däribland planerade
            gränsdragning ­ ar och resurstilldelning.
          </note>
          <note>
            Herr talman! JO-ämbetet inrättades revolutionsåret 1809, då det
            i den nya grundlagen föreskrevs att riksdagen skulle förordna
            en för lagkunskap och utmärkt redlighet känd man att såsom dess
            ombud ha tillsyn över att domare och ämbetsmän levde efter lagarna.
            Svenskarna hade då haft erfarenhet av både envälde och partistyre
            men ville inte återfå någotdera. Det vill vi inte nu heller. Låt
            oss därför värna och vårda Justitieombudsmannen som institution
            i många, många år till!
          </note>
          <note>
            Jag yrkar att redogörelsen läggs till handlingarna.
          </note>
          <note>
            ( Applåder )
          </note>
          <note type="speaker">
            Anf. 15 ERIK OTTOSON (M):
          </note>
          <note>
            Herr talman! Mänskligheten på den plats på jorden som vi kallar
            Sverige har valt att samordna sig genom att bilda det samhälle
            vi har och den stat som leder det samhälle vi har. Genom vår demokrati
            ger vi väldigt stora befogenheter till staten och dess institutioner
            och även till kommuner och landsting – väldigt långtgående befogenheter.
          </note>
          <note>
            Vi kan få vår frihet berövad. Vi lägger vår utbildning i händerna
            på det allmänna. Vi lägger vår hälsa i händerna på det allmänna.
            Det är alltså väldigt långtgående befogenheter och ett väldigt
            tungt ansvar som vi lägger hos det allmänna. Det är därför avgörande
            för legitimiteten i systemet att vi har institutioner som har
            till uppgift att se till att detta sker på ett rättvist, säkert
            och rättssäkert sätt där våra fri- och rättigheter värnas. Den
            enskilda, svaga individen måste ha sina rättigheter intakta gentemot
            den mycket starkare staten. Och det handlar inte bara om den enskilda
            individens trygghet i det enskilda fallet; det handlar om tryggheten
            för alla som inte har varit med om ett enskilt fall och om förtroendet
            för det allmänna.
          </note>
          <note>
            I dessa tider av alternativa fakta och uppfattningar som kanske
            inte alltid grundas på kunskap är just förtroendet för det allmänna
            viktigt att värna. Därför kan vi i Sverige vara stolta över att
            vi har det justitieombudsmannaämbete som vi har och att vi har
            en så stolt historia vad gäller detta.
          </note>
          <note>
            Justitieombudsmännens ämbete och arbete är viktigt ur ytterligare
            perspektiv, till exempel som feedback till de myndigheter vi har.
            Som föregående talare har sagt är det viktigt att man tar sig
            tiden att sätta sig in i justitieombudsmännens beskrivningar av
            de ärenden de har gått igenom och vad de har för anmärkningar
            att bjuda på.
          </note>
          <note>
            Jag skulle vilja fästa kammarens uppmärksamhet lite extra på
            en sorts ärenden som jag tycker är särskilt viktiga. Det gäller
            frihetsberövanden. Vi har i Sverige fått kritik både från internationella
            institutioner och från Justitieombudsmannen för hur vi hanterar
            häktningar och häktningstider. Det gäller framför allt häktningar
            av minderåriga. Detta är någonting som jag tror att vi på ett
            brett sätt, blocköverskridande, behöver fortsätta att diskutera.
            Vad är rätt, och vad är riktigt? Detta är en väldigt långtgående
            befogenhet som vi i det svenska samhället har överlämnat till
            Polismyndigheten, Åklagarmyndigheten, domstolsväsendet och Kriminalvården
            att hantera på olika sätt. Det är viktigt att den enskildes ställning,
            rättigheter och framför allt värdighet värnas i det här sammanhanget.
          </note>
          <note>
            Justitieombudsmännen kritiserar, också rätteligen, myndigheter
            som i sin handläggning tar alldeles för lång tid på sig. När det
            gäller det här är det viktigt att man har ryggen fri som justitieombudsman,
            och därför tyck ­ er jag att det är extra tillfredsställande att
            se att handläggningstiderna för våra justitieombudsmäns handläggning
            av ärenden har gått ned och att man möter de uppsatta mål för
            handläggningstider som man själv har satt upp för sin verksamhet.
            Det blir så att säga lite ihåligt att kritisera en myndighet för
            långsam handläggningstid om handläggningen av ärendet där man
            ger kritik har tagit väldigt lång tid.
          </note>
          <note>
            Strukturen för justitieombudsmännens verksamhet ska utvecklas.
            Det är en tvåhundraårig verksamhet som vi har att förvalta. Därför
            är det viktigt att man hela tiden ser till att den är relevant
            för nutiden. Det var 30 år sedan senast, och ett enigt utskott
            säger att det är dags att göra ytterligare en översyn för att
            se vad vi kan göra bättre i en redan välutvecklad och bra verksamhet.
            Hur kan den enskilde, svaga individens ställning mot staten värnas
            på ett ännu tydligare sätt, och hur kan vi som samhälle dra nytta
            av de kunskaper och insikter som justitieombudsmännens ämbete
            också lär oss?
          </note>
          <note>
            Herr talman! Jag yrkar bifall till utskottets förslag att lägga
            betänkandet till handlingarna.
          </note>
          <note>
            (Applåder)
          </note>
          <note type="speaker">
            Anf. 16 MIKAEL STRANDMAN (SD):
          </note>
          <note>
            Herr talman! I ämbetsberättelsen från justitieombudsmännen ser
            vi en ökning av ärendetillströmningen, och det är främst prövningen
            av klagomålsärenden som tar huvuddelen av JO:s handläggningsresurser
            i anspråk. Det anges även att det avslutades färre initiativärenden
            och inspek ­ tionsärenden på tillsynsavdelningarna än föregående
            verksamhetsår.
          </note>
          <note>
            Vidare anförs att trots att fler ärenden avgjordes än tidigare
            verksamhetsår ökade balansen på grund av ärendetillströmningen
            och uppgick vid verksamhetsårets slut till 1 397 ärenden. Det
            här är en ökning som förmodligen kommer att fortsätta med tanke
            på samhällsutvecklingen.
          </note>
          <note>
            Det anförs i ämbetsberättelsen att för att kunna möta den stora
            ärendetillströmningen under senare år har JO utvecklat sina rutiner
            och arbetssätt. Detta är mycket positivt.
          </note>
          <note>
            För att ytterligare kunna möta framtidens utmaningar där vikten
            av att svenska förvaltningsrättsliga och rättsstatliga principer
            följs ser vi med tillfredsställelse att samtliga ledamöter i utskottet
            nu delar vår uppfattning att det bör göras en översyn av JO-ämbetet.
            Vi vill understryka vikten av att denna aviserade översyn nu verkligen
            kommer till stånd, i synnerhet då den förra översynen ägde rum
            för mer än 30 år sedan.
          </note>
          <note>
            Vi vidhåller att en sådan översyn bör äga rum i en parlamentariskt
            sammansatt kommitté. En viktig fråga för en sådan kommitté är,
            förutom att genomföra en allmän översyn, att se på hur riksdagens
            roll som huvudman för JO fungerar och kan utvecklas. Vi önskar
            även se en ambitionshöjning från riksdagens sida när det gäller
            att förmå JO att öka antalet inspektioner då dessa i dag minskar
            på grund av att prövningen av klagomålsärenden tar alltmer av
            JO:s resurser i anspråk. Sverigedemokraterna har därför anslagit
            medel för sådana inspektioner i sin budget för 2018 och 2019.
          </note>
          <note>
            Jag har också tagit mig an den här tegelstenen som jag håller
            i min hand, och det är glädjande att den är så lättläst och ger
            en bra inblick i vad som händer i Myndighetssverige. Jag har fastnat
            för några punkter som jag tycker är viktiga att ta upp.
          </note>
          <note>
            Det är av yttersta vikt att nämndemännen vid våra domstolar förstår
            att det är svenska lagar som ska följas. Domareden, som alla nämndemän
            måste svära, lyder inledningsvis: ” Jag N.N. lovar och försäkrar
            på heder och samvete, att jag vill och skall efter mitt bästa
            förstånd och samvete i alla domar rätt göra, ej mindre för den
            fattige än den rike, och döma efter Sveriges lag och laga stadgar
            . ”
          </note>
          <note>
            I det medialt omtalade fallet vid Solna ti ngsrätt som nämns
            i JO:s äm ­ betsberättelse efterföljdes inte detta, utan domskälens
            utformning var helt främmande för svenskt rättsväsen. I domskälen
            kunde vi läsa att måls ­ äganden kom från en dålig familj, att
            det inte är ovanligt att kvinnor ljuger om hot och våld och att
            kvinnan först skulle ta upp problemen med man ­ nens släkt. Det
            var domskäl som alltså är helt främmande för svenskt rätts ­ väsen.
          </note>
          <note>
            Rådmannen har fått ta emot kritik för att ett utkast till domskäl
            inte gicks igenom med nämndemännen innan domen expedierades. Vi
            delar JO:s uppfattning att detta bör vara rutin så att rådmannen
            kan påpeka för nämndemännen att domskälen strider mot vad som
            gäller i svensk rätt och vilka konsekvenser detta kan få.
          </note>
          <note>
            En annan viktig iakttagelse är de långa handläggningstiderna
            vid landets byggnadsnämnder. Som tidigare kommunpolitiker i byggnadsnämnden
            känner jag igen mig i detta. Land ska med lag byggas, men det
            är också mycket viktigt för samhället och den enskilde att handläggningen
            sker med den skyndsamhet som föreskrivs i förvaltningslagen.
          </note>
          <note>
            När det gäller utlämnandet av allmänna handlingar är det viktigt
            att myndighetsföreträdare har kunskap om innehållet i de egna
            rutinerna så att medborgarna snabbt kan få ta del av dessa och
            utan att sekretessbelagda uppgifter röjs.
          </note>
          <note>
            På socialförsäkringsområdet konstateras att antalet anmälningar
            har ökat för tredje året i rad. Långa handläggningstider vid Försäkringskassan
            är ett allt större problem, och det är bra att man kommer att
            återkomma till detta i ett framtida tillsynsärende.
          </note>
          <note>
            När det gäller LVM, lagen om vård av missbrukare , framfördes
            det allvarlig kritik mot att flera socialnämnder hade låtit bli
            att inleda en utredning för att klargöra om en missbrukare behövde
            tvångsvårdas. Lagen om vård av missbrukare är ofta det sista halmstrået
            som förtvivlade anhöriga har att hoppas på, och det är viktigt
            att kommunernas socialnämnder inte väntar med att använda detta.
          </note>
          <note>
            Vi noterar också att det pågår ett initiativärende gällande kommunernas
            handläggningstider när det gäller att bli beviljad LSS. Vi hoppas
            att detta leder till en förändring för de redan hårt prövade brukarna
            och deras anhöriga.
          </note>
          <note>
            Återigen har Utrikesdepartementet fått kritik för senfärdighet
            vid utlämnandet av allmänna handlingar, och vi får väl hoppas
            att Utrikesdepartementets åtgärdsförslag från 2018 äntligen kommer
            att ge resultat.
          </note>
          <note>
            (Applåder)
          </note>
          <note type="speaker">
            Anf. 17 JESSICA WETTERLING (V):
          </note>
          <note>
            Herr talman! Som ny i konstitutionsutskottet fick jag tidigt
            höra lovord om justiti eombudsmännens ämbetsberättelse. Jag får
            erkänna att jag kände mig en aning skeptisk från början, men jag
            inser att jag nu får sälla mig till hyllningskören. Sedan barnsben
            har jag haft ett stort förtroende för och stor tillit till våra
            myndigheter, till att Sverige är rättssäkert och till att det
            sociala skyddsnät som finns kommer att fånga upp mig om jag en
            dag sk ulle behöva det.
          </note>
          <note>
            En del kanske tror att en 791-sidig ämbetsberättelse från JO
            med granskningsutlåtanden som tar tempen på Myndighetssverige
            och de brister som funnits skulle få en sådan som jag att bli
            en aning dyster. Men det här är faktiskt väldigt intressant, lättläst
            och bra läsning s om visar den stora poängen med JO:s verksamhet.
            När myndigheter på något sätt inte fungerar som man förväntat
            sig kan man göra en JO-anmälan för att granska och låta JO se
            över hur saker och ting fungerar.
          </note>
          <note>
            Det främsta syftet med JO:s verksamhet är att främja rättssäkerheten.
            Utgångspunkten för JO:s verksamhet är den enskildes intresse av
            att bli föremål för en lagenlig och i övrigt korrekt behandling
            från myndigheternas sida.
          </note>
          <note>
            Det är utmärkt att j ustitieombudsmännen lyfter upp denna typ
            av frågor, och vi i utskottet förutsätter att regeringen och myndigheter
            ti ttar på de saker som inte fungerar och återkommer och vidtar
            åtgärder.
          </note>
          <note>
            Det finns några saker som jag särskilt vill lyfta fram i betänkande
            KU11.
          </note>
          <note>
            Det f ramkommer tydligt att personal inom vissa myndigheter,
            framför allt polisen, häktena, Kriminalvården och Kronofogden
            – myndigheter som har stora maktutövningsbefogenhe ter gentemot
            enskilda personer – i flera fall har behandlat personer på ett
            ovärdigt sätt. Det är helt oacceptabelt.
          </note>
          <note>
            Herr talman! Jag vill läsa ett utdrag från s . 13 i betänkandet
            och som särskilt har berört mig. Det är exempel på några av de
            brister som i dag fö rekommer. ” När det gäller omhändertagande
            och behandling av på ­ ver ­ kade personer anmärker Cecilia Renfors
            att hon under året haft flera ären ­ den som rört händelser där
            en intagen avlidit i samband med vistelsen i en polisarrest. De
            visar enligt hennes mening att det finns ett angeläget re ­ formbehov.
            Hon framhåller samtidigt att det inte i något av ärendena har
            slagits fast att bristerna har haft ett direkt samband med att
            de intagna av ­ led. I detta sammanhang lyfter Cecilia Renfors
            fram fyra ärenden. I två av ärendena kritiserade hon Polis myndigheten
            för brister i tillsynen där in ­ tagna avlidit i samband med vistelsen
            i arresten. Hon anser att dessa ären ­ den visar på de brister
            som finns i dagens ordning för att ta hand om mycket berusade
            personer och de svårigheter som finns att säkerställa nöd ­ vändig
            medicinsk tillsyn i polisarresterna. Personer som omhändertas
            för berusning bör enligt Cecilia Renfors inte förvaras i polisarrester
            utan i stäl ­ let komma under medicinsk övervakning. Mot den bakgrunden
            överläm ­ nade hon de två besluten till Regeringskansliet med
            stöd av 4 § i instruk ­ tionen. I ett annat ärende fick Polismyndigheten
            allvarlig kritik för bris ­ tande kontroll över tillgången till
            medicin för en person som skulle föras till ett behandlingshem.
            Personen avled under transporten i samband med vistelse i en polisarrest.
            Enligt Cecilia Renfors visar ärendet att det finns brister i de
            rutiner för skyddsvisitation och informationsöverföring som bör
            gälla när polisen ansvarar för transporter av personer med läkemedels
            ­ missbruk. I det fjärde ärendet kritiserades Polismyndigheten
            för att ha brustit i behandlingen av en kvinna som omhändertagits
            för berusning, bl.a. genom att inte låta henne bli undersökt av
            läkare, få en filt eller an ­ vända toalett. ”
          </note>
          <note>
            Det är ett ofantligt misslyckande att personer som bedöms oförmögna
            att ta hand om sig själva för stunden och därmed blir föremål
            för frihetsberövande och andra tvångsåtgärder avlider när de ska
            vara under samhällets beskydd. Respekt för individens värdighet,
            medborgerliga rättigheter och integritet ska alltid vara en självklarhet
            – även då.
          </note>
          <note>
            Till sist vill jag framhålla det viktiga arbete som JO gör genom
            sina inspektioner när man särskilt granskar olika verksamheter
            där det är störst risk att personer utsätts utan att ha vetskap
            om hur missförhållanden anmäls. Tack än en gång till JO för det
            viktiga arbete och de granskningar som ni bedriver.
          </note>
          <note>
            Jag yrkar bifall till utskottets förslag att lägga KU11 till
            handlingarna.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 14.)
          </note>
          <note>
            § 13 Nystart för en stärkt minoritetspolitik
          </note>
          <note>
            Konstitutionsutskottets betänkande 2018/19:KU13
          </note>
          <note>
            Nystart för en stärkt minoritetspolitik (skr. 2017/18:282)
          </note>
          <note>
            föredrogs.
          </note>
          <note type="speaker">
            Anf. 18 IDA KARKIAINEN (S):
          </note>
          <note>
            Herr talman! Strax före sommaruppehållet debatterade vi i den
            här kammaren regeringens proposition En stärkt minoritetspolitik
            . I den meddelade regeringen att den avsåg att återkomma med ytterligare
            förslag på området. Det har den nu gjort i form av skrivelsen
            Nystart för en stärkt minoritetspolitik , som är föremålet för
            denna debatt. Det kan vara värt för lyssnarna att notera att vi
            avser att återkomma med en större och bredare debatt på minoritetspolitikens
            område i vår då konstitutionsutskottet presenterar sitt betänkande
            om minoritetspolitik och går igenom alla minoritetspolitiska motioner.
          </note>
          <note>
            Herr talman! På söndag är det Förintelsens minnesdag. Det är
            74 år sedan människorna i koncentrationslägret Auschwitz befriades.
            Minnesdagen finns där som en stark påminnelse om vad som händer
            när nationalismen breder ut sig och begränsar vad ett land är
            till ett folk, en kultur och en identitet. Det är precis det som
            är begynnelsen till folkmord: exkludering, kategorisering och
            förtryck.
          </note>
          <note>
            Även vårt land har förtryckt urfolk och minoriteter. Vår historia
            innehåller både rasbiologi och tvångsassimilering. Och än i dag
            förtrycks minoriteter runt om i världen. De fördrivs från sina
            hem, koloniseras och mördas.
          </note>
          <note>
            Att ha en stark minoritetspolitik är därför en grund för en stark
            och välmående demokrati. V i noterar att detta adresseras i skrivelsen.
          </note>
          <note>
            Herr talman! Jag tror att jag aldrig tänkte särskilt mycket på
            Finland som ett annat land när jag var liten, trots att jag är
            född och uppvuxen i Haparanda, staden som ligger mitt i Bottenviksbågen
            och alldeles på na ­ tionsgränsen till Finland. Halva jag kommer
            från Finland, och nästan hela min släkt behärskar finska eller
            meänkieli.
          </note>
          <note>
            Hemma på gården pratade vi alltid om våra grannar, inte bara
            de som bodde nästgårds utan också våra grannar på andra sidan
            Torneälven. De var grannar som vi en gång i tiden delade gårdar
            och släkt med då älven inte utgjorde en nationsgräns. Men när
            jag blev äldre blev gränsen tydligare, framför allt för att jag
            aldrig har behärskat finskan då vi inte talade det hemma. Svenskan
            är inte heller jättestark i Torneå. Men tydligast blev det kanske
            när det var dags för landskamp i hockey mellan Sverige och Finland.
            Då gick det hett till.
          </note>
          <note>
            Jag minns när jag gick på högstadiet och en tv-kanal kom till
            Marie ­ lundsskolan där jag gick och gjorde ett reportage om modersmål.
            De ställ ­ de tio elever på rad, varav åtta stod ihop och två
            stod på kanten. De åtta som stod ihop hade finska som modersmål
            eller kunde prata finska. Jag och en till stod på kanten och representerade
            den andel som inte kunde finska.
          </note>
          <note>
            Haparanda är en speciell stad på det sättet. De som inte förstår
            finska är i minoritet, och de som förstår och pratar finska är
            i majoritet.
          </note>
          <note>
            Ni kan föreställa er vilken enorm rotlöshet det har skapat hos
            mig att inte kunna finska och att vara utanför. Jag trodde inte
            att jag skulle känna på det sättet när jag blev äldre.
          </note>
          <note>
            Varför talar jag om det här? Jo, därför att finska och meänkieli
            tillsammans med samiska, romska och jiddisch är minoritetsspråk
            i Sverige. Sedan den 1 januari 2010 finns det också en lag om
            nationella minoriteter och minoritetsspråk. Det är i språken som
            minoritetspolitiken och kulturen lever. Det är litteraturen, sagorna,
            sångerna, talesätten och berättelserna som skvallrar om vår historia.
            Att språken överlever är därför också en fråga om överlevnad för
            minoriteterna.
          </note>
          <note>
            I skrivelsen lyfter man fram flera saker som syftar till att
            stärka minoritetspolitiken ytterligare, bland annat när det gäller
            språk. Man vill ta fram ett handlingsprogram för att bevara språken
            och se över behovet av fler språkcentrum, som vi vet är starkt
            efterfrågat.
          </note>
          <note>
            Övriga förslag handlar om att tydliggöra styrningen och myndighetsstrukturen
            och se till att samordningen, uppföljningen och utvecklingen blir
            bättre. De handlar också om att se över hälso- och sjukvården
            för minoritetsgrupperna och behovet av kunskap om de nationella
            minoriteternas hälsosituation. Kompetensförsörjning tas också
            upp i skrivelsen som en viktig del vad gäller minoritetsspråkig
            personal inom både hälso- och sjukvården och skolan.
          </note>
          <note>
            Vi behöver också bli bättre på vår egen historia. Därför bedömer
            reger ­ ingen att kunskapen om och synligheten för de nationella
            minoriteterna behöver öka i samhället.
          </note>
          <note>
            Minoritetspolitiken är också en fråga om solidaritet. Vi i den
            här generationen måste se till att ta ansvar så att vi inte äventyrar
            kommande generationers möjligheter att tala sina förfäders språk.
            Mänskliga rättigheter är inget vi kan ta för givet utan något
            som vi behöver jobba aktivt med i varje generation. Minoritetspolitikens
            syfte måste därför vara att få de rötterna att växa igen, så att
            färre känner sig rotlösa. Därför välkomnar vi en nystart för en
            stärkt minoritetspolitik.
          </note>
          <note>
            Herr talman! Jag vill avsluta med att berätta en rolig historia.
            Landshövdingen och tidigare riksdagsmannen Ragnar Lassinantti
            skulle checka in på ett hotell i Malmö. Uppväxt i Tornedalen och
            med modersmålet meänkieli var Lassinantti, precis som jag och
            många andra tornedalingar, van vid att få frågor om var man kommer
            från och kommentarer kring om man inte är finsk eller tillhör
            Finland när man reser runt om i Sverige. Många kommenterar brytningen.
          </note>
          <note>
            Där på hotellet kommenterade receptionisten Ragnar Lassinanttis
            bostadsort som var Pello, vilket de som minns honom vet. Receptionisten
            frågade om han kom från Finland, varpå Ragnar Lassinantti snabbt
            replikerade: ”Till skillnad från Malmö har Pello alltid varit
            svenskt .”
          </note>
          <note>
            Jag yrkar bifall till att skrivelsen ska läggas till handlingarna.
          </note>
          <note>
            (Applåder)
          </note>
          <note type="speaker">
            Anf. 19 LOUISE MEIJER (M):
          </note>
          <note>
            Herr talman! Jag vill börja med att yrka bifall till att riksdagen
            lägger skrivelsen till handlingarna.
          </note>
          <note>
            Fru talman! Målet för minoritetspolitiken är att ge skydd för
            de natio ­ nella minoriteterna, att stärka deras möjlighet till
            inflytande och att stödja de historiska minoritetsspråken så att
            de hålls levande. Det övergripande målet har brutits ned i tre
            delområden: diskriminering och utsatthet, inflytande och delaktighet
            samt språk och kulturell identitet.
          </note>
          <note>
            I den skrivelse som konstitutionsutskottet föreslår ska läggas
            till handlingarna redovisar regeringen en nulägesbeskrivning av
            minoritetspolitiken. Regeringen konstaterar att det har skett
            en positiv utveckling på en övergripande nivå men att det finns
            stora skillnader i aktivitetsnivå mellan kommuner, landsting och
            förvaltningsområden.
          </note>
          <note>
            Det finns också skillnader i aktivitetsnivån mellan de tre delområden
            som minoritetspolitiken är nedbruten i. Regeringen framhåller
            bland annat behovet av ett långsiktigt arbete för de nationella
            minoriteternas språk och kultur och betydelsen av att öka kunskapen
            om och synligheten för de na ­ tionella minoriteterna i samhället.
          </note>
          <note>
            Fru talman! Sverige har fem nationella minoriteter: judar, romer,
            sverigefinnar, samer och tornedalingar. För dessa grupper är minoritetspolitiken
            mer än bara fina ord i skrivelser och utredningar. För dem är
            minoritetspolitiken på allvar.
          </note>
          <note>
            Jag vill på ett särskilt sätt uppmärksamma situationen för en
            av våra minoritetsgrupper, nämligen judarnas situation i Sverige
            i allmänhet och i Malmö i synnerhet. Som boende i Skåne är jag
            smärtsamt medveten om hur illa ställt det är i dagsläget i det
            socialdemokratiskt styrda Malmö. Ett slående exempel på allvaret
            i situationen inträffade våren 2010 då den judiska människorättsorganisationen
            Simon Wiesenthal Center varnade judar från att åka till Malmö.
            Det är en resevarning som fortfarande gäller för Sveriges tredje
            största stad.
          </note>
          <note>
            Kim Bodnia, mer känd som Martin Rohde i serien Bron , hoppade
            av serien. En av anledningarna var att Malmö är en osäker stad
            för judar. ”Det är inte säkert som jude där”, sa han till den
            israeliska nättidningen Walla.
          </note>
          <note>
            Fru talman! Listan kan göras lång.
          </note>
          <note>
             Den 9 december 2017 ropades under en demonstration flera hotfulla
            ramsor mot judar.
          </note>
          <note>
             Den 11 december 2017 hittades två misstänkta brandbomber vid
            den judiska församlingens lokaler i Malmö.
          </note>
          <note>
             Den 12 december 2017 bombhotades den judiska församlingen i
            Malmö.
          </note>
          <note>
            Om jag skulle rada upp alla brott med antisemitiska motiv skulle
            jag med råge överskrida min talartid. Låt mig därför sammanfatta
            det hela med att säga att judarnas situation i Malmö är en politisk
            skamfläck för Sverige. Det finns inga ord som tillräckligt kan
            uttrycka vilket politiskt och medmänskligt nederlag det är att
            vi tillåter att det finns en stad i Sverige där en av våra minoriteter
            knappt kan bo och leva och än mindre öppet uttrycka sin religiösa
            tillhörighet utan att mötas av hat och hot.
          </note>
          <note>
            Den judiska församlingen i Malmö har funnits sedan slutet av
            1800-talet. Församlingen är en självklar del av staden men hotas
            nu av en snabbt växande antisemitism. Det är ett problem som alldeles
            för många under alldeles för lång tid har tagit alldeles för lätt
            på.
          </note>
          <note>
            Fru talman! Jag har ingen kritik i sak att rikta mot det dokument
            som vi nu debatterar. Det är fullt av goda intentioner som vi
            moderater står bakom. Men jag vill vara tydlig på en punkt. Den
            judiska minoriteten i Malmö behöver inte fler statligt producerade
            dokument med fina ord. Om det hade varit lösningen på problemet
            hade problemet varit löst för länge sedan.
          </note>
          <note>
            Det som nu behövs är handling. Säkerheten för trossamfunden måste
            höjas, fler poliser måste synas på Malmös gator och straffen för
            våldsverkarna måste skärpas. Ett fritt och öppet samhälle kräver
            en fungerande rättsstat. Det är när rättsstaten undergrävs som
            minoriteterna blir lidande. Det är precis vad som har hänt i Malmö.
          </note>
          <note>
            (Applåder)
          </note>
          <note type="speaker">
            Anf. 20 JESSICA WETTERLING (V):
          </note>
          <note>
            Fru talman! I regeringens skrivelse Nystart för en stärkt minoritetspolitik
            ges en översiktlig bild av minoritetspolitikens nuläge och det
            arbete som återstår för att de nationella minoriteternas rättigheter
            ska stärkas och säkerställas.
          </note>
          <note>
            Den svenska statens behandling av de nationella minoriteterna
            är ingen stolt historia. Sveriges minoritetspolitik har historiskt
            baserats på statens slutsatser om vilka behov urfolk och nationella
            minoriteter haft. Politiken har utformats utan delaktighet, och
            utformningen av dagens lagstiftning utgör alltför ofta inget undantag.
          </note>
          <note>
            Skrivelsen innehåller många vackra ord. Vikten av delaktighet,
            självbestämmande och inflytande nämns liksom att ett helhetsgrepp
            för stärkt minoritetspolitik behövs och att en kunskapshöjning
            behöver ske. Det konstateras att en bättre samverkan behövs liksom
            även ett mer systematiskt arbetssätt, bättre uppföljning, stärkt
            samordning och likvärdiga villkor för deltagande i samråd. Det
            konstateras vidare att skillnaderna är stora mellan kommuner och
            landsting inom och utom förvaltningsområdena. Kort sagt återstår
            många utmaningar.
          </note>
          <note>
            Jag bestrider inget av detta, men jag ser fram emot och hoppas
            på mer konkreta förslag framöver för att en stärkt minoritetspolitik
            även i praktik och handling ska säkerställas.
          </note>
          <note>
            Jag noterar även att den särskilda ställning som samer har i
            egenskap av att vara ett urfolk inte uppmärksammas någonstans
            i skrivelsen. Jag och Vänsterpartiet anser att en översyn bör
            göras där samernas särställning som urfolk är utgångspunkt. Det
            var därför positivt att stat s minister Stefan Löfven i regeringsförklaringen
            benämnde samerna som ”urfolket samer ­ na”.
          </note>
          <note>
            Fru talman! Det finns ett antal lite mer konkreta förslag i skrivelsen,
            exempelvis gällande höjt organisationsstöd. Det ser vi mycket
            positivt på.
          </note>
          <note>
            Fru talman! För två dagar sedan stod statsminister Stefan Löfven
            i denna talarstol och läste upp regeringsförklaringen. Efter drygt
            fyra månader har Sverige en regering igen. Därför vill jag ta
            tillfället i akt att ge ett medskick till den nytillträdda kulturministern
            Amanda Lind som ansvarar för minoritetspolitiken. Ratificera ILO
            169, konventionen om ursprungsfolk! Det är hög tid, och det skulle
            visa att de vackra ord som sägs i debatterna om urfolk och värnandet
            av dessa motsvaras av aktiv handling.
          </note>
          <note>
            Det är just detta som krävs framöver – mer aktiv handling och
            färre vackra ord – om man menar allvar med att man önskar en nystart
            för en stärkt minoritetspolitik.
          </note>
          <note>
            Med det medskicket yrkar jag bifall till utskottets förslag.
          </note>
          <note type="speaker">
            Anf. 21 BENGT ELIASSON (L):
          </note>
          <note>
            Fru talman! Jag vill på sedvanligt sätt börja med att yrka bifall
            till förslaget om att skrivelsen KU13 läggs till handlingarna.
          </note>
          <note>
            Jag vill inledningsvis tacka Ida Karkiainen för en berättelse
            och beskrivning av vad delaktighet och utanförskap handlar om
            i ljuset av minoritetspolitik. Jag vill också rikta ett tack till
            Louise Meijers mycket brinnande försvar av mänskliga rättigheter
            i inte minst Malmö som ger en mörkare bild av hur det går när
            ett samhälle inte förmår att ta hand om en utsatt del av befolkningen.
          </note>
          <note>
            Fru talman! Sverige har alltid varit ett land med etnisk mångfald
            och många språk. Den som tillhör en nationell minoritet har rätt
            till sitt språk och rätt att vara delaktig i sin kultur. Fördomar
            mot judar, romer, samer och andra minoriteter måste bekämpas kraftfullt
            varje dag, och mer än i vackra ord – även i handling.
          </note>
          <note>
            Samiska och finska har, som föregående talare påpekat, talats
            i Sverige lika länge som svenska språket, i vissa delar längre.
            De romska och judiska grupperna har funnits här i många hundra
            år. Men fram till våra dagar har de nationella minoriteterna osynliggjorts.
            Minoritetspolitik handlar om att stärka individens rätt att använda
            sitt språk, leva sitt liv och vara delaktig i sin kultur och i
            det svenska samhället på sina villkor.
          </note>
          <note>
            Fru talman! För att minoritetsspråken ska kunna föras vidare
            till nästa generation behövs bättre tillgång till förskola på
            minoritetsspråk, liksom modersmålsstöd och modersmålsundervisning.
            Nya former av undervisning på minoritetsspråk behöver därför utvecklas
            och möjligheten till tvåspråkig undervisning underlättas. Till
            exempel skulle finska eller andra minoritetsspråk kunna bli valbart
            ämne i moderna språk på de orter där man talar båda språken. Jag
            tycker att Idas berättelse pekar på vilket värde detta hade gett
            i hennes barndom om det hade varit möjligt.
          </note>
          <note>
            Varför pekar jag då på detta? Jo, för att det är detta som minoritetspolitik
            handlar om, fru talman. När vi nu debatterar skrivelsen tar jag
            tillfället i akt att peka på vad vi vill framåt.
          </note>
          <note>
            En annan viktig del av minoritetspolitiken är de så kallade förvaltningsområdena
            för samiska, finska och meänkieli. I dessa områden har de enskilda
            större rätt att få tillgång till förskola och äldreomsorg på sitt
            minoritetsspråk och att använda sitt eget språk i kontakt med
            myndigheter, kommuner, landsting och regioner. Liberalerna har
            sett till att förvaltningsområdena i dag täcker en mycket större
            del av Sverige. Vi vill också att de fortsätter att utökas. Även
            i äldreomsorgen är minoritetsspråken extra viktiga.
          </note>
          <note>
            Samer, sverigefinnar, tornedalingar, romer och judar har utvecklat
            sina kulturer på svensk mark under mycket lång tid, i en del fall
            som sagt mycket längre än majoritetsbefolkningen. Jag och vi liberaler
            vill att detta ska synliggöras ännu tydligare genom att de nationella
            minoriteterna och minoritetsspråken också nämns i grundlagen.
            På så vis skulle man skapa garantier för att ändringar av minoritetspolitiken
            föregås av betydande betänketid och stor noggrannhet. Det här
            är viktigt.
          </note>
          <note>
            I skrivelsen ger regeringen en lägesbild av minoritetspolitiken.
            Reger ­ ingen framhåller bland annat behovet av ett långsiktigt
            arbete för de natio ­ nella minoriteternas språk och kultur och
            betydelsen av att öka kunskapen om och synliggöra de nationella
            minoriteterna i samhället. Liberalerna väl ­ komnar redogörelsen
            och det viktiga arbete som beskrivs. Vi förutsätter att det fortsätter
            framåt och intensifieras för att ännu mer tydliggöra vikten av
            en stark minoritetspolitik och synliggöra de här grupperna.
          </note>
          <note>
            (Applåder)
          </note>
          <note type="speaker">
            Anf. 22 JONAS ERIKSSON (MP):
          </note>
          <note>
            Fru talman! Vi har skrivelsen framför oss. Det är alltså en översiktlig
            redovisning av nuläget inom minoritetspolitiken. I skrivelsen
            konstaterar regeringen att mer behöver göras för att efterlevnaden
            av de nationella minoriteternas rättigheter ska säkerställas.
            Jag är en av dem som instämmer i detta.
          </note>
          <note>
            Styrningen av myndigheterna behöver utvecklas. Bättre uppföljning
            behöver göras, likaså långsiktigt och utvecklat arbete för att
            stödja språk och kultur. Minoritetsfolkens hälsosituation och
            hur hälso- och sjukvården svarar upp mot denna behöver också tydligare
            sättas i fokus. Synligheten för och kunskapen om de nationella
            minoriteterna måste öka i samhället.
          </note>
          <note>
            Jag välkomnar därför att regeringen i skrivelsen anger att man
            avser att tillsätta en utredning om den fortsatta myndighetsstrukturen
            för samordning, utveckling och uppföljning. Jag välkomnar också
            att regeringen aviserar ett handlingsprogram för de nationella
            minoritetsspråkens bevarande och en utredning om hur ett språkcentrum
            ska inrättas och organiseras.
          </note>
          <note>
            Som flera andra nämnt uttryckte statsministern i regeringsförklaringen
            att urfolket samernas självbestämmande och inflytande ska stärkas.
            Det är bra. En oberoende institution för mänskliga rättigheter
            ska inrättas. Statsministern nämnde också i regeringsförklaringen
            att arbetet med den natio ­ nella planen mot rasism ska fortsätta
            och att främlingsfientliga hatbrott mot minoriteter ska motverkas
            med kraft.
          </note>
          <note>
            Precis som flera tidigare talare lyft fram måste orden omsättas
            i praktisk handling. Skrivelsen ger exempel på några av de åtgärder
            som reger ­ ingen avser att vidta, och det är behövligt.
          </note>
          <note>
            Från Miljöpartiets sida ser jag fram emot att vi nu under mandatperio
            ­ den ska få till en konsultationsordning när det gäller det samiska
            inflyt ­ andet, att vi ska få till en samisk sanningskommission
            och att arbetet med den nordiska samekonventionen ska fortsätta.
          </note>
          <note>
            Jag vill också passa på att nämna att Miljöpartiet har bjudit
            in till ett samepolitiskt seminarium i morgon för riksdagsledamöter.
            Jag hoppas att så många som möjligt av KU:s ledamöter och andra
            intresserade ledamöter har möjlighet att delta. Det här arbetet
            är viktigt för alla minoriteter. I morgon har vi fokus på just
            samerna.
          </note>
          <note>
            Fru talman! Jag yrkar bifall till förslaget i utskottets betänkande
            om att lägga skrivelsen till handlingarna.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 14 .)
          </note>
          <note>
            Ajournering
          </note>
          <note>
            Kammaren beslutade kl. 11.17 på förslag av tredje vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 14 Beslut om ärenden som slutdebatterats vid dagens sammanträde
          </note>
          <note>
            KU11 Justitieombudsmännens ämbetsberättelse
          </note>
          <note>
            Kammaren biföll utskottets förslag.
          </note>
          <note>
            KU13 Nystart för en stärkt minoritetspolitik
          </note>
          <note>
            Kammaren biföll utskottets förslag.
          </note>
          <note>
            § 15 Kammaren åtskildes kl. 16.00 .
          </note>
          <note>
            Sammanträdet leddes
          </note>
          <note>
            av talmannen från dess början till och med § 13 anf. 19 (delvis)
            och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            ANNA ASPEGREN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om återtagande av plats i riksdagen
          </note>
          <note>
            § 2 Anmälan om ersättare för statsråd
          </note>
          <note>
            § 3 Ansökan om ledighet
          </note>
          <note>
            § 4 Anmälan om ersättare
          </note>
          <note>
            § 5 Avsägelser
          </note>
          <note>
            § 6 Anmälan om kompletteringsval
          </note>
          <note>
            § 7 Meddelande om frågestund
          </note>
          <note>
            § 8 Anmälan om granskningsrapport
          </note>
          <note>
            § 9 Ärenden för hänvisning till utskott
          </note>
          <note>
            § 10 Uppföljning av riksdagens tillämpning av subsidiaritetsprincipen
          </note>
          <note>
            Konstitutionsutskottets betänkande 2018/19:KU5
          </note>
          <note>
            Anf. 1 ERIK EZELIUS (S)
          </note>
          <note>
            Anf. 2 ERIK OTTOSON (M)
          </note>
          <note>
            Anf. 3 PATRICK RESLOW (SD)
          </note>
          <note>
            § 11 Granskning av statsrådens tjänsteutövning och regeringsärendenas
            handläggning
          </note>
          <note>
            Konstitutionsutskottets betänkande 2018/19:KU10
          </note>
          <note>
            Anf. 4 HANS EKSTRÖM (S)
          </note>
          <note>
            Anf. 5 IDA DROUGGE (M)
          </note>
          <note>
            Anf. 6 MIKAEL STRANDMAN (SD)
          </note>
          <note>
            Anf. 7 MIA SYDOW MÖLLEBY (V)
          </note>
          <note>
            Anf. 8 TUVE SKÅNBERG (KD)
          </note>
          <note>
            Anf. 9 BENGT ELIASSON (L)
          </note>
          <note>
            Anf. 10 IDA KARKIAINEN (S)
          </note>
          <note>
            Anf. 11 LOUISE MEIJER (M)
          </note>
          <note>
            Anf. 12 ERIK EZELIUS (S)
          </note>
          <note>
            Anf. 13 JOHN WIDEGREN (M)
          </note>
          <note>
            § 12 Justitieombudsmännens ämbetsberättelse
          </note>
          <note>
            Konstitutionsutskottets betänkande 2018/19:KU11
          </note>
          <note>
            Anf. 14 IDA KARKIAINEN (S)
          </note>
          <note>
            Anf. 15 ERIK OTTOSON (M)
          </note>
          <note>
            Anf. 16 MIKAEL STRANDMAN (SD)
          </note>
          <note>
            Anf. 17 JESSICA WETTERLING (V)
          </note>
          <note>
            (Beslut fattades under § 14.)
          </note>
          <note>
            § 13 Nystart för en stärkt minoritetspolitik
          </note>
          <note>
            Konstitutionsutskottets betänkande 2018/19:KU13
          </note>
          <note>
            Anf. 18 IDA KARKIAINEN (S)
          </note>
          <note>
            Anf. 19 LOUISE MEIJER (M)
          </note>
          <note>
            Anf. 20 JESSICA WETTERLING (V)
          </note>
          <note>
            Anf. 21 BENGT ELIASSON (L)
          </note>
          <note>
            Anf. 22 JONAS ERIKSSON (MP)
          </note>
          <note>
            (Beslut fattades under § 14.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 14 Beslut om ärenden som slutdebatterats vid dagens sammanträde
          </note>
          <note>
            KU11 Justitieombudsmännens ämbetsberättelse
          </note>
          <note>
            KU13 Nystart för en stärkt minoritetspolitik
          </note>
          <note>
            § 15 Kammaren åtskildes kl. 16.00.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
