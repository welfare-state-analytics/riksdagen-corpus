<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--108</head>
          <docDate when="2019-06-19 00:00:00">2019-06-19 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 29 maj justerades.
          </note>
          <note>
            § 2 Anmälan om återtagande av plats i riksdagen
          </note>
          <note>
            Talmannen meddelade att Johan Hedin (C) skulle återta sin plats
            i riksdagen från och med den 20 juni, varigenom uppdraget som
            ersättare skulle upphöra för Abir Al-Sahlani (C).
          </note>
          <note>
            § 3 Avsägelser
          </note>
          <note>
            Talmannen meddelade
          </note>
          <note>
            att Josef Fransson (SD) avsagt sig uppdraget som ledamot i försvarsutskottet,
          </note>
          <note>
            att Jörgen Warborn (M) avsagt sig uppdraget som ledamot i Europarådets
            svenska delegation och
          </note>
          <note>
            att Annicka Engblom (M) avsagt sig uppdraget som suppleant i
            Europarådets svenska delegation.
          </note>
          <note>
            Kammaren biföll dessa avsägelser.
          </note>
          <note>
            § 4 Anmälan om kompletteringsval
          </note>
          <note>
            Talmannen meddelade
          </note>
          <note>
            att Moderaternas riksdagsgrupp anmält Annicka Engblom som ledamot
            i Europarådets svenska delegation och Arin Karapet som suppleant
            i Europarådets svenska delegation samt
          </note>
          <note>
            att Sverigedemokraternas riksdagsgrupp anmält Sven-Olof Sällström
            som ledamot i försvarsutskottet.
          </note>
          <note>
            Talmannen förklarade valda till
          </note>
          <note>
            ledamot i försvarsutskottet
          </note>
          <note>
            Sven-Olof Sällström (SD)
          </note>
          <note>
            ledamot i Europarådets svenska delegation
          </note>
          <note>
            Annicka Engblom (M)
          </note>
          <note>
            suppleant i Europarådets svenska delegation
          </note>
          <note>
            Arin Karapet (M)
          </note>
          <note>
            § 5 Utökning av antalet suppleanter
          </note>
          <note>
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i socialförsäkringsutskottet
            skulle utökas från 30 till 31.
          </note>
          <note>
            Kammaren medgav denna utökning.
          </note>
          <note>
            § 6 Val av extra suppleant
          </note>
          <note>
            Val av extra suppleant i socialförsäkringsutskottet företogs.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i socialförsäkringsutskottet
          </note>
          <note>
            Ida Gabrielsson (V)
          </note>
          <note>
            § 7 Meddelande om återrapportering från Europeiska rådets möte
          </note>
          <note>
            Talmannen meddelade att måndagen den 24 juni kl. 15.00 skulle
            återrapportering från Europeiska rådets möte den 20–21 juni äga
            rum.
          </note>
          <note>
            § 8 Anmälan om avskrivning av proposition
          </note>
          <note>
            Talmannen meddelade att han den 18 juni avskrivit prop. 2017/18:285
            Avtal om politisk dialog om samarbete mellan Europeiska unionen
            och dess medlemsstater, å ena sidan, och Republiken Kuba, å andra
            sidan samt de med anledning av propositionen väckta motionerna
            2018/19:43 och 67.
          </note>
          <note>
            § 9 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2018/19:259
          </note>
          <note>
            Till riksdagen
          </note>
          <note>
            Interpellation 2018/19: 259 Lagföring av IS-medlemmar
          </note>
          <note>
            av Mikael Oscarsson (KD)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Interpellationen kommer att besvaras den 24 juni.
          </note>
          <note>
            Stockholm den 31 maj 2019
          </note>
          <note>
            Justitiedepartementet
          </note>
          <note>
            Mikael Damberg (S)
          </note>
          <note>
            Enligt uppdrag
          </note>
          <note>
            Johan Danelius
          </note>
          <note>
            Expeditionsschef
          </note>
          <note>
            Interpellation 2018/19:274
          </note>
          <note>
            Till riksdagen
          </note>
          <note>
            Interpellation 2018/19:274 Försäljning av sälprodukter
          </note>
          <note>
            av Runar Filper (SD)
          </note>
          <note>
            Interpellationen kommer att besvaras torsdagen den 22 augusti
            2019.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Stockholm den 11 juni 2019
          </note>
          <note>
            Näringsdepartementet
          </note>
          <note>
            Jennie Nilsson (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            § 10 Anmälan om granskningsrapport
          </note>
          <note>
            Talmannen anmälde att följande granskningsrapport hade kommit
            in från Riksrevisionen och överlämnats till civilutskottet:
          </note>
          <note>
            RiR 2019:20 Stödet till kommuner för ökat bostadsbyggande
          </note>
          <note>
            § 11 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelser
          </note>
          <note>
            2018/19:123 och 140 till näringsutskottet
          </note>
          <note>
            2018/19:144 till utbildningsutskottet
          </note>
          <note>
            2018/19:152 till civilutskottet
          </note>
          <note>
            2018/19:153 till näringsutskottet
          </note>
          <note>
            § 12 Riksrevisionens rapport om jämställdhetsintegrering av integrationspolitiken
          </note>
          <note>
            Arbetsmarknadsutskottets betänkande 2018/19:AU14
          </note>
          <note>
            Riksrevisionens rapport om jämställdhetsintegrering av integrationspolitiken
            (skr. 2018/19:97)
          </note>
          <note>
            föredrogs.
          </note>
          <note type="speaker">
            Anf. 1 PATRIK BJÖRCK (S):
          </note>
          <note>
            Herr talman! Riksrevisionen har inkommit med en rapport om jämställdhetsintegrering
            och integrationspolitiken. Och regeringen har besvarat den i sin
            skrivelse. Regeringen ser väldigt positivt på Riksrevisionens
            arbete och anser att man med ledning av förslagen i rapporten
            kan ytterligare förstärka och förbättra sitt arbete.
          </note>
          <note>
            Vi socialdemokrater i utskottet tycker att regeringens reaktion
            på rapporten är positiv och att man tar det till sig på ett bra
            sätt.
          </note>
          <note>
            När det gäller Riksrevisionens synpunkter vill vi särskilt peka
            på att de ser en förbättring i fråga om hur man rapporterar och
            i olika material, till exempel i finansplaner och den ekonomiska
            politiken, anger ett jämställdhetsperspektiv. Det har blivit bättre
            sedan den socialdemokratiska och miljöpartistiska regeringen tillträdde.
            Det finns en progression i det arbetet, även om det naturligtvis,
            precis som Riksrevisionen mycket riktigt påpekar, kan bli ännu
            bättre. Men det är något som vi ser positivt på.
          </note>
          <note>
            Det finns anledning att påpeka att regeringen tar de här frågorna
            på väldigt stort allvar. Man satsar hårt för att lyfta upp frågorna
            och driva dem framåt. Vår uppfattning är att det med anledning
            av detta skulle räcka att lägga rapporten till handlingarna. Det
            är som sagt ett positivt bemötande. Men Liberalerna har inkommit
            med en motion. De vill tillföra jämställdhetspolitiska mål med
            anledning av rapporten.
          </note>
          <note>
            Vi socialdemokrater tycker inte att det är nödvändigt. Vi har
            därför en reservation i betänkandet. Jag vill yrka bifall till
            vår S-V-MP-reservation.
          </note>
          <note>
            I övrigt kan det inte nog understrykas hur viktigt det här arbetet
            är. Vi är väldigt positiva till att det förs fram.
          </note>
          <note type="speaker">
            Anf. 2 CICZIE WEIDBY (V):
          </note>
          <note>
            Herr talman! Vi ska nu diskutera en rapport från Riksrevisionen
            som heter något så tungvrickande som Jämställdhetsintegrering
            av integra ­ tionspolitiken – ett outnyttjat verktyg . I den rapporteras
            att målet för inte ­ grationspolitiken är lika rättigheter, skyldigheter
            och möjligheter för alla, oavsett etnisk och kulturell bakgrund.
          </note>
          <note>
            Enligt de jämställdhetspolitiska målen ska kvinnor och män ha
            samma makt att forma samhället och sina egna liv. Ett delmål är
            att kvinnor och män ska ha samma möjligheter och villkor i fråga
            om betalt arbete som ger ekonomisk självständighet livet ut.
          </note>
          <note>
            Herr talman! Trots detta är utrikes födda kvinnors deltagande
            på arbetsmarknaden väsentligt lägre än både inrikes födda kvinnors
            och utrikes samt inrikes födda mäns. Riksrevisionen konstaterade
            2015 att trots att regeringens etableringsreform bland annat syftade
            till att öka förutsättningarna för kvinnors deltagande i arbetsmarknadsrelaterade
            insatser hade detta inte kommit till stånd i någon större utsträckning.
            Dessutom bedömde OECD 2016 att Sverige behöver utveckla insatser
            för att utrikes födda kvinnor i större utsträckning ska etableras
            på arbetsmarknaden.
          </note>
          <note>
            Vad blev då resultatet av granskningen, herr talman? Jo, även
            om integrationen varit ett högt prioriterat område och kunskap
            om stora könsskillnader funnits länge visar Riksrevisionen att
            de granskade dokumenten inte i tillräcklig utsträckning har jämställdhetsintegrerats.
          </note>
          <note>
            Trots att jämställdhetsintegrering har varit den huvudsakliga
            strategin för att genomföra jämställdhetspolitiken sedan 1994
            kan Riksrevisionen konstatera att regeringen först från 2015,
            framför allt i finansplaner och riktlinjer för den ekonomiska
            politiken, anger att ett jämställdhetsperspektiv ska genomsyra
            all regeringens politik. Detta skifte märks också i styrningen
            av Arbetsförmedlingen, där regeringen bland annat återinför krav
            på att verksamheten ska utformas så att den främjar mångfald och
            jämställdhet.
          </note>
          <note>
            I regeringens avsnitt om integration respektive arbetsmarknad
            i budgetpropositionerna har man kommit olika långt med att jämställdhetsintegrera
            beskrivningarna, analysen och de framåtsyftande delarna. Från
            2015 har regeringen i större utsträckning tagit hänsyn till kön
            i sina beskrivningar, identifierade utmaningar och ambitioner.
            Men trots att beskrivningarna ofta visar på stora könsskillnader
            lämnas de även efter 2015 i stor utsträckning utan någon förklarande
            analys.
          </note>
          <note>
            Däremot anger regeringen i de allra flesta granskade dokument
            riskfaktorer för svag integration och arbetsmarknadsförankring.
            Det handlar till exempel om kort utbildning, svaga kunskaper i
            svenska språket, bristande jobbrelaterade nätverk, födelseregion
            eller funktionsnedsättning. Men det saknas analys av dessa faktorers
            betydelse för att förklara könsskillnader med arbetsmarknadsanknytning.
            Med undantag för de senaste åren har det saknats analys av om
            det finns ytterligare förklaringar till könsskillnader som till
            exempel det faktum att kvinnor tar ett större omsorgsansvar, könsnormer
            och könsstereotyper.
          </note>
          <note>
            Riksrevisionens bedömning är att de granskade dokumenten inte
            i tillräcklig utsträckning har jämställdhetsintegrerats. Det har
            under de senaste åren skett en positiv utveckling, men det behövs
            mer analys av könsskillnadernas orsaker för att man ska kunna
            utveckla politiken. Även arbetsmarknadspolitiken behöver redovisas
            och analyseras så att det är möjligt att följa hur politiken faller
            ut för utrikes födda kvinnor och män även när de inte längre definieras
            som nyanlända.
          </note>
          <note>
            Liberalerna med kompisar vill införa ett nytt delmål i målstrukturen
            för jämställdhetspolitiken. Det gör de bland annat genom att lägga
            till ett ord: ”Kvinnor och män, flickor och pojkar som invandrar
            ska mötas av samma förväntningar på alla områden i det svenska
            samhället och ha samma rättigheter och möjligheter att skapa sig
            ett självständigt liv i Sverige.” En undrar ju varför det är så
            viktigt att lägga till ordet ”invandrar”. När man säger ”kvinnor
            och män, flickor och pojkar” innefattar det alla. Det är som om
            det skulle råda fullständig jämställdhet bland alla svenskfödda.
          </note>
          <note>
            Herr talman! Vänsterpartiet vill ha ett samhälle för alla, inte
            för bara några få. Det kräver en politik som ger alla oavsett
            bakgrund, religion, hudfärg, kön eller sexualitet samma möjligheter
            och samma rätt till god utbildning, arbete och bostad. För Vänsterpartiet
            innebär integration att föra en inkluderande politik som lägger
            grunden för ett mer jämställt och jämlikt samhälle.
          </note>
          <note>
            Ett väl fungerande flyktingmottagande är en viktig del i en politik
            för inkludering och etablering. Mottagandet av människor på flykt
            ska från asylprocessen till boendesituationen och etableringen
            i samhället präglas av att den enskilda människans rättigheter
            står i centrum. Den generella välfärden är central för att upprätthålla
            de rättigheter som det är vår skyldighet att värna. Vi menar att
            inkluderingsarbetet måste inledas dag ett, direkt efter ankomsten
            till Sverige.
          </note>
          <note>
            Det ska bli lättare att komma in på arbetsmarknaden och skaffa
            sig en utbildning för dem som nyligen har kommit till Sverige.
            En nyckel är språkundervisningen. De elever som i dag går på gymnasiets
            introduk ­ tionsprogram ska få de bästa förutsättningarna att
            både lära sig ett nytt språk och l äsa in grundskolan på kort
            tid.
          </note>
          <note>
            Vi i Vänsterpartiet vill att kvinnor ska ha samma möjligheter
            som män att arbeta. Vi har en rad förslag för att göra det möjligt.
            De tre viktigaste är satsningar på äldreomsorgen, satsningar på
            barnomsorgen och en jämställd föräldraförsäkring. Det ska inte
            vara en ekonomisk förlust att vara kvinna.
          </note>
          <note>
            Om kvinnor förvärvsarbetade i samma utsträckning som män skulle
            sysselsättningen bland kvinnor öka med 250 000 heltidstjänster.
            Det skulle även ha stor betydelse för samhällsekonomin och stärka
            de offentliga finanserna.
          </note>
          <note>
            Herr talman! Vi i Vänsterpartiet föreslog i vår vårbudgetmotion
            en stor satsning på mer personal och utbildning inom äldreomsorgen.
            Vi vet att de flesta anhörigvårdare är kvinnor. Därför är satsningar
            på äldreomsorgen särskilt betydelsefulla för att öka kvinnors
            möjligheter att arbeta.
          </note>
          <note>
            Vänsterpartiet vill också att en jämställdhetskommission ska
            tillsättas där syftet är att öka kvinnors sysselsättningsgrad
            och ge kvinnor samma tillträde till arbetsmarknaden som män.
          </note>
          <note>
            Med det sagt, herr talman, vill jag yrka bifall till reservationen.
            Jag önskar alla en jättetrevlig sommar.
          </note>
          <note>
            Anf. 3 LEILA ALI-ELMI (MP):
          </note>
          <note>
            Herr talman! I dag diskuterar vi Riksrevisionens rapport om jämställdhetsintegrering.
            Rapporten konstaterar att jämställdhetsintegreringen har blivit
            betydligt bättre sedan S-MP-regeringen tillträdde. Men det finns
            fortfarande mycket arbete kvar.
          </note>
          <note>
            Utrikes födda kvinnor ska ha lika tillgång till arbetsmarknaden
            som alla andra. Jag kan inget annat än hålla med om Riksrevisionens
            granskning. Vi behöver bli bättre på att jämställdhetsintegrera
            integrationspolitiken och att ta itu med könsskillnaderna på djupet.
            En djupgående jämställdhetsintegrering är ett sätt att motverka
            strukturer som leder till att kvinnor missgynnas på arbetsmarknaden.
          </note>
          <note>
            Enligt Riksrevisionens rapport hade utrikes födda kvinnor i Sverige
            fram till 80-talet en högre sysselsättningsnivå än inrikes födda
            kvinnor. Vissa skulle bli förvånade över denna information eftersom
            situationen i dag är den motsatta. Denna utveckling visar flera
            saker. Framför allt visar den att situationen vi har i dag inte
            är skriven i sten utan är föränderlig. Det är inte en naturlag
            att utrikes födda kvinnor ska ha en svag ställning på arbetsmarknaden.
          </note>
          <note>
            Det visar också att de människor – de kvinnor – som kommer till
            Sverige är en heterogen grupp. Det är människor med olika bakgrund,
            förutsättningar och drömmar. De kvinnor som kom till Sverige fram
            till och med 80-talet hade en annan arbetslivserfarenhet och utbildning
            än vissa av de kvinnor som kommit till Sverige de senaste åren.
            Därför behöver de också olika slags stöd. Vi kan inte ha likformade
            kollektiva lösningar på komplexa individuella problem. Det missgynnar
            dem med sämst förutsättningar på arbetsmarknaden men också dem
            som vill och kan integreras snabbare.
          </note>
          <note>
            Regeringen har redan gjort mycket inom etableringsområdet. Etableringstiden
            har halverats. Det är en stor framgång. I dag har utrikes födda
            kvinnor som bor i Sverige samma sysselsättningsgrad som kvinnor
            inom EU generellt. Men vi nöjer oss inte förrän klyftan mellan
            utrikes och inrikes födda försvunnit. Vi behöver nu en verklig
            feministisk etableringspolitik, där vi tar hänsyn till olika maktstrukturer
            både i hemmet och i det offentliga rummet.
          </note>
          <note>
            Kvinnor har i decennier missgynnats på arbetsmarknaden för att
            de i större utsträckning tar hand om familjen, barnen och hemmet.
            Men det här är begränsningar som är skapade. Det är inte naturlagar.
            Vi måste bekämpa patriarkala strukturer som hindrar kvinnor från
            att delta på arbetsmarknaden på lika villkor. Alla gynnas av detta.
            Och det handlar inte bara om ekonomi. När båda föräldrarna har
            möjlighet att arbeta utanför hemmet blir deras relation mer jämställd.
          </note>
          <note>
            Januariavtalet lyfter upp frågan om integration och betonar att
            det behövs ett tydligt jämställdhetsperspektiv i alla etableringsåtgärder.
            Det står bland annat att även föräldralediga måste få lära sig
            svenska. En aktiv föräldraledighet är ett sätt att stärka kvinnors
            etablering på arbetsmarknaden.
          </note>
          <note>
            Detta är bra. Men Miljöpartiet vill gå ett steg längre. Vi vill
            införa en tredelad föräldraförsäkring och öronmärka föräldradagarna
            så att minst en tredjedel används av vardera föräldern. Miljöpartiet
            vill att alla barn ska få växa upp med båda sina föräldrar. Statistiken
            visar att fler pappamånader leder till att fler pappor stannar
            hemma och tar större ansvar för hushållsarbetet. Fler pappamånader
            minskar även förväntningar från samhället och arbetsgivaren att
            mammorna ska stanna hemma längre. Ett jämställt föräldraskap är
            den mest effektiva åtgärden för att komma till rätta med ojämlikheter
            mellan män och kvinnor. Det här gäller både inrikes och utrikes
            födda föräldrar.
          </note>
          <note>
            Jämställdhet är en prioritering för den här regeringen. Det är
            en självklar del i all vår politik. Regeringen ändrade nyligen
            Arbetsförmedlingens regleringsbrev och gav 300 miljoner mer till
            arbetsmarknadspolitiska insatser för att få utrikes födda kvinnor
            i arbete. Det är en investering som kommer att löna sig för samhället.
            Om utrikes födda kvinnor har samma sysselsättningsgrad som inrikes
            födda kvinnor kommer Sveriges bnp att stiga med 58 miljarder per
            år. Effektiva arbetsmarknadspolitiska åtgärder – anpassade efter
            individens och marknadens behov – är ett sätt att nå den målbilden.
          </note>
          <note>
            Sverige ska bli mer jämställt. Rätten att förverkliga sina drömmar
            och nå sin fulla potential utan att begränsas av sitt kön ska
            vara en självklarhet. Alla vinner på en bättre och mer jämställd
            integration.
          </note>
          <note>
            Jag vill yrka bifall till reservationen.
          </note>
          <note>
            (Applåder)
          </note>
          <note type="speaker">
            Anf. 4 JOSEFIN MALMQVIST (M):
          </note>
          <note>
            Herr talman! ”Målet för integrationspolitiken är lika rättigheter,
            skyldigheter och möjligheter för alla, oavsett etnisk och kulturell
            bakgrund”, kan vi läsa i Riksrevisionens rapport. Om vi fortsätter
            och läser om de jämställdhetspolitiska målen står det följande:
            ”Kvinnor och män ska ha samma makt att forma samhället och sina
            egna liv.” Detta exemplifieras genom delmål med betalt arbete
            som ger ekonomisk självständighet. Så är det inte i dag.
          </note>
          <note>
            Om utrikes födda kvinnor skulle arbeta i samma utsträckning som
            inrikes födda kvinnor skulle Sveriges bnp öka med 58 miljarder
            kronor på ett år. Detta är frågor som angår oss alla.
          </note>
          <note>
            Men en fungerande integration är givetvis absolut viktigast för
            den enskilde individen. Att få en egen inkomst, arbetskollegor,
            semester, matlåda och vad det nu kan vara – allt detta bidrar
            till att skapa en frihet, en möjlighet att rösta med fötterna
            om man så vill.
          </note>
          <note>
            Bara för att du kommer hit till Sverige mitt i livet som kortutbildad
            kvinna ska det inte betyda att du på förhand blir dömd till ett
            liv i utanförskap i ett av våra miljonprogramsområden. Så är det
            för många kvinnor i dag. Samhället måste erbjuda de här kvinnorna
            hopp. Vi måste visa att vi förstår samhällsproblemet och kommer
            med relevanta svar. Här visar Riksrevisionens granskning bland
            annat på behovet av ytterligare statistik när det gäller utrikes
            födda kvinnor och män.
          </note>
          <note>
            Riksrevisionens granskning är ingen upplyftande läsning. Rekommendationerna
            blir viktiga att implementera i det kommande arbetet, inte minst
            att analysera orsakerna till könsskillnader, så att förutsättningarna
            blir mer likvärdiga mellan kvinnor och män.
          </note>
          <note>
            Att kvinnor som flytt hit från andra delar av världen låses fast
            i utanförskap av en stängd bostadsmarknad och en låst arbetsmarknad
            påverkar inte bara dessa kvinnor utan skadar också framtida generationer.
            OECD har visat att mödrars etablering på arbetsmarknaden påverkar
            inte minst deras döttrars framtida jobbutsikter.
          </note>
          <note>
            Enligt studier från Institutet för arbetsmarknadspolitisk utvärdering,
            IFAU, är risken 70 procent högre att barn till föräldrar med ekonomiskt
            bistånd själva är i behov av ekonomiskt bistånd i framtiden. SCB:s
            statistik visar att arbetslösa föräldrar ökar risken för unga
            att hamna utanför arbete och studier med nästan 70 procent och
            risken att inte få gymnasiebehörig ­ het med 40 procent. Att sakna
            gymnasiebehörighet ökar i sin tur risken att hamna i utanförskap
            med 118 procent. Att bryta utrikes födda kvinnors utanförskap
            påverkar inte bara kvinnor i dag utan också framtida genera ­
            tioner.
          </note>
          <note>
            Herr talman! Jag har arbetat hårt som kommunalråd för att ställa
            krav på människor som har bidrag att göra sitt yttersta för att
            bli anställbara. Det är viktigt. För många av dessa kvinnor är
            vägen till arbetsmarknaden lång, inte minst på grund av föräldraledighet
            och språkhinder. Här menar vi att politiken måste formulera nya
            svar, exempelvis bidragstak, aktivitetskrav, krav på sfi för föräldralediga
            som får kompletterande försörjningsstöd och tidiga och individuella
            insatser för att komma i arbete. Det är bara några exempel.
          </note>
          <note>
            Att i målsättningarna för jämställdhetspolitiken lägga till integrationsperspektivet
            är därför ett viktigt steg i rätt riktning, för att politiken
            på ett mer effektivt sätt ska kunna styra insatser för att tidigare
            bryta utanförskap både i dag och i framtiden.
          </note>
          <note>
            Mot bakgrund av detta, herr talman, yrkar jag bifall till utskottets
            förslag.
          </note>
          <note type="speaker">
            Anf. 5 EBBA HERMANSSON (SD):
          </note>
          <note>
            Herr talman! Jag vill börja med att yrka bifall till utskottets
            förslag.
          </note>
          <note>
            Sommaren står för dörren, och vi riksdagsledamöter går snart
            på sommarsemester – en ganska välbehövlig sådan, skulle jag vilja
            påstå, efter ett mycket speciellt första riksdagsår. En historiskt
            lång regeringsbildning utmynnade i januariöverenskommelsen. Vilka
            som egentligen bestämmer där, vilka som har fått offra mest och
            vilka som har gynnats mest är fortfarande något som för många
            är oklart.
          </note>
          <note>
            Men medan vi funderar på den frågan över sommaren finns det en
            stor grupp i Sverige som funderar på helt andra frågor: Hur ska
            jag kunna få ett jobb och skapa mig en egen försörjning i Sverige?
            Hur ska jag kunna lära mig språket? Hur ska jag kunna skapa ett
            socialt kontaktnät i ett land där jag känner väldigt få? Detta
            är funderingar som inte tar sommarsemester. Det är funderingar
            som vi måste adressera och finna svar på. Vi kan inte ta ledigt
            från frågan om jämställd integration.
          </note>
          <note>
            Det är nämligen så, vilket Riksrevisionen också konstaterar i
            den rapport som vi debatterar här i dag, att regeringens jämställdhetsarbete
            kopplat till integrationen lämnar en hel del övrigt att önska.
            Rapporten redogör bland annat för att könsskillnaderna bland utrikes
            födda är fortsatt stora. Utrikes födda kvinnor har inte lika hög
            arbetsmarknadsanknytning som utrikes födda män, deltar inte i
            integrationspolitiska insatser i lika hög utsträckning och når
            inte samma resultat av samma integrationspolitiska insatser. Det
            finns alltså tydliga konstaterade könsskillnader kopplat till
            integrationen.
          </note>
          <note>
            Att ha en egen försörjning och kontroll över sin egen ekonomi
            är viktigt för alla personer i Sverige. Att inte behöva vara fast
            på ett arbete där man inte längre trivs eller fast med en partner
            man inte längre vill leva med är avhängigt att man har just en
            egen ekonomi. Det innebär fler valmöjligheter och större frihet
            om man har en egen försörjning.
          </note>
          <note>
            Det är väldigt oroväckande att det är på det viset att en stor
            grupp kvinnor, särskilt med utrikes bakgrund, förvägras denna
            möjlighet till större frihet. Redan när man byter land möts man
            av ett antal svårigheter, och hinder och trösklar in på arbetsmarknaden
            bör inte vara ytterligare e n sådan . Jag ställer mig också frågan,
            herr talman, om vi hade tillåtit denna situation att fortlöpa
            om det hade handlat om kvinnor med bakgrund i Sverige. Jag tror
            inte det.
          </note>
          <note>
            Det tycks faktiskt vara så att utrikes födda kvinnor inte möts
            med samma krav som män med utrikes bakgrund. Det är oacceptabelt.
            Att det inte ställs samma krav och att man inte har likvärdiga
            rättigheter och skyldigheter när man kommer till ett nytt land
            är inte jämställt. Att ställa krav är att bry sig. Jag är övertygad
            om att kvinnor som invandrar hit har precis lika mycket att bidra
            med som män i samma grupp.
          </note>
          <note>
            Det är bra att den feministiska regeringen åtminstone till synes
            tycks ha höga ambitioner inom jämställdhetspolitiken. Men höga
            ambitioner måste också följas upp med handlingar och aktiva åtgärder.
            Utan handlingar och aktiva åtgärder blir fina ord bara fina ord.
          </note>
          <note>
            Jag är därför väldigt glad över att vi i dag kommer att införa
            ett nytt mål om integration inom jämställdhetspolitiken. Jag är
            lite extra glad över att det var Sverigedemokraterna som fällde
            avgörandet, om än i absolut sista stund. Det är upp till oss som
            oppositionsparti att se till att regeringen inte ens under sommaren
            lutar sig tillbaka och tappar fart, att ord följs upp med handling
            och konkreta åtgärder och att jämställd integration blir ett mål
            att arbeta mot för alla de kvinnor som behöver större frihet och
            egen försörjning.
          </note>
          <note>
            Herr talman! Med det sagt vill jag önska samtliga ledamöter –
            meningsmotståndare såväl som meningsfränder – liksom utskottskansliet
            och alla andra i den här kammaren som på något sätt bidrar till
            svensk demokrati en lång, trevlig och förhoppningsvis varm och
            solig sommar.
          </note>
          <note>
            (Applåder)
          </note>
          <note type="speaker">
            Anf. 6 SOFIA DAMM (KD):
          </note>
          <note>
            Herr talman! Riksrevisionens rapport, som ligger till grund för
            den debatt vi har här i dag, visar att det trots att integration
            är ett prioriterat område och trots att kunskap finns om de stora
            könsskillnader som råder inom integrationspolitiken inte finns
            någon möjlighet att följa hur olika politiska satsningar faller
            ut för samtliga kvinnor och män. I rapporten konstateras att det
            inte någon gång under den granskade perioden går att i budgetredovisningar
            utläsa något om deltagande i olika insatser och utfallet för utrikes
            födda kvinnor respektive män som inte är nyanlända flyktingar
            eller flyktinganhöriga. Riksrevisionen konstaterar att man med
            få undantag beskriver initiativen utan att beröra underliggande
            könsskillnader och hur de förväntas bidra till både kvinnors och
            mäns arbetsmarknadsförankring.
          </note>
          <note>
            Att det saknas tillgänglig information är givetvis en brist.
            Men vetska ­ pen om att utrikes födda kvinnor inte deltar i olika
            insatser på samma villkor som männen finns där. Vetskapen finns
            där om att det tar betydligt längre tid för gruppen utrikes födda
            kvinnor, även om det långt ifrån är en homogen grupp, att lära
            sig språket och få ett jobb. Vetskapen finns där om att en alltför
            stor andel utrikes födda kvinnor varken lär sig språket eller
            har ett arbete att gå till.
          </note>
          <note>
            Det som Riksrevisionen lyfter fram här i rapporten är dock viktigt.
            Fokus bör ligga på att analysera arbetsmarknadspolitikens resultat
            och analysera könsskillnaderna för att kunna sätta in rätt åtgärder.
            Regeringspartierna skriver i sin reservation, och det började
            från och med 2015 anges i finansplaner och riktlinjer för den
            ekonomiska politiken, att ett jämställdhetsperspektiv ska genomsyra
            all regeringens politik. Riksrevisionen konstaterar att trots
            att regeringens beskrivningar visar på stora könsskillnader lämnas
            de fortfarande utan någon förklarande analys. Vi står därmed utan
            förutsättningar för likvärdigt och effektivt stöd för integration
            för utrikes födda kvinnor och män.
          </note>
          <note>
            Riksrevisionen konstaterar att målet för integrationspolitiken
            är lika rättigheter, skyldigheter och möjligheter för alla oavsett
            etnisk och kulturell bakgrund. Kvinnor och män ska enligt det
            övergripande jämställdhetspolitiska målet ha samma makt att forma
            samhället och sina egna liv. Ett delmål är att kvinnor och män
            ska ha samma möjligheter och villkor i fråga om betalt arbete
            som ger ekonomisk självständighet livet ut.
          </note>
          <note>
            Så ser det, som sagt, inte ut i dag. Långt ifrån. Nyanlända kvinnor
            deltar i mindre omfattning i olika arbetsförberedande insatser
            jämfört med män. De registreras senare hos Arbetsförmedlingen
            och påbörjar svenska för invandrare senare än män. Precis som
            utskottet poängterar i detta betänkande ska kvinnor och män mötas
            av samma förväntningar och samma krav på att arbeta.
          </note>
          <note>
            Men så är det inte. Jag kritiserar inte barnafödande eller föräldraledighet.
            Jag är kristdemokrat. Men jag kritiserar att vi inte klarar av
            att ställa krav på att man ska genomgå sfi också under föräldraledigheten,
            sfi med baby eller sfi med barnpassning. Isolering är inte svaret
            på att få fler utrikes födda kvinnor i arbete. Aktiviteter för
            att förbereda föräldralediga kvinnor på arbete genom språkstudier
            med yrkesinriktning och mentorskapsprogram är ett mycket bättre
            svar.
          </note>
          <note>
            I detta betänkande finns ett tillkännagivande till regeringen
            med anledning av att Liberalernas motionsyrkande vann majoritet
            i utskottet. Yrkandet innebär att regeringen bör införa ett nytt
            jämställdhetspolitiskt delmål om integration där det betonas att
            kvinnor och män, flickor och pojkar som invandrar ska mötas av
            samma förväntningar på alla områden i det svenska samhället och
            ha samma rättigheter och möjligheter att skapa sig ett självständigt
            liv.
          </note>
          <note>
            Kristdemokraternas grundinställning har varit att integrationsfrågan
            i första hand ska genomsyra alla jämställdhetspolitiska delmål
            och att förslag om nya delmål kanske borde behandlas i en samlad
            grupp. Men vi når inte resultat. Är detta en hjälp på vägen, kan
            detta bidra till bättre mätbarhet, analyser och därmed mer riktade
            insatser, ja då stöder vi detta. Förhoppningsvis kan det också
            leda till en ärligare debatt.
          </note>
          <note>
            Jag yrkar bifall till utskottets förslag i betänkandet och avslag
            på reservationen. Jag önskar trevlig sommar till er alla!
          </note>
          <note>
            (Applåder)
          </note>
          <note type="speaker">
            Anf. 7 GULAN AVCI (L):
          </note>
          <note>
            Herr talman! Jag kan inte med ord beskriva hur stolt jag är över
            att kunna stå i den här kammaren, under riksdagens sista arbetsdag
            med ärendedebatter, och få yrka bifall till utskottsmajoritetens
            förslag i betänk ­ andet, och i detta fall Liberalernas motion,
            om att ett nytt delmål för jäm ­ ställdhetspolitiken ska införas
            för att stärka utrikesfödda kvinnor i den svenska integrationspolitiken.
          </note>
          <note>
            Samtidigt som jag vill tacka partierna på min vänstra sida som
            stöder Liberalernas motion kan jag bara beklaga att regeringspartierna
            på min högra sida inte tagit vara på den möjlighet som fanns i
            utskottet i förra veckan när vi justerade ärendet. Det gällde
            att sträcka ut en hand och tillsammans över blockgränsen slå fast
            hur viktigt det är att vi har ett tydligt jämställdhetsperspektiv
            i svensk integrationspolitik. Det hade visat att det finns ett
            starkt engagemang för att säkerställa att svensk jämställdhet
            ska gälla för alla i vårt land, såväl för inrikesfödda som för
            utrikesfödda kvinnor.
          </note>
          <note>
            Herr talman! Det finns få frågor som har engagerat mig så mycket
            i mitt politiska arbete som att synliggöra utrikesfödda kvinnors
            situation på arbetsmarknaden och kampen mot det hedersrelaterade
            våldet och förtrycket.
          </note>
          <note>
            Vi slår oss ofta stolta för bröstet i internationella sammanhang
            och skryter gärna om att vi är världsledande på jämställdhet.
            Vi pekar gärna finger åt andra länder, läxar upp dem och fördömer
            deras kvinnosyn. Vi exporterar mer än gärna vår feminism och vår
            jämställdhet till andra länder. Men vi bemödar oss inte ens att
            kunna exportera den feminismen och den jämställdheten några kilometer
            bort från Rosenbad till våra mest utsatta områden där ofriheten
            är som störst för utrikesfödda kvinnor och flickor.
          </note>
          <note>
            Än i dag, trots att vi tagit ett steg i rätt riktning, tassas
            det fortfarande på tå när frågor som hedersförtryck och religiös
            extremism debatteras. Än i dag får kulturrelativismen stort utrymme
            i debatten. Detta har vi inte minst sett den senaste tiden i den
            debatt som briserat om Skolverkets och Jämställdhetsmyndighetens
            agerande när regeringen gav dem förslaget att man skulle skriva
            in begreppet hedersrelaterat våld och förtryck i läroplanerna.
          </note>
          <note>
            Det som jag har tagit fasta på, och som gör mig väldigt bedrövad
            och bestört, är att vi återgår till en 17 år gammal debatt om
            att vi inte ska ställa grupper mot varandra. Vilka grupper är
            det vi talar om? På vilket sätt är det att ställa de utsatta för
            hedersförtrycket mot andra grupper som har sin frihet i Sverige
            i dag?
          </note>
          <note>
            Hur kan det vara känsligt att säga att svensk jämställdhet ska
            gälla alla? Hur kan det fortfarande vara känsligt att slå fast
            att även utrikesfödda kvinnor och flickor ska ha samma rätt till
            frihet och jämställdhet som alla andra medborgare i det här landet?
          </note>
          <note>
            Herr talman! Den här debatten handlar för oss liberaler om att
            försvara kvinnors rätt till ekonomisk frihet. Det handlar om att
            säkerställa en politik som innebär att även de får tillgång till
            det svenska språket, rätt till ett eget arbete och rätten att
            kunna tjäna sina egna pengar.
          </note>
          <note>
            För vi liberaler vet att vägen till frihet och ett liv i frihet
            och oberoende av såväl samhället som sin partner går via egna
            pengar. Vi liberaler har i flera år framhållit hur viktigt det
            är att svensk integrationspolitik genomsyras av ett tydligt jämställdhetsperspektiv.
            Inte minst efter den stora flyktingvågen till Sverige 2015 såg
            vi hur svag kopplingen mellan den rådande integrationspolitiken
            och arbetet för jämställdhet var.
          </note>
          <note>
            Det är också en stark synpunkt som Riksrevisionen belyser i sin
            rapport. Den menar att regeringens redovisningar inte alls ger
            en tillräckligt god bild av vad den generella arbetsmarknadspolitiken
            innebär för utrikesfödda kvinnor och män.
          </note>
          <note>
            Herr talman! I mer än hundra år har vi kämpat för jämställdhet
            i Sverige. Viktiga reformer som lika och allmän rösträtt, avskaffad
            sambeskattning, kampen för fri abort, öronmärkta månader i föräldraförsäkringen,
            införandet av en offentlig och utbyggd barnomsorg har lagt grunden
            för de rättigheter som är självklara för mig som kvinna i Sverige
            i dag.
          </note>
          <note>
            Men för vissa kvinnor i Sverige är det inte en självklarhet.
            För många av de kvinnor som har kommit till Sverige de senaste
            åren är det liv som jag lever bara en dröm. Trots att vi befinner
            oss i en mycket stark högkonjunktur finns det för stora skillnader
            mellan inrikesfödda och utrikesfödda kvinnors sysselsättning.
          </note>
          <note>
            Det är framför allt kvinnor födda utanför Europa som står längst
            bort från arbetsmarknaden. Jag är trött på att vi återkommande
            varnar för arbetsbristen på arbetsmarknaden samtidigt som vi blundar
            för den outnyttjade potential som finns i den här gruppen.
          </note>
          <note>
            Att ta bort de hinder som står i vägen för att kvinnorna i våra
            förorter ska kunna ta steget in på arbetsmarknaden är vår tids
            största arbetsmarknadsutmaning. Vi måste sluta se utrikesfödda
            kvinnor som offer och börja se dem som en stark kraft som kan
            fylla det tomrum som finns på arbetsmarknaden i dag.
          </note>
          <note>
            Länge har utrikesfödda kvinnor varit en blind fläck i svensk
            politik, men inte längre. Det är hög tid att Sverige får en integrationspolitik
            som sätter kvinnorna i centrum. Detta kan vi endast göra med politisk
            vilja, rätt insatser och förändringar av våra transfereringssystem,
            som tyvärr skapar stora inlåsningseffekter och i dag håller tillbaka
            kvinnorna.
          </note>
          <note>
            Herr talman! Vi liberaler vill ha ett brett samarbete för att
            hantera dessa utmaningar. Våra motiv är väldigt tydliga och enkla
            att förstå. Vi vill synliggöra kvinnorna och säkerställa att de
            i lika stor utsträckning som utrikesfödda män ska kunna delta
            i arbetsförberedande insatser. Vi vill att kvinnorna lika snabbt
            som männen ska kunna registreras hos Arbetsförmedlingen och få
            påbörja sin sfi-undervisning. Vi vill att det ska finnas samma
            förväntningar och krav på kvinnorna som på männen.
          </note>
          <note>
            Kvinnorna är nyckeln till integrationen. Därför menar vi att
            ett nytt jämställdhetspolitiskt mål måste införas för att stärka
            integrationsperspektivet i jämställdhetspolitiken. Vi litar inte
            längre på de goda intentioner som kommer från regeringens sida.
            Vi accepterar inte heller att man gömmer sig bakom januariavtalets
            fina formuleringar om att stärka jämställdhetsperspektivet i integrationspolitiken.
          </note>
          <note>
            För oss är det viktigt att ord omvandlas till handling. Och tyvärr
            står vi just nu i ett läge där regeringen inte visar handlingskraft.
            Därför måste riksdagens partier skjuta regeringen framför sig.
            Det är tråkigt, men när de viktiga initiativen inte kommer från
            regeringens sida tänker inte vi liberaler stå passiva vid sidlinjen
            och se på.
          </note>
          <note>
            Vi köper inte heller argumentet att jämställdhetsperspektivet
            ryms inom de delmål som finns i dag för jämställdhetspolitiken.
            Vi tar fasta på den svidande kritik som Riksrevisionen har avlagt
            i sin rapport, och vi är beredda att ta ansvar och skapa de förtydliganden
            som efterlyses i rapporten.
          </note>
          <note>
            Herr talman! Avslutningsvis vill jag lyfta kopplingen mellan
            kvinnors integration och kampen mot det hedersrelaterade våldet
            och förtrycket. Vi vet att många kvinnor som kommer till Sverige
            får ta ett mycket stort ansvar för såväl hem som barn. Samhället
            har länge i sin vilja att visa tolerans och hänsyn mot andra kulturer
            accepterat att kvinnorna kan bli isolerade i sina egna hem. Den
            missriktade välviljan har bidragit till att hedersförtrycket har
            stärkt sitt grepp om våra utsatta områden.
          </note>
          <note>
            Detta är något som vi aldrig kan acceptera. Om vi inte integrerar
            kvinnorna kommer parallellsamhällen att breda ut sig och hederskulturen,
            som inte hör hemma i ett modernt, sekulärt och jämställt land
            som Sverige är år 2019, att gå i arv till nästa generation. En
            sådan utveckling skulle främst slå mot små flickors frihet. Om
            vi ska lyckas med integrationen måste vi lyckas med jämställdheten.
            Om vi ska kunna göra upp med hedersförtrycket måste vi göra utrikesfödda
            kvinnor självständiga och oberoende.
          </note>
          <note>
            Just i dag hade det varit önskvärt om jämställdhetsministern
            hade kunnat komma hit till kammaren och ta debatten med oss. Jag
            vet inte ens om hon är medveten om att det finns en majoritet
            i det här huset som senare i dag kommer att fatta ett beslut om
            att införa ett nytt delmål för jämställdhetspolitiken.
          </note>
          <note>
            Jag utgår från att regeringen i höst återkommer till riksdagen
            för nya debatter, då förhoppningsvis också med ett förberett arbete
            för hur det nya delmålet ska implementeras i jämställdhetspolitiken.
          </note>
          <note>
            Ursäkta att jag har dragit över talartiden, men jag vill också
            önska alla ledamöter, arbetsmarknadsutskottets kansli, talmannen
            och alla andra som varje dag kämpar för vår demokrati i det här
            huset en trevlig sommar!
          </note>
          <note>
            (Applåder)
          </note>
          <note type="speaker">
            Anf. 8 PATRIK BJÖRCK (S) replik:
          </note>
          <note>
            Herr talman! Mycket av det som Gulan Avci anför här och vill
            sträcka ut en hand för att genomföra är jag absolut som socialdemokrat
            beredd att sträcka ut en hand och ta emot och hjälpa till att
            genomföra.
          </note>
          <note>
            Herr talman! Jag vill först bara ta upp det som Gulan Avci anförde
            i sitt anförande om att vi socialdemokrater, vänsterpartister
            och miljöpartister på något sätt i reservationen inte skulle ta
            det hedersrelaterade våldet eller utlandsfödda kvinnors ställning
            på allvar. Detta är inte sant.
          </note>
          <note>
            Vi har fått en rapport från Riksrevisionen. Vi tycker att regeringens
            mottagande av den har varit positivt, som jag anförde här tidigare.
            Jag har egentligen varken hört från talarstolen eller sett i texterna
            i betänkandet att ni kritiserar detta. Det ni föreslår är att
            man ska införa ett nytt mål där man särskiljer kvinnor med invandrarbakgrund
            och svenska kvinnor.
          </note>
          <note>
            Vi menar att om man har ett mål där kvinnor och män ska ha samma
            rättigheter till ekonomisk jämlikhet och till ett betalt arbete
            inkluderar detta alla kvinnor och flickor och alla män och pojkar.
            Det är det som är vår skiljelinje i detta. Vi tycker att vi tar
            det här på mycket större allvar genom att ha en inkluderande inställning,
            och vi tycker att det är ett sätt att jämställdhetsintegrera.
            Vi vill inte på det här sättet skilja ut speciella grupper.
          </note>
          <note>
            Det innebär inte att vi på något sätt har en relativistisk inställning
            i frågan, utan det är bara det att vi verkligen vill jämställdhetsintegrera
            det här på riktigt.
          </note>
          <note type="speaker">
            Anf. 9 GULAN AVCI (L) replik:
          </note>
          <note>
            Herr talman! Jag måste säga att jag är glad över att just du,
            Patrik Björck, begärde replik på mitt anförande – inte minst med
            tanke på gårdagens ordväxlingar mellan oss i arbetsmarknadsutskottet
            med anledning av att Jämställdhetsmyndighetens generaldirektör
            var på besök.
          </note>
          <note>
            Jag noterar gång på gång att såväl Patrik Björck som Socialdemokraterna
            försöker gömma sig bakom de övriga delmålen för jämställdhetspolitiken.
            Men, Patrik Björck, så här är det faktiskt: Ord spelar inte så
            stor roll så länge man inte omvandlar de vackra orden och formuleringarna
            till praktisk handling. Vi vet att vi har haft en situation under
            väldigt många år i det här landet, ända sedan man införde integrationspolitik
            som ett eget politiskt område, där kvinnor har varit osynliggjorda.
          </note>
          <note>
            Under hela förra mandatperioden stod du och ditt parti och din
            feministiska regering gång på gång och stoltserade med att ni
            minsann var en feministisk regering som drev en feministisk politik.
            Men gång på gång missade du, dina partikamrater och dina ministrar
            hur utsattheten bredde ut sig i våra utsatta områden och hur den
            religiösa extremismen bidrog till att kvinnors frihet i det här
            landet dag för dag inskränktes.
          </note>
          <note>
            Om vi på allvar ska prata om att lyfta integrationen och kvinnor
            som i dag står längst bort från arbetsmarknaden är det nödvändigt,
            inte minst med tanke på att det finns en tveksamhet till hur ni
            bedriver feministisk politik, att ni slår fast i er politik, i
            handlingar, i skrift och i konkreta åtgär ­ der hur ni ska lyfta
            utrikesfödda kvinnor. Där är vi tyvärr inte än, och där ­ för
            behövs detta delmål.
          </note>
          <note type="speaker">
            Anf. 10 PATRIK BJÖRCK (S) replik:
          </note>
          <note>
            Herr talman! Ord spelar roll, och det är därför vi tycker att
            det är viktigt att man inte inför detta delmål – just för att
            ord spelar roll.
          </note>
          <note>
            Detta med att gå till handling är intressant, herr talman, för
            det är ju det vi gör. När vi avskaffar vårdnadsbidrag och när
            vi förändrar och förbättrar föräldraförsäkringen – sådant som
            ni i den tidigare alliansregeringen har ställt till – gör vi på
            riktigt skillnad för alla män och kvinnor i det här samhället.
          </note>
          <note>
            När vi för en stark arbetsmarknadspolitik där särskilt utlandsfödda
            kvinnor är de som mest förbättrar sin arbetsmarknadsposition under
            de här åren med socialdemokratisk och miljöpartistisk regering
            – då gör vi skillnad på riktigt. När vi stärker ekonomin och när
            vi satsar på välfärden gör vi skillnad på riktigt. Då går vi från
            ord till handling. Det är det som den här regeringen gör på riktigt.
          </note>
          <note>
            Men vi är inte nöjda. Vi vill stärka ekonomin ännu mer och välfärden
            ännu mer. Vi vill pressa tillbaka arbetslösheten ännu mer. Det
            är det vi gör när vi går från ord till handling. Det är som sagt
            särskilt utlandsfödda kvinnor som har stärkt sin position på arbetsmarknaden
            med vår politik. Det är det som är skillnaden när vi diskuterar
            rapporten.
          </note>
          <note>
            Ni vill införa ett ord. Om ord inte är viktiga förstår jag inte
            varför detta ord är så oerhört viktigt att föra in. Vi tycker
            att alla män och kvinnor ska ha samma möjligheter. Ni vill poängtera
            att det speciellt ska gälla invandrade män och kvinnor. Det är
            det som skiljer oss. Det är ni som hanterar det här med ord, inte
            vi.
          </note>
          <note>
            Vi gör saker på riktigt när vi tar bort vårdnadsbidraget, förbättrar
            föräldraförsäkringen och pressar tillbaka arbetslösheten. Det
            har ni aldrig någonsin förmått. Det är viktigt att komma ihåg
            det, om man ska vara lite ärlig. Sedan inser jag att det kanske
            inte är Liberalerna som är det största problemet i Alliansen i
            dessa frågor, men ni medverkar till det.
          </note>
          <note type="speaker">
            Anf. 11 GULAN AVCI (L) replik:
          </note>
          <note>
            Herr talman! Det är intressant att Patrik Björck står i den här
            kammaren och på fullaste allvar påstår att det är tack vare er
            politik som fler kvinnor har kommit i arbete. Ursäkta mig, Patrik
            Björck – har du missat att trots att vi de senaste åren har befunnit
            oss i en väldigt stark högkonjunktur med väldigt låg arbetslöshet
            skiljer sig arbetslösheten mellan inrikesfödda och utrikesfödda
            väldigt mycket? Arbetslösheten för inrikesfödda är på drygt 6
            procent i dag, medan den för utrikesfödda är uppemot 20 procent.
            Om vi dessutom skalar av statistiken för gruppen utrikesfödda
            och ser på utrikesfödda män och kvinnor kommer vi upp i hiskeliga
            nivåer av utrikesfödda kvinnor i detta land som inte har ett jobb
            att gå till.
          </note>
          <note>
            Ni kom till ett dukat bord med en god ekonomi och med en etableringsreform
            som hade börjat sätta sig. Det är klart att det leder till att
            vi i en högkonjunktur ser fler kvinnor komma i arbete. Men sysselsättningen
            är ju bara 30 procent i dag i den grupp som du stoltserar med
            att ni minsann har fått i arbete med er politik! Hur kan du vara
            nöjd och stolt när vi har en utveckling där så många kvinnor trots
            stark ekonomi inte kommer in på arbetsmarknaden, samtidigt som
            parallellsamhällen breder ut sig i landet? De drabbar inte dig,
            de drabbar inte mig, de drabbar inte våra barn eller dina barnbarn,
            men de drabbar alla de utsatta i våra utsatta områden.
          </note>
          <note>
            Den feminism som du står för exporterar du gärna till andra delar
            av världen. Men den når aldrig ut till våra utsatta områden –
            Järvafältet, Skärholmen och så vidare. Förklara det i stället!
            Hur kommer det sig att din politik aldrig lyfter fram de här kvinnorna
            tillräckligt mycket så att de kan få ett arbete och en egen försörjning?
            Vi vet att det är så, med egen ekonomi, som man kan göra sig fri
            från hedersrelaterat våld och förtryck.
          </note>
          <note type="speaker">
            Anf. 12 TALMANNEN:
          </note>
          <note>
            Jag påminner stillsamt om bruket i kammaren att tala via talmannen
            och inte direkt debattörerna emellan.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 16.)
          </note>
          <note>
            § 13 ILO:s rekommendation om sysselsättning och anständigt arbete
            för fred och motståndskraft
          </note>
          <note>
            Arbetsmarknadsutskottets betänkande 2018/19:AU15
          </note>
          <note>
            ILO:s rekommendation om sysselsättning och anständigt arbete
            för fred och motståndskraft (skr. 2018/19:84)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 16.)
          </note>
          <note>
            § 14 Sveriges medlemskap i FN:s säkerhetsråd 2017–2018
          </note>
          <note>
            Utrikesutskottets betänkande 2018/19:UU8
          </note>
          <note>
            Sveriges medlemskap i FN:s säkerhetsråd 2017–2018 (skr. 2018/19:104)
          </note>
          <note>
            föredrogs.
          </note>
          <note type="speaker">
            Anf. 13 MARGARETA CEDERFELT (M):
          </note>
          <note>
            Herr talman! Utrikesutskottet har i år fått äran att genomföra
            riksdagens sista ärendedebatt. Det är oerhört glädjande på ett
            sätt. Samtidigt är det tråkigt, för det innebär ju att riksdagen
            formellt sett inte har fler sammanträden detta år.
          </note>
          <note>
            Det ärende som vi ska debattera i dag är regeringens skrivelse
            angåen ­ de Sveriges medlemskap i FN:s säkerhetsråd 2017–2018.
            Medlemskapet i FN:s säkerhetsråd är naturligtvis en väldigt viktig
            fråga för Sverige, liksom för resten av Europa och förhoppningsvis
            världen. Jag vill inledningsvis yrka bifall till den moderata
            reservationen nr 1 angående det övergripande behovet av reformer
            inom FN. Jag står självklart bakom också övriga moderata reservationer.
          </note>
          <note>
            Jag vill även yrka bifall till utskottets förslag att riksdagen
            ska ställa sig bakom det som utskottet anför om en oberoende utvärdering
            av medlemskapet och tillkännage detta för regeringen. Detta är
            en av de viktigaste frågorna i dagens betänkande – den om en extern,
            oberoende utvärdering av det svenska medlemskapet i FN:s säkerhetsråd.
            Detta är viktigt inte bara för att vi här i riksdagen ska få klarhet
            i vad som har hänt, hur arbetet har genomförts och vad det har
            kostat; det handlar också om att samla kunskaper inför kommande
            erfarenheter liksom, faktiskt, om tilltron i samhäl ­ let till
            internationellt arbete.
          </note>
          <note>
            Jag nämner detta eftersom det i vårt samhälle i dag finns en
            bristande tilltro till en del internationellt samarbete och till
            politikers förmåga att arbeta med säkerhetsfrågor. Därför är det
            oerhört viktigt att vi får klarlagt vad som har gjorts och hur
            kostnaderna, inte minst för kampanjen, har skötts.
          </note>
          <note>
            Ärendet har också när det gäller just finansieringsfrågan, herr
            talman, varit uppe för behandling i KU. Det är omnämnt i betänkandet
            2018/19:KU20, och där konstaterades att det finns en diskrepans
            mellan departementets bedömning och utvärderarens tolkning av
            uppdraget. Därför ser jag fram emot att riksdagen ställer sig
            bakom tillkännagivandet.
          </note>
          <note>
            Men jag vill här även lyfta upp andra frågor som har varit viktiga
            för Sveriges deltagande i säkerhetsrådet. Jag vill börja med att
            framhålla att FN är ett unikt organ genom sin världsomspännande
            medlemskrets. Här är världens länder representerade och kan arbeta
            för fred och mänskliga rättigheter och åstadkomma långtgående
            överenskommelser.
          </note>
          <note>
            Frågor där Sverige och regeringen har varit drivande är till
            exempel klimatet, kvinnors roll, fredsarbetet och engagemanget
            för fred i Ukraina. Jag framhåller Ukraina eftersom det är ett
            land som är utsatt för aggression från Ryssland och som också
            ligger nära oss.
          </note>
          <note>
            Jag vill även understryka det som handlar om att vi behöver ett
            starkare FN, ett FN som kan verka för fred och skydda medborgarna.
            Civilbefolkningen är i dag i många områden utsatt för konflikter.
            Därför behövs det ett arbete för humanitära interventioner.
          </note>
          <note>
            Ett stort problem när det handlar om FN, herr talman, är dock
            vetorätten. Vetorätten har gjort det svårt att nå fram i vissa
            centrala frågor. Jag tänker till exempel på Syrien och situationen
            där, inklusive Rysslands ingripande. FN är också förhindrat att
            ingripa i ett lands inre angelägenheter såvida inte säkerhetsrådet
            beslutar om att vidta åtgärder för att trygga fred och internationell
            säkerhet. Det är ett exempel, herr talman, där vi från svensk
            sida måste arbeta för att utveckla FN.
          </note>
          <note>
            Jag vill också understryka hur viktigt det är att regeringen,
            nu när arbetet i FN:s säkerhetsråd är slut, lägger större vikt
            och fokus på EU och säkerhetsarbetet i vårt närområde. Sverige
            ska vara en konstruktiv kraft i Europasamarbetet och också se
            till att EU:s intentioner och lösningar på medlemsländernas behov
            säkerställs, liksom en fördjupad gemensam utrikespolitik.
          </note>
          <note>
            Jag vill även nämna kvinnor och barn. Kvinnor och barn är de
            som drabbas hårdast vid konflikter. Många kvinnor och flickor
            drabbas av tvångsäktenskap, könsstympning, trafficking och sexuella
            övergrepp. Kränkningar av kvinnors rättigheter är ett av de största
            hindren för demokrati och ekonomisk utveckling.
          </note>
          <note>
            FN har gjort mycket. Jag tänker på resolutionerna 1325 och 1820.
            Men de behöver också implementeras världsomgripande. Och kvinnor
            måste få möjlighet att inkluderas i fredsarbetet, i konfliktlösning,
            på alla nivåer i detta arbete.
          </note>
          <note>
            Slutligen, herr talman, vill jag ta upp frågan om situationen
            i Mellan ­ östern. Vi läser dagligen om hur freden och säkerheten
            i Mellanöstern äventyras. Här är det viktigt att Sverige, med
            tidigare ett högt förtroende i frågorna, arbetar väldigt aktivt.
            Jag måste tyvärr nämna att Sverige, när det handlar om konflikten
            mellan Israel och Palestina, har landat fel på grund av regeringens
            agerande 2014 då man erkände Palestina som en självständig stat.
            Detta har lett till att Sverige har fått svårigheter att vara
            en trovärdig part i förhandlingarna. Jag vet också att detta har
            minskat möjligheterna för EU att tala med en gemensam röst. Förstås
            har också Israels rela ­ tion med Sverige tagit skada av detta.
          </note>
          <note>
            Jag säger detta, för vad som händer mellan Israel och Palestina
            är viktigt och rör oss alla. Sverige måste i detta sammanhang
            vara en neutral och seriös part.
          </note>
          <note>
            Jag ser att utrikesministern är med här i debatten i dag, vilket
            jag varmt välkomnar. Jag kommer säkert att få kommentarer kring
            mitt anförande.
          </note>
          <note>
            Det jag absolut vill avsluta med, herr talman, är att framföra
            ett varmt tack till utrikesutskottets kansli, som har lagt ned
            mycket tid och omsorg i sitt arbete för att stödja oss ledamöter.
            Jag vill också önska utrikesutskottets kansli en trevlig sommar!
          </note>
          <note>
            (Applåder)
          </note>
          <note>
            I detta anförande instämde Hans Rothenberg (M).
          </note>
          <note type="speaker">
            Anf. 14 MARKUS WIECHEL (SD):
          </note>
          <note>
            Herr talman! Sverige har länge visat ett djupt och framgångsrikt
            engagemang i Förenta nationerna. Vi har som föregångsland för
            andra visat vägen i flera stora frågor som världen har stått inför.
            För Sverige i världen har FN varit vårt kanske absolut viktigaste
            verktyg i främjandet av fred och säkerhet världen runt, och det
            fungerar som ett organ för att hjälpa miljontals utsatta människor.
            Vi ska vara stolta över vårt oerhört långa engagemang i FN, där
            vi i många fall också gått i bräschen för en bättre framtid för
            fler och för en bättre utveckling.
          </note>
          <note>
            Samtidigt lever vi nu i en föränderlig värld. Världen 2019 är
            inte en värld i fred. Den är kanske inte den värld som vi skulle
            önska att vi hade efter så många år i FN. För alltför många människor
            världen runt är vardagen en otrygg och orättvis plats. Mänskliga
            rättigheter kan inte tas för givna. Det är något som vi har lärt
            av historien.
          </note>
          <note>
            Det är genom FN som vi bäst kan driva den globala förändring
            som vi själva vill se, och FN-samarbetet är stommen i det internationella
            arbetet för fred och säkerhet, men även här finns en förbättringspotential,
            inte minst inom den egna organisationen. Det är ett av skälen
            till att Sverigedemokraterna också har verkat för förändringar
            av FN:s interna regler om skydd för visselblåsare, tvistlösningsmekanismen
            mellan FN och dess personal, system för utvärdering och revision
            och möjligheten att lagföra personer som begår brott under FN-tjänstgöring.
          </note>
          <note>
            Herr talman! Under tiden som vi har suttit i säkerhetsrådet har
            vi sett när miljontals familjer runt om i Mellanöstern har tvingats
            på flykt. Vi har sett hur Ryssland har fortsatt sitt aggressiva
            beteende, och vi har sett en negativ demokratiutveckling i världen.
            Den globala utvecklingen är med andra ord i många avseenden alarmerande,
            väldigt alarmerande, varför vi är många som har haft höga förväntningar
            på regeringens medlemskap i FN:s säkerhetsråd – en roll där vi
            har haft som uppdrag att företräda dem som inte har en röst och
            stå upp för vad vi ser som grundläggande, fundamentala rättigheter
            och värden. Det är också en roll där vi har kunnat agera föredöme
            gentemot andra länder.
          </note>
          <note>
            Sverigedemokraterna välkomnar därför det samförstånd som vi har
            inom utrikesutskottet i det här betänkandet. Det är föredömligt
            att vårt utskott har kunnat finna enighet när det gäller att få
            till en oberoende granskning av Sveriges medlemskap i säkerhetsrådet.
          </note>
          <note>
            Enbart genom ett starkt engagemang kan Sverige verka för en bättre
            värld. Det gäller även inom ramen för vårt arbete i FN, och det
            gäller i synnerhet vårt arbete i säkerhetsrådet. Regeringens arbete
            behöver granskas för att upprätthålla en god transparens inför
            svenska skattebetalare och inför svenska väljare. Vi ska kunna
            ha höga förväntningar på att Sveriges regering stått upp för de
            värderingar som regeringen säger sig företräda.
          </note>
          <note>
            Herr talman! I detta betänkande behandlar vi även en lång rad
            andra motionsyrkanden som kanske inte direkt har med arbetet i
            säkerhetsrådet att göra, men de är ändå väldigt viktiga och berör
            i många fall frågor som har diskuterats och tagits upp i säkerhetsrådet.
          </note>
          <note>
            Inom Israel–Palestina-konflikten ser vi fortsatta problem, och
            jag instämmer med föregående talare, Margareta Cederfelt, i att
            regeringens agerande har resulterat i ännu större problem. Det
            är ett agerande som har resulterat i diplomatiska svårigheter,
            och precis som Margareta nämnde är erkännandet av Palestina ett
            tydligt tecken på hur man agerat i direkt motsatt riktning för
            att nå fred och säkerhet. Man har med andra ord försvårat fredsprocessen.
          </note>
          <note>
            Det råder ingen tvekan om att Sverigedemokraterna i den här frågan
            är väldigt tydliga. Vi står för krav på båda parter i den här
            konflikten snarare än för en ensidig kritik mot Israel, som vi
            har sett från regeringens sida, som till skillnad från den av
            regeringen erkända staten Palestina är demokratisk och bygger
            på rättsstatens principer. Vår politik på området grundar sig
            på att båda parter, både palestinierna och israelerna, är beredda
            och ges möjlighet att kompromissa för hållbara lösningar för fred
            och samförstånd.
          </note>
          <note>
            Herr talman! Vi har ytterligare motioner i det här betänkandet
            som vi behandlar. Det är en lång rad viktiga motioner. När det
            gäller situationen i till exempel Syrien men även Irak har vi
            sett mycket den senaste tiden. Vi har sett hur Islamiska staten,
            som tidigare kontrollerade ett landområde lika stort som Storbritannien,
            har besegrats – inte som organisation, men de har förlorat kontrollen
            över territoriet i de här länderna. Men de är som sagt inte besegrade
            som organisation. Det är fortfarande en fruktansvärd terrororganisation
            som sprider skräck bland människor i det här området och som fortfarande
            kontrollerar landområden i andra länder. Det är en organisation
            som har tvingat miljontals människor på flykt. De har mördat,
            förslavat, trakasserat och begått samtliga grova brott som går
            att komma på.
          </note>
          <note>
            Värst av allt är att Sverige har en del av ansvaret för det här.
            Hundratals svenska medborgare har rest ned för att slåss för Islamiska
            staten, det vill säga hundratals svenska medborgare har varit
            del av den värsta terror ­ organisationen i vår tid. Den fruktansvärda
            situationen i Irak och Syrien är inte över. I Syrien kontrolleras
            fortfarande områden av andra jihadister; Idlib-provinsen är ett
            exempel. I Irak och även i andra delar av Syrien ser vi fortfarande
            terrorattacker utförda av Islamiska staten och liknande grup ­
            per. Människor lider fortfarande något fruktansvärt av vad de
            här brutala grupperna gör.
          </note>
          <note>
            Samtidigt har vi andra grupper som har stått upp för att skydda
            civila och för att hjälpa människor i nöd. Inte minst flera kurdiska
            grupper i Syrien och Irak har varit den främsta kraften mot Islamiska
            staten. De förtjänar vårt stöd. Det önskar jag att vi skulle ha
            sett mer av från regeringens sida. Man hade kunnat visa mer uppskattning
            för kurderna i Irak och Syrien.
          </note>
          <note>
            Vi har också ett ansvar att stötta offren i de här delarna –
            minoriteter har slaktats av IS och andra grupper – och att skydda
            de kristna på Nineve ­ slätten och så vidare. Vi har ett ansvar
            att skydda de människor som har varit de främsta offren.
          </note>
          <note>
            Vi har en skyldighet att säkerställa att det i fortsättningen
            blir tryggt för dem som lever där och för svenska medborgare.
            Av den anledningen är det inte konstigt att vi bör straffa samtliga
            som har varit deltagare i organisationen. Därför välkomnar jag
            att Kristdemokraterna har väckt en motion om en internationell
            ad hoc-tribunal för brott begångna av IS. Det är något som Sverigedemokraterna
            stöder fullt ut, men det krävs såklart en lång rad andra åtaganden
            också.
          </note>
          <note>
            Herr talman! Det absolut minsta vi kan göra för att hedra människor
            som har slagits mot IS och för att hedra offren för IS våld och
            terror är att erkänna det folkmord som IS har begått. Det är något
            jag inte nog kan betona.
          </note>
          <note>
            Herr talman! Jag ber om ursäkt för att jag har dragit över min
            talartid, men jag önskar yrka bifall till reservation 15. Sverigedemokraterna
            står naturligtvis bakom samtliga SD-reservationer i betänkandet.
          </note>
          <note>
            Jag önskar utskottskansliet, ledamöter och alla åhörare en trevlig
            sommar.
          </note>
          <note type="speaker">
            Anf. 15 KERSTIN LUNDGREN (C):
          </note>
          <note>
            Herr talman! FN utgör en hörnsten i svensk utrikespolitik. FN
            är folkrättens och den internationella rättens riktgivare. Men
            FN är inte utan problem.
          </note>
          <note>
            FN speglar världen så som den ser ut i dag. Det är naturligtvis
            också synligt i säkerhetsrådet. Det rådde stor oenighet i säkerhetsrådet
            innan Sverige kom med där, och det råder fortfarande oenighet
            oavsett hur många kaffe- eller fikastunder som har förevarit under
            den svenska tiden i säkerhetsrådet.
          </note>
          <note>
            FN och säkerhetsrådet är utsatt för den verklighet vi ser med
            allt fler auktoritära och diktatoriska stater som söker växa i
            makt och inflytande. De utmanar naturligtvis hela FN-systemet
            och den multilaterala rättsordning som vi har hållit högt i den
            svenska riksdagen och i Sverige. Detta kräver en särskild diskussion,
            och den syns inte så mycket i regeringens skrivelse.
          </note>
          <note>
            Herr talman! När utrikesministern hedrar oss med sin närvaro
            i denna debatt finns det skäl att starta i en positiv riktning.
            Jag vill understryka att vi från Centerpartiets sida såg det som
            viktigt att Sverige antog utmaning ­ en att söka en plats i säkerhetsrådet.
            Det skedde under alliansreger ­ ingen. Vi välkomnade att den socialdemokratiska-miljöpartistiska
            reger ­ ingen vann platsen i säkerhetsrådet för nästan tre år
            sedan.
          </note>
          <note>
            Jag tycker också att det är bra att Sverige och regeringen har
            lyft upp och kopplat ihop frågorna om klimat och säkerhet i säkerhetsrådet.
            Det är viktigt, och det är angeläget att fler tar efter och följer
            upp.
          </note>
          <note>
            Det är också utmärkt att regeringen har sökt medverka, där det
            var it möjligt, för att till exempel åstadkomma någon form av
            samtalsöppning i Jemenkonflikten och Jemenkriget. Det är naturligtvis
            något vi alla välkomnar.
          </note>
          <note>
            Vi välkomnar också att man har prioriterat frågan om kvinnors
            inflytande, även om vi funderar över och har rest frågan om i
            vad mån det kommer att vara ett bestående intryck. Inte minst
            när vi har fått information i utrikesutskottet har vi många gånger
            hört att utan Sverige hade inte frågan lyfts upp. Då kan vi fundera
            över om det är något som blir bestående om Sverige inte finns
            med.
          </note>
          <note>
            Som kritisk FN-vän, som också utrikesministern brukar säga sig
            vara, är det naturligtvis viktigt att också granska hur regeringen
            har agerat. Den skrivelse som har kommit tycker vi, herr talman,
            speglar lite grann av det selektiva seendet. Det verkar som att
            allt gott som har hänt har haft en svensk penna bakom sig.
          </note>
          <note>
            Jag vill inte utesluta att det har funnits en svensk penna med
            ibland, men låt oss se på signalen om ett undersökningsteam när
            det gäller de brott mot mänskligheten som Daish har begått. Det
            vore minst sagt märkligt om Sverige inte aktivt skulle ha deltagit
            där och röstat för en sådan åtgärd. Man kan naturligtvis lyfta
            fram frågan och säga att den har hanterats tack vare Sverige eller
            framställa den som det svenska mervärdet, men låt mig ändå tycka
            att det finns skäl att vara lite mer varsam med allt självberöm.
          </note>
          <note>
            Låt mig också, herr talman, peka på avsaknaden i regeringens
            skrivelse av den stora debatt som startade i riksdagen om regeringens
            säkerhetsrådskampanj. Det hade varit klädsamt om regeringen också
            hade berört den frågan i en skrivelse till riksdagen. Det var
            en fråga där utrikesutskottet i omgångar fick brottas med Utrikesdepartementet
            för att se vad som hade förevarit. Den frågan borde naturligtvis
            ha lyfts fram tydligare. Jag tänker inte på att det var fråga
            om en kampanj utan på hur man hanterade riksdagen i kampanjen.
          </note>
          <note>
            Vilka svåra frågor har inte lyfts upp? Vad är det som man inte
            berör? Vi här i riksdagen noterar naturligtvis att utrikesministern
            många gånger har undrat varför vi inte kommer med förslag och
            hävdar att vi står tomhänta. Men vi ställer oss frågan om utrikesministern
            har velat lyssna och ha en dialog med riksdagen om våra ingångar.
          </note>
          <note>
            Vi har till exempel lyft upp frågan om vetorätt och en reformering
            av säkerhetsrådet. Eftersom den frågan är så stark i Sverige borde
            det ha varit en fråga som Sverige agerade på under sin tid i säkerhetsrådet.
            Det är en svår fråga, men det fanns möjligheter att lyfta upp
            den. Konstruktivt avstående för att förhindra ett obstruerande
            veto hade varit värdefullt att få med i diskussionen.
          </note>
          <note>
            Det hade naturligtvis också varit viktigt att lyfta upp den fråga
            som ofta förs fram i Sveriges riksdag, av många, nämligen möjligheten
            till humanitär intervention – responsibility to protect. Vi har
            ansett det vara viktigt att stå upp inte bara för stater utan
            också för människor när de hotas av den egna staten. Det hade
            varit angeläget att lyfta upp den frågan.
          </note>
          <note>
            Likaså hade det varit angeläget att lyfta upp frågan om ansvarsutkrävande
            och ICC. Tribunalen är inte direkt en del av FN, men det är ändå
            viktig t att få med FN:s möjligheter att hantera och försöka stärka
            ICC-systemet när det så kraftfullt hotas i dag. Det hade varit
            värdefullt.
          </note>
          <note>
            Regeringen har haft öppenhet och transparens som ingång . Det
            är naturligtvis viktigt och riktigt. Det må ges ut pressmeddelanden
            efter möten i säkerhetsrådet, vilket har varit ett minimum, men
            det hade varit intressant om den öppenheten och transparensen
            hade präglat ingångarna till diskus ­ sionerna med riksdagen.
            Jag har redan nämnt säkerhetsrådskampanjen och våra försök att
            få en djupare insyn i den utredning som regeringen hade aktualiserat.
          </note>
          <note>
            Regeringen bjöd in civilsamhället till dialog. Det är bra, inte
            minst därför att civilsamhället just nu är allvarligt hotat också
            i FN-systemet. Även där ser man tydligt hur många av de auktoritära
            regeringarna och regim ­ erna stryper möjligheten för civilsamhället
            att verka. Det är ett lackmus ­ papper på vart vi är på väg. Allt
            fler av civilsamhällets så kallade representanter är regeringsföreträdare
            som försöker stoppa eller hindra det fria civilsamhällets agerande.
          </note>
          <note>
            Det är som sagt bra att man bjöd in till dialog med civilsamhället
            i Sverige. Det hade också varit bra om regeringen varit mer intresserad
            av dialog med riksdagen och utrikesutskottet – mer av dialog och
            mindre av information.
          </note>
          <note>
            Herr talman! Jag står naturligtvis bakom alla våra reservationer,
            och jag vill hänvisa till det särskilda yttrandet. Men jag yrkar
            bifall endast till reservation 3 under punkt 1.
          </note>
          <note>
            Jag tackar också herr talmannen, kollegorna i utskottet, utrikesminis
            ­ tern, utskottskansliet och personalen i kammaren och önskar
            alla en fin sommar.
          </note>
          <note type="speaker">
            Anf. 16 HÅKAN SVENNELING (V):
          </note>
          <note>
            Herr talman! Sveriges tid i FN:s säkerhetsråd har varit en viktig
            period för svensk utrikespolitik. Genom att Sverige var medlem
            i FN:s säkerhetsråd under två år hade vi en bra plattform för
            att lyfta fram våra värderingar och våra utrikespolitiska prioriteringar.
            Sverige har på ett generellt plan fått stort genomslag för den
            feministiska utrikespolitiken, och den har gjort avtryck i FN:s
            arbete.
          </note>
          <note>
            Jag fick själv förmånen att ingå i en av de två delegationer
            som årligen reser från riksdagen till FN. Resan gjorde att jag
            fick djupare förståelse för FN och för det gedigna arbete som
            Sverige gör i FN. Jag vill rikta ett stort tack till alla medarbetare
            i den svenska FN-representationen och alla svenskar som jobbar
            inom FN-systemet. De är många.
          </note>
          <note>
            Sverige gör skillnad. Men tyvärr styrs arbetet och sätts tonen
            i FN:s säkerhetsråd mycket av de fem permanenta medlemmarna USA,
            Ryssland, Kina, Storbritannien och Frankrike. Dessa fem bestämmer
            i stor utsträckning vad som ska diskuteras, på vilket sätt det
            ska diskuteras och kanske framför allt vad som inte ska diskuteras
            i FN:s säkerhetsråd. Även om det är rätt ovanligt att man lägger
            veto använder de fem permanenta medlemmarna sin vetomakt till
            att i stor utsträckning försvåra arbetet i FN:s säkerhetsråd.
            Jag kanske hade en naiv tilltro när jag tänkte att Storbritannien
            och Frankrike inte alltid gör på det sättet, för vi kan se att
            även de har sina tydliga agendor i FN:s säkerhetsråd utifrån sina
            länders politik.
          </note>
          <note>
            I dagens betänkande finns ett enigt tillkännagivande till regeringen
            om att en fristående aktör bör utvärdera tiden i FN:s säkerhetsråd.
            Jag anser att Sverige behöver mer FN-debatt. Därför är det bra
            om Sveriges tid i säkerhetsrådet utvärderas, både för oss i nutid
            och inför nästa gång om ca 20 år när Sverige på nytt förväntas
            ta plats i FN:s säkerhetsråd.
          </note>
          <note>
            Samtidigt är det, som utskottet konstaterar, inte helt lätt att
            genomföra en sådan utvärdering. Sverige var bara en av 15 medlemmar
            i rådet. Därför är det svårt att i säkerhetsrådets beslut se vad
            Sverige kunnat göra annor ­ lunda. Däremot kan en utvärdering
            ge perspektiv på Sveriges prioriteringar och arbetssätt under
            tiden i FN:s säkerhetsråd. Genom akademisk höjd kan den ge viktiga
            perspektiv och inspel och samtidigt öka debatten om och intresset
            för FN i Sverige, något som jag tycker är viktigt.
          </note>
          <note>
            Civilsamhället spelar en viktig roll som väktare och förmedlare
            av information inom FN-systemet genom att bevaka de beslut som
            fattas, informera FN och dess medlemsstater om utvecklingen runt
            om i världen och informera allmänheten om vad som sker i FN. Sverige
            har en tradition av nära samarbete med civilsamhället och inkluderar
            svenska civilsamhällesorganisationer i de delegationer man skickar
            till olika FN-möten.
          </note>
          <note>
            Det finns dock flera stater som vill begränsa civilsamhällets
            insyn och deltagande i FN-systemet. Det är en olycklig utveckling
            som vi har sett flera oroväckande exempel på.
          </note>
          <note>
            Civilsamhällets deltagande i FN:s högnivåmöten behandlas inom
            generalförsamlingen, där medlemsstaterna tar ställning till en
            lista på organisationer. Det gör att varje medlemsstat i praktiken
            har näst intill vetorätt när det gäller vilka civilsamhällesorganisationer
            som får delta. Man behöver inte heller ange något skäl till att
            utestänga vissa.
          </note>
          <note>
            Denna ordning måste reformeras för att säkerställa civilsamhällets
            deltagande vid FN-möten och inom FN-systemet i stort. Därför anser
            Vänsterpartiet att Sverige bör verka för att stärka civilsamhällets
            roll inom FN.
          </note>
          <note>
            Sverige föregår ofta med gott exempel när det gäller civilsamhällesre
            ­ presentation. Det är viktigt att vi fortsätter och även utvecklar
            den tradi ­ tio ­ nen. Vänsterpartiet menar att Sverige i alla
            lägen i ord och handling ska stå upp för civilsamhällets rätt
            att delta meningsfullt och presentera granskningar och rekommendationer
            vid internationella möten och för ­ handlingar. Regeringen bör
            därför alltid inkludera en bred representation av civilsamhället
            i de delegationer man skickar till internationella möten.
          </note>
          <note>
            Sverige är långvarig FN-vän och stor givare till FN-systemet.
            Förtroendet för FN bland Sveriges befolkning är högt. Med denna
            roll följer möjligheter och ansvar.
          </note>
          <note>
            Sverige bör arbeta systematiskt med att säkerställa att FN värnar
            och stärker mötes ‑ och föreningsfriheten i all sin verksamhet.
            FN:s landskontor och utsända har en särskild roll i att främja
            rättigheterna hos utsatta aktörer och får aldrig prioritera ned
            frågor med hänvisning till lokalt politiskt motstånd.
          </note>
          <note>
            Mot bakgrund av den allt svårare situationen för människorättsförsvarare
            globalt är det särskilt viktigt att FN:s samtliga särskilda representanter
            står upp för mänskliga rättigheter och har ett tydligt stöd från
            Sverige. Vi anser därför att regeringen bör ställa krav på och
            stödja FN i att stå upp för civilsamhällets demokratiska utrymme.
          </note>
          <note>
            Herr talman! Vart sjätte barn i världen lever i dag i ett område
            som påverkas av krig och konflikt. I en konfliktsituation är barn
            särskilt sårbara. De har begränsade möjligheter att föra sin egen
            talan och ges sällan utrymme vid förhandlingsborden. Ofta ses
            barns säkerhet som en icke-fråga eller som en fråga som kan hanteras
            när konflikten är över.
          </note>
          <note>
            Barnkonventionen slår fast att konventionsstaterna, i linje med
            sina åtaganden enligt internationell humanitär rätt att skydda
            civilbefolkningen i väpnade konflikter, ska vidta alla tänkbara
            åtgärder för att säkerställa skydd av barn som berörs av väpnad
            konflikt. Sverige bör därför arbeta för att alla internationella
            insatser ska inkludera barnskyddsrådgivare.
          </note>
          <note>
            Ett av de största övergreppen mot barn är att göra dem till barnsoldater.
            Det är omöjligt att säga exakt hur många barnsoldater det finns,
            men enligt Röda Korset handlar det om hundratusenta ls barn som
            deltar i fler än 30 väpnade konflikter runt om i världen.
          </note>
          <note>
            Användningen av barn som soldater i krig är inget nytt, men enligt
            organisationen har det blivit vanligare att barn deltar aktivt
            i konflikter. Det är bland annat de senaste decenniernas utveckling
            av billigare och mer lätthanterliga automatvapen som drivit på
            denna utveckling.
          </note>
          <note>
            Anledningarna till att barn blir soldater kan variera. Genom
            tvångsrekrytering tvingas barn ut på slagfältet, till att agera
            bärare eller för att utnyttjas som sexslavar. Att bli soldat kan
            också ses som det enda sättet att överleva under mycket krassa
            och svåra förhållanden. Terrorgrupper som al-Shabab, Boko Haram
            och Daish , men även ett flertal stater , använder systematiskt
            barn som verktyg i sin krigföring.
          </note>
          <note>
            Konsekvenserna är katastrofala. Tortyr, våld och droger är bara
            några av metoderna som används för att tvinga barn till omänskliga
            handlingar. Inte sällan används barn som kanonmat och tvingas
            utföra de allra farligaste sysslorna, till exempel att röja väg
            genom minfält. En rapport visar att i Sierra Leone har 60 procent
            av alla barnsoldater blivit vittnen till våldsamt dödande. Ännu
            fler har tvingats se våldtäkter, och nästan hälften har bevittnat
            massakrer.
          </note>
          <note>
            Priset de barn som görs till soldater tvingas betala är nästan
            omätbart, och både den mentala och den fysiska hälsan blir lidande.
            Även om anledningarna till att minderåriga blir soldater är många
            och individuella är det centralt att barnsoldater betraktas som
            offer och inte som förövare.
          </note>
          <note>
            FN:s säkerhetsråd har identifierat sex grova förbrytelser mot
            barn som särskilt allvarliga. En av dem är rekrytering och användning
            av barn i väpnade konflikter. Man har listat 66 väpnade grupper
            i 14 länder som uppfyller dessa kriterier.
          </note>
          <note>
            Sverige bör ha en tydlig strategi för hur man ska utöva påtryckningar
            genom bilaterala och multilaterala kanaler för att stoppa all
            användning av barnsoldater och för att införa och ge stöd till
            program för återanpassning av barnsoldater.
          </note>
          <note>
            Sverige har under sin tid i FN:s säkerhetsråd på ett förtjänstfullt
            sätt lyft upp kvinnor, fred och säkerhet på säkerhetsrådets agenda.
            Det är nästan 20 år sedan FN:s säkerhetsråd antog resolution 1325.
            Sju efterföljande resolutioner har också antagits. Tillsammans
            utgör de FN:s agenda för kvinnor, fred och säkerhet. Resolutionerna
            slår fast att kvinnors ökade deltagande i att förebygga, hantera
            och lösa konflikter samt i fredsbyggande och återuppbyggande efter
            konflikt är en förutsättning för att uppnå hållbar internationell
            fred och säkerhet.
          </note>
          <note>
            Kriget i Syrien har nu pågått i åtta år. Under Sveriges tid i
            FN:s säkerhetsråd har kriget varit en knepig fråga som splittrat
            säkerhetsrådet, framför allt dess permanenta medlemmar. Trots
            få resolutioner totalt sett måste det ses som en framgång att
            Sveriges arbete ledde till resolutioner om humanitärt stöd till
            Syrien.
          </note>
          <note>
            Samtidigt som stora delar av IS har slagits i spillror finns
            en risk för att kriget inte är slut. Våldet och kriget kan ta
            fart på nytt när nu Turkiet hotar de kurdiska områdena. Detta
            kan drabba kurderna – de som har bekämpat IS hårdast. Sverige
            måste stå upp för fred och rättvisa i Syrien och kräva att Turkiet
            drar sig tillbaka.
          </note>
          <note>
            Med detta sagt, herr talman, vill jag yrka bifall till reservation
            10 och önska talmannen och alla ledamöter en trevlig sommar!
          </note>
          <note type="speaker">
            Anf. 17 LARS ADAKTUSSON (KD):
          </note>
          <note>
            Herr talman! Jag vill inleda med att ge mitt stöd till Kristdemokraternas
            samtliga reservationer och yrka bifall till reservation nr 17.
          </note>
          <note>
            Sveriges kampanj till FN:s säkerhetsråd kantades dessvärre av
            bristan ­ de transparens, blidkande av auktoritära regimer och
            hemlighetsmakeri. Vid flera tillfällen har Utrikesdepartementet
            kritiserats för att ha hemlighållit dokument rörande säkerhetsrådskampanjen.
          </note>
          <note>
            Detta agerande ledde till en granskning i riksdagens konstitutionsutskott,
            som resulterade i kritik mot UD. Även Justitieombudsmannen har
            riktat kritik mot Utrikesdepartementet för att ha underlåtit att
            registrera handlingar rörande säkerhetsrådskampanjen.
          </note>
          <note>
            Det är uppenbart att det behövs ökad transparens och ökad respekt
            för offentlighetsprincipen inom Utrikesdepartementet. Arbetet
            med Sveriges kampanj till FN:s säkerhetsråd illustrerar just detta.
          </note>
          <note>
            Det finns även andra skäl till oro. Ett av dem är att regeringen
            i samband med sin kandidatur valde att framställa Sverige som
            en så kallad oberoende röst i utrikespolitiken, trots att vårt
            land enligt fördrag är bundet att verka för EU:s gemensamma utrikes-
            och säkerhetspolitik. Det är uppenbart att EU som Sveriges främsta
            utrikespolitiska arena prioriterades ned till förmån för FN och
            säkerhetsrådet, trots att möjligheterna att påverka är starkt
            begränsade och trots att säkerhetsrådet är dysfunktionellt på
            grund av vetorätten.
          </note>
          <note>
            Visst finns det även positiva inslag i det som skedde under Sveriges
            tid i FN:s säkerhetsråd; allt annat vore märkligt. Men Kristdemokraternas
            bedömning är att säkerhetsrådsplatsen kostade mer än den smakade,
            såväl politiskt som ekonomiskt. Därför välkomnar vi och ställer
            oss bakom förslaget om en oberoende utvärdering av tiden i säkerhetsrådet.
          </note>
          <note>
            Herr talman! FN-samarbetet är en oerhört viktig del av svensk
            utrikespolitik. Behovet av ett globalt forum för dialog och gemensamt
            ansvarstagande när det gäller världens stora utmaningar är stort.
            Sverige som land har dessutom mycket att tjäna på en fungerande
            internationell säkerhetsordning. Alltför ofta har dock FN brustit
            i handlingskraft när viktiga värden stått på spel: människors
            frihet, demokrati och respekten för människovärdet.
          </note>
          <note>
            Inte sällan har oförmågan och oviljan präglat FN:s agerande i
            Mellan ­ östern. Under Sveriges tid i säkerhetsrådet har hundratusentals
            människor i Syrien dödats och fått sina drömmar om ett liv i värdighet
            slagna i spillror av den syriska regimen.
          </note>
          <note>
            I Irak har Islamiska statens förbrytare gjort sig skyldiga till
            några av de värsta brott som världen bevittnat sedan andra världskriget.
            Det har rört sig om våldtäkter, förslavning, korsfästelser och
            systematisk tortyr. Mot kristna befolkningsgrupper och yazidier
            genomfördes ett folkmord.
          </note>
          <note>
            Hittills har Sverige och den rödgröna regeringen vägrat att erkänna
            IS folkmord på kristna – syrianer, assyrier, kaldéer – och yazidier.
            Inte heller i FN:s säkerhetsråd har den svenska regeringen verkat
            för ett folkrättsligt bindande folkmordserkännande. Detta är ett
            dystert faktum som reger ­ ingen, i historiens sken, kommer att
            få stå till svars för.
          </note>
          <note>
            IS terrorister, som har förtrampat människovärdet på det mest
            hänsynslösa och barbariska sätt, måste nu ställas inför rätta.
            Sverige har liksom andra länder ett ansvar för att dessa förbrytare
            inte ska kunna vänta sig något annat än åtal och internationellt
            ansvarsutkrävande.
          </note>
          <note>
            Kristdemokraterna förde 2017 fram förslaget om att regeringen
            skulle driva på i FN:s säkerhetsråd för en internationell ad hoc-tribunal
            för IS-brott. Detta avfärdades av regeringen med hänvisning till
            att situationen i Syrien och Irak som helhet skulle hänskjutas
            till Internationella brottmålsdomstolen, ICC. Men det var dessvärre
            ett dödfött förslag, som i stort sett omgående blockerades i säkerhetsrådet.
          </note>
          <note>
            Regeringen hade chansen att på allvar väcka frågan om en tillfällig
            in ­ ternationell tribunal, som hade ökat möjligheterna att ställa
            IS förbrytare inför rätta. En internationell ad hoc-tribunal för
            IS-brott kan vara en fram ­ komlig väg. Säkerhetsrådets beslut
            om ett undersökningsteam för brott be ­ gångna av Islamiska staten
            i Irak tyder på just detta. Men ingenting i re ­ geringens skrivelse
            visar på att den vägen prövades. Tvärtom står det att Sverige
            i förhandlingarna framhöll vikten av att ansvarsutkrävande inte
            enbart omfattade Islamiska staten.
          </note>
          <note>
            Självklart ska Sverige verka för ansvarsutkrävande för samtliga
            parter, men det hade varit möjligt att verka för att IS-terroristerna
            ska dömas till ansvar i en särskild internationell tribunal för
            IS-brott. Det är beklagligt att regeringen inte lyssnade på Kristdemokraterna
            och andra medan tid var, när Sverige fortfarande var medlem av
            säkerhetsrådet.
          </note>
          <note>
            Nu står frågan på agendan, och det är bra. Men när Sveriges tid
            i säker ­ hetsrådet ska utvärderas kommer det inte enbart att
            handla om det som gjordes utan också om det som regeringen inte
            gjorde. Beklagligt nog fick inte offren för folkmordet och deras
            familjer det stöd och den upprättelse som de förtjänar.
          </note>
          <note>
            Med detta, herr talman, vill även jag tacka talmannen och riksdagens
            tjänstemän liksom ledamöterna av utrikesutskottet för den gångna
            terminen och önska en trevlig sommar!
          </note>
          <note>
            (Applåder)
          </note>
          <note>
            I detta anförande instämde Hans Eklind, Magnus Oscarsson och
            Roland Utbult (alla KD).
          </note>
          <note type="speaker">
            Anf. 18 HÅKAN SVENNELING (V) replik:
          </note>
          <note>
            Herr talman! I samband med att FN:s säkerhetsråd i april skulle
            anta resolution 2467 om sexuellt våld i konflikter, som Tyskland
            hade lagt fram, krävde USA att ett stycke om SRHR togs bort då
            man menade att det underlättade för aborter. Om detta inte skedde
            skulle USA lägga in sitt veto mot resolutionen. Stycket handlade
            egentligen inte om aborter utan om rätten till hälsa för våldtagna
            i konflikter. Efter många om och men backade tyskarna. Den text
            som USA inte ville ha försvann, och texten urvattnades rejält.
          </note>
          <note>
            Tusentals människor dör varje dag för att de saknar rätt till
            hälsovård, mödravård, säkra aborter, preventivmedel, information
            eller makt att förändra sin livssituation. SRHR står för sexuell
            och reproduktiv hälsa och rättigheter och handlar om att säkerställa
            att dessa möjligheter finns.
          </note>
          <note>
            Inför beslutet skrev Angelina Jolie och William Hague en debattartikel
            i New York Times. När säkerhetsrådet hade mötet talade nobelpristagaren,
            kongolesen Denis Mukwege, yazidiern Nadia Murad och människorättsadvokaten
            Amal Clooney, som företräder yazidier som blivit utsatta för IS
            övergrepp.
          </note>
          <note>
            I den efterföljande debatten menade vissa att amerikanerna borde
            ha låtits lägga sitt veto för att göra det tydligt att USA även
            inom FN-systemet motverkar människors sexuella rättigheter. Andra
            menar att tyskarna gjor ­ de rätt då resolutionen hade andra viktiga
            aspekter för att motverka det stigma som finns hos dem som föds
            som en konsekvens av våldtäkter i konflikter.
          </note>
          <note>
            Den amerikanska administrationen har blivit alltmer hårdför och
            accepterar inte längre skrivningar om SRHR över huvud taget. Vad
            anser Lars Adaktusson om detta? Är det rätt eller fel av USA att
            genom att hota med sitt veto få bort skrivningar om SRHR i FN:s
            resolutioner?
          </note>
          <note type="speaker">
            Anf. 19 LARS ADAKTUSSON (KD) replik:
          </note>
          <note>
            Herr talman! Kristdemokraternas uppfattning när det gäller abortfrågan
            är, som Håkan Svenneling väl känner till, mycket tydlig och klar.
            Vi står för lagliga och säkra aborter, inte bara i vårt eget land
            utan också i andra länder. Vi verkar för det i de sammanhang vi
            kan.
          </note>
          <note>
            Däremot tycker vi inte att abortfrågan är en fråga för EU-nivån
            eller att den ska föras in i EU , som vissa partier och krafter
            verkar för just nu. Därför röstade jag som jag gjorde i Europaparlamentet.
            Det var inte för att jag är emot lagliga, fria och säkra aborter,
            utan det var just av det skälet att EU inte ska syssla med den
            frågan.
          </note>
          <note>
            Det finns ingen tvekan här. Vi står för det som finns uttryckt
            i vårt medicinsk-etiska program: rätten till lagliga och säkra
            aborter.
          </note>
          <note type="speaker">
            Anf. 20 HÅKAN SVENNELING (V) replik:
          </note>
          <note>
            Herr talman! Jag tycker att det är bra att Lars Adaktusson står
            upp för rätten till abort i andra länder och att man gör det inom
            FN-systemet, som min fråga handlade om.
          </note>
          <note>
            Ska man stå upp för aborträtten måste man göra det hela vägen.
            Vi ser de olika attacker som abortmotståndare nu försöker göra
            för att försvaga aborträtten. USA:s president har varit en tydlig
            förespråkare för dessa metoder, och beslutet från Alabamas 25
            republikanska män att förbjuda alla former av abort är bara den
            senaste i en lång rad av attacker.
          </note>
          <note>
            Lars Adaktusson och Kristdemokraterna har under våren hamnat
            i blickfånget för sitt agerande när det gäller aborträtten, såväl
            i Europaparlamentet som i riksdagen. Det kanske inte är så konstigt
            med tanke på att du röstade mot aborträtten vid 22 tillfällen
            i Europaparlamentet, att du har rest i Colombia i våras och träffat
            abortmotståndare och att Kristdemokraterna anser att vårdvägran
            ska införas. Då ska man som läkare kunna säga nej till att genomföra
            abort av medicinska skäl eller av personliga etiska skäl, vilket
            ni brukar kalla för samvetsfrihet.
          </note>
          <note>
            I Italien har detta lett till att två tredjedelar av landets
            alla läkare inte utför aborter, och i vissa regioner är det så
            många som 95 procent av alla läkare. Det leder till att människor
            nekas den vård de har rätt till.
          </note>
          <note>
            I ett annat land, Norge, fick nyligen Kristdemokraternas systerparti,
            Kristelig Folkeparti, igenom den första inskränkningen av aborträtten
            sedan 1976. Den ändrade aborträtten var KrF:s viktigaste krav
            för att ingå i och stödja den norska regeringen. Kvinnors valmöjligheter
            har nu begränsats i vårt grannland. Vad anser Lars Adaktusson
            om inskränkningarna av aborträtten i vårt grannland Norge?
          </note>
          <note type="speaker">
            Anf. 21 LARS ADAKTUSSON (KD) replik:
          </note>
          <note>
            Herr talman! Det finns en missuppfattning i den här debatten
            när det handlar om samvetsfrihet. Det är inte vilken fråga som
            helst; det är en mänsklig rättighet, formulerad i artikel 14 i
            FN:s universella deklaration om mänskliga rättigheter. Den nämns
            i samma sammanhang som tankefrihet och religionsfrihet. Det är
            inget påhitt från någon som är motståndare till aborter, utan
            den finns där. Det finns lagstiftning i ett fyrtiotal länder i
            Europa som skyddar samvetsfriheten och lyckas kombinera en sådan
            lagstiftning med en liberal abortlagstiftning och rätten för kvinnan
            att avgöra.
          </note>
          <note>
            Att man försöker föra in en diskussion om samvetsfriheten som
            inte tillför något i sak tillför inte debatten den seriositet
            som den förtjänar.
          </note>
          <note>
            Herr talman! En osanning blir inte en sanning för att den upprepas
            eller uttalas från riksdagens talarstol. Håkan Svenneling säger
            att jag har röstat mot abort vid 22 tillfällen. Det är fel. Det
            stämmer inte.
          </note>
          <note>
            Jag står som sagt bakom lagliga och säkra aborter. Anledningen
            till att jag röstade som jag gjorde var att jag anser att sociala
            frågor som abortfrågan inte hör hemma på Europanivå.
          </note>
          <note>
            Att påstå att någon har en uppfattning som vederbörande inte
            har är ohederligt. Själv skulle jag aldrig påstå att Håkan Svenneling
            är för väpnad revolution, massmord och deportationer av oliktänkande
            av det skälet att Vänsterpartiet har sina rötter i kommunismen.
          </note>
          <note>
            (Applåder)
          </note>
          <note type="speaker">
            Anf. 22 FREDRIK MALM (L):
          </note>
          <note>
            Herr talman! Jag vill börja med att yrka bifall till reservation
            3 under punkt 1. Jag har skrivit upp mig för sex minuter i talarstolen
            och ska för ­ söka hålla detta. Det betyder att jag inte kan täcka
            in precis alla områden. Den som mer på djupet vil l ta del av
            Liberalernas synpunkter på skrivelsen om Sveriges arbete i FN:s
            säkerhetsråd hänvisar jag därför till att gå in på riksdagens
            hemsida och söka fram motionen med beteckningen 2018/19:3090,
            som är Liberalernas och Centerpartiets gemensamma mo ­ tion.
          </note>
          <note>
            Herr talman! FN är mycket viktigt; det vet vi. FN-stadgan är
            central, och FN:s olika institutioner – generalförsamlingen, säkerhetsrådet
            och så vidare – är en sorts ryggrad i det internationella arbetet
            och den regelbaserade världsordning vi vill ha. Den utmanas och
            undermineras i dag av en rad olika länder och krafter. Därför
            är det viktigt att Sverige är en aktiv medlem i FN, att Sverige
            engagerar sig mycket och att vi är en generös givare till olika
            humanitära insatser, projekt , institutioner och så vidare. Mot
            den bakgrunden har vi givetvis också haft höga förväntningar på
            Sveriges deltagande i säkerhetsrådet, när vi nu fick en möjlighet
            att vara med där i två år, 2017 och 2018.
          </note>
          <note>
            Men, herr talman, det är lite bekymmersamt att man kan sammanfatta
            regeringens rapportering med att Sveriges regering är synnerligen
            entusiastisk när det gäller att berätta hur duktig man har varit,
            men när medier och riksdagen vill ta del av dokument för att granska
            denna så kallade framgång har det varit mörkläggning och locket
            på. Detta är minst sagt förvånande, eftersom Sveriges ledord i
            kampanjen för att komma in i säkerhetsrådet var just öppenhet
            och transparens.
          </note>
          <note>
            Frågorna om kampanjens kostnader, hanteringen av handlingar,
            utvär ­ dering och så vidare har därefter tröskats i utrikesutskottet
            och konstitu ­ tionsutskottet, med sedvanlig följetong i medierna.
            Vi i utrikesutskottet fick praktiskt taget släpa UD:s politiska
            l edning till Franz Jäger-skåpet i Arvfurstens palats, där man
            låst in den utredning om kampanjen till säker ­ hetsrådet som
            man beställt. Jag tror att inte ens den mest lojala fotsoldat
            i arbetarrörelsen kan vara nöjd med det agerandet från regeringens
            sida.
          </note>
          <note>
            Men nu har då i alla fall utrikesutskottet beslutat att bifalla
            det krav som Liberalerna och Centerpartiet lade fram, nämligen
            att det ska genomföras en oberoende utvärdering av Sveriges medlemskap
            i säkerhetsrådet.
          </note>
          <note>
            Herr talman! En fråga som regeringen i alla fall tycks vara hyggligt
            nöjd med är resolution 2401 från februari 2018 om vapenvila i
            Ghouta och Afrin i Syrien. Efter många år av krig var detta givetvis
            en viktig resolu ­ tion, om den kunde leda fram till något, och
            det var över huvud taget viktigt att det kom något från säkerhetsrådet
            eftersom Ryssland under lång tid blockerat FN från att agera.
            Sverige arbetade fram den här texten tillsammans med en rad andra
            länder, bland annat Kuwait, Nederländerna och Ekvatorialguinea.
          </note>
          <note>
            Om vapenvilan hade hållit i åtminstone några veckor, herr talman,
            hade vissa områden runt Damaskus och i nordvästra Syrien fått
            ett litet andrum. Kanske humanitär hjälp hade kunnat komma in.
            Kanske fler civila hade kunnat evakueras.
          </note>
          <note>
            Men denna vapenvila höll inte en vecka. Den höll heller inte
            ett dygn. Jag tror inte ens att den höll en timme. Effekten på
            marken av denna svenskdesignade resolution var obefintlig.
          </note>
          <note>
            Detta beskriver Sveriges regering i sin skrivelse som ett – håll
            i er nu – ”begränsat genomslag”. Det är alltså socialdemokratiskt
            nyspråk för noll. Man kan möjligen tillämpa det på andra områden.
            Fotbollsmatchen slutade inte 0–0; den slutade ”begränsat genomslag”–”begränsat
            genomslag”. Jag tycker att det är mycket bekymmersamt när Sveriges
            regering på det här sättet försöker att skönmåla i stället för
            att medge att saker och ting inte har gått vår väg.
          </note>
          <note>
            En av de mest akuta svårigheterna för FN är användandet av obstruerande
            veton av säkerhetsrådets permanenta medlemmar, som hindrar säkerhetsrådet
            att anta resolutioner i akuta konflikter, exempelvis Syrien, vilket
            har nämnts. Det här skadar förstås FN:s trovärdighet som global
            aktör för fred och säkerhet. Regeringen prioriterade dock inte
            att driva frågan om Förenta nationernas långsiktiga beslutsförhet
            och trovärdighet. Man borde också mycket tydligare ha ifrågasatt
            de veton som lades fram.
          </note>
          <note>
            Listan över punkter där man kan rikta kritik kan göras längre.
            Det har också riktats mycket kraftig kritik från föregående talare
            på en rad olika områden, alltifrån Sveriges Mellanösternpolitik
            till vår tyvärr ibland för svaga röst för att skydda utsatta demokratier
            och minoriteter och så vidare.
          </note>
          <note>
            Det finns dock områden där Sverige har bidragit till saker och
            ting. I grund och botten är det givetvis bra att Sverige sitter
            i FN:s säkerhetsråd. Vi är pådrivande på klimatområdet på ett
            sätt som många andra länder inte är, och det är viktigt att vår
            röst kan göra en tydlig skillnad. Sverige har ett betydligt mer
            aktivt engagemang för kvinnors och flickors rättigheter än många
            andra länder, och det är också ett arbete som vi ska lyfta fram
            och vara stolta över.
          </note>
          <note>
            Herr talman! Konkret kan vi också nämna den konferens som hölls
            i Stockholm, där man samlade parterna i kriget i Jemen. Det mötet
            har förstås inte i sak gjort några underverk. Det har inte blivit
            fred i Jemen. Men mötet var viktigt, och det lägger också en grund
            för kommande möten där man kan använda en del slutsa tser från
            Stockholmskonferensen .
          </note>
          <note>
            Om parterna bryter mot en del av de principer och annat som man
            kom fram till kan de dessutom slå varandra i huvudet och hävda
            att de inte följer reglerna och så vidare. Även detta är någonting
            som steg för steg ändå kan bidra till någonting positivt i Jemen,
            och därför vill jag från Liberalernas sida framföra att vi tycker
            att den konferensen var mycket viktig.
          </note>
          <note>
            Med detta vill jag tacka alla för detta arbetsår – herr talmannen,
            alla tjänstemän i Riksdagsförvaltningen, ledamöter, utrikesministern
            med flera.
          </note>
          <note type="speaker">
            Anf. 23 OLLE THORELL (S):
          </note>
          <note>
            Herr talman! I dag debatterar vi Sveriges två år i FN:s säkerhetsråd.
            Vårt betänkande bygger på regeringens skrivelse, som beskriver
            arbetet som gjorts i rådet under den här tiden. Det är ett mycket
            omfattande material, så mina åtta minuter kommer bara att räcka
            till korta nedslag i allt arbete som gjorts.
          </note>
          <note>
            Precis som Håkan Svenneling vill jag börja med att framföra ett
            stort och varmt tack till alla de svenskar som arbetat hårt med
            Sveriges medlemskap i säkerhetsrådet och som har gjort sitt allra
            bästa under en intensiv och svår tid – personalen på representatione
            r n a i New York och i Genève, på ambassaderna ute i världen och
            här hemma i Stockholm och alla svenskar som är anställda i FN-systemet.
          </note>
          <note>
            Sverige har gjort skillnad i världspolitiken. Det hade inte varit
            möjligt utan allt detta slit från dem som jobbat med Sveriges
            deltagande i säkerhetsrådet. Ett stort och varmt tack till er
            alla!
          </note>
          <note>
            Så har vi frågan som vi debatterar i dag: Hur stor skillnad har
            Sverige gjort? Hade Sverige kunnat agera annorlunda på något vis?
            I betänkandet finns motioner från olika partier, och jag yrkar
            avslag på alla reservationer med hänvisning till texten i betänkandet.
          </note>
          <note>
            På en punkt har vi enats i utskottet, och det gäller en utvärdering
            av både kampanjen och Sveriges tid och inflytande i säkerhetsrådet.
            Det här är någonting som också regeringen är positiv till, och
            vi ser nu fram emot att regeringen får igång en utvärdering. Det
            är viktigt att dra lärdomar, dels inför Sveriges eventuella kommande
            medlemskap i rådet, dels för våra nordiska grannar som kanske
            står på tur liksom för andra EU-länder som kommer in i säkerhetsrådet.
          </note>
          <note>
            Vad har då Sverige uträttat? Det har varit en tid i världen d
            å polariseringen har ökat, antalet humanitära kriser har växt,
            stormakterna har agerat alltmer egenmäktigt, m ultilateralismen
            har ifrågasatts och den världsordning byggd på folkrätt som reglerar
            relationen mellan världens länder faktiskt har eroderats alltmer.
          </note>
          <note>
            Låsningarna som finns i säkerhetsrådet mellan de fem permanenta
            medlemmarna är väl kända. Vetorätten bakbinder FN och gör att
            man inte förmår att agera fastän man så uppenbart borde. Detta
            har vi sett inte minst i Syrienkonflikten, som kanske är det mest
            tragiska exemplet på senare år.
          </note>
          <note>
            Att blockeringarna är så starka, att konflikterna är så svårlösta
            och att rådet och FN är i ett skriande behov av reformer skulle
            kunna få en att tycka att läget är hopplöst. Trots detta har Sverige
            ändå kunnat göra viss skillnad, och jag vill nämna några områden
            där det har varit tydligt.
          </note>
          <note>
            För det första: Vi har stärkt kvinnors inflytande genom att konsekvent
            jobba med frågan om kvinnor, fred och säkerhet i exempelvis alla
            FN-insatser, där detta perspektiv nu finns med. Vi har sett till
            att kvinnors roll nämnts i rådets uttalanden. Rådet har tagit
            starkare ställning mot användningen av sexuellt och könsbaserat
            våld i konflikter, och ett helt nytt sank ­ tionskriterium har
            tagits fram gällande detta våld i sanktionerna mot Libyen, Sydsudan
            och Centralafrikanska republiken.
          </note>
          <note>
            Vi har också kraftigt ökat antalet och andelen kvinnliga föredragande,
            inte minst under våra månader som ordförande i rådet. Vi har som
            alltid fortsatt driva på för FN-resolution 1325 och efterföljande
            resolutioner.
          </note>
          <note>
            För det andra: Vi har fört upp frågan om klimat kopplat till
            säkerhet på säkerhetsrådets agenda.
          </note>
          <note>
            För det tredje: Vi har drivit barnrättsperspektivet och stärkt
            arbetet med unga, fred och säkerhet. Under Sveriges ordförandeskap
            i juli 2018 arrangerade Sverige ett högnivåmöte, där ett enigt
            säkerhetsråd antog en resolution om förebyggande gällande barn
            i konflikter. Rekordmånga 98 länder ställde sig bakom Sveriges
            initiativ som medförslagsställare.
          </note>
          <note>
            Som har nämnts här har Sverige också gjort skillnad i några av
            världens allra svåraste konflikter, till exempel i Jemen, där
            det fruktansvärda kriget har lett till en humanitär katastrof.
            I november 20 18 räknade man med att 85 000 barn ha de dött. Det
            är en oanständig och helt obegriplig siffra.
          </note>
          <note>
            I den konflikten har Sverige jobbat hårt för att rådet ska fortsätta
            att hålla fokus på den humanitära situationen och stärka sändebudet.
            Arbetet ledde till de fredssamtal som hölls här i Stockholmstrakten,
            något som har nämnts tidigare i debatten.
          </note>
          <note>
            När det gäller Syrien har vi arbetat med de resolutioner som
            ledde till att humanitär hjälp kunde nå fram till miljoner nödställda
            människor. Faktum är att de enda tre resolutioner som rådet kom
            överens om under dessa två år togs fram på initiativ av Sverige.
          </note>
          <note>
            När det gäller Myanmar, där folkgruppen rohingya utsatts för
            fruktansvärda övergrepp, har Sverige trots svårt motstånd lyckats
            föra upp landet på dagordningen och sett till att rådet gjorde
            besök i landet, att det gjordes skarpa uttalanden, att det diskuterades
            ansvarsutkrävande och att ett särskilt sändebud kunde utses.
          </note>
          <note>
            I konflikten på Koreahalvön har Sverige också spelat en mycket
            aktiv roll, både i säkerhetsrådet och bilateralt.
          </note>
          <note>
            Fru talman och ärade ledamöter! Sedan kan man önska att världen
            var annorlunda beskaffad, att vi hade kommit längre i att få slut
            på våldet i Jemen och i Syrien, att vi hade nedrustat Koreahalvön
            och demokratiserat Myanmar. Det har inte varit möjligt hela vägen.
            Men vi har gjort ett gott arbete och gjort skillnad för utsatta
            människor på många platser. Vi kan förstås inte vara nöjda med
            världsläget, men vi kan vara stolta över den insats som vi har
            gjort i säkerhetsrådet.
          </note>
          <note>
            När vi talar om alla dessa kriser och konflikter ska vi komma
            ihåg att det finns platser där utvecklingen går åt rätt håll.
            I Gambia och i Liberia har kriser kunnat undvikas. På Afrikas
            horn har Etiopien tagit sjumilakliv i demokratisk riktning. Och
            relationen mellan Eritrea och Etiopien har förbättrats radikalt.
            I Colombia finns nu ett fredsavtal mellan regeringen och Farcgerillan.
          </note>
          <note>
            Fru talman! Sammanfattningsvis är världsläget svårt. Sverige
            har trots detta lyckats påverka under sin tid i FN:s säkerhetsråd.
            Vi är nu överens i utskottet om att regeringen ska se till att
            det görs en fristående utvärdering för att ta reda på hur mycket
            och på vilket sätt.
          </note>
          <note>
            Världsläget är svårt. Auktoritära ledare i stora mäktiga länder
            utmanar den liberala världsordningen. Demokratin är hotad på allt
            fler håll. Krig och konflikter orsakar omänskligt lidande och
            driver tiotals miljoner människor på flykt. Ojämlikhet, ojämställdhet,
            förtryck och exploatering av både människor och natur hotar allas
            vår framtid.
          </note>
          <note>
            Världsläget är svårt, men jag är övertygad om att utvecklingen
            går att vända. Aldrig förr har mänskligheten haft bättre möjligheter
            att påverka sin framtid. Demokratin kan och kommer att försvara
            sig som den har gjort förut. Vi har lyckats halvera den extrema
            fattigdomen, och vi har nu satt upp ett globalt utvecklingsmål
            om att utrota den extrema fattigdomen. Människor lever allt längre,
            lär sig alltmer och kommer inte i längden att finna sig i att
            leva i förtryck och armod.
          </note>
          <note>
            Världsläget är svårt, och då är det desto viktigare att länder
            som Sverige engagerar sig mer i att vara med och ta globalt ansvar
            och att stå upp för folkrätten, mänskliga rättigheter och demokrati.
            Sedan gäller det att ha tålamod och rimliga förväntningar på vad
            man kan åstadkomma. Därför vill jag avsluta med vad Dag Hammarskjöld
            sa om FN: FN har inte skapats för att föra mänskligheten till
            himlen utan för att rädda den från helvetet.
          </note>
          <note>
            Jag vill passa på att tacka talmannen, utrikesministern och ledamöterna
            i utskottet för detta år och önska samtliga närvarande en glad
            och skön sommar.
          </note>
          <note>
            (Applåder)
          </note>
          <note>
            I detta anförande instämde Kenneth G Forslund och Anders Österberg
            (båda S.)
          </note>
          <note type="speaker">
            Anf. 24 MARGARETA CEDERFELT (M) replik:
          </note>
          <note>
            Fru talman! Jag vill instämma i att Sverige har gjort många bra
            saker under sitt medlemskap i FN:s säkerhetsråd. Precis som Kerstin
            Lundgren påpekade tidigare stod också vi från moderat sida bakom
            ansökan. Vi var även med och tog initiativ till den under alliansregeringens
            tid.
          </note>
          <note>
            Men jag vill återkomma till redovisningen. Jag är mycket glad
            över att utskottet nu föreslår att riksdagen ska ställa sig bakom
            ett tillkännagivande om en oberoende utvärdering.
          </note>
          <note>
            Då vill jag ställa en fråga till Olle Thorell. Eftersom jag inte
            har uppfattat att Socialdemokraterna har varit drivande i utskottet
            när det gäller att tillsätta en oberoende utredning undrar jag
            om Olle Thorell är beredd att medverka till att en utredning tillsätts
            skyndsamt och att det i utredningen också ska ingå en redovisning
            av kostnaderna för kampanjen. Jag lyfter fram denna fråga eftersom
            den är oerhört viktig. Jag tror att utskottets ledamöter måste
            bistå med detta, och speciellt ledamöterna från regeringspartierna.
          </note>
          <note type="speaker">
            Anf. 25 OLLE THORELL (S) replik:
          </note>
          <note>
            Fru talman! Jag tackar Margareta Cederfelt för hennes frågor.
            Det är lite synd att Moderaterna fastnar i kampanjen inför medlemskapet
            i säkerhetsrådet. Det är tre år sedan. Detta har granskats i KU,
            det har varit debatter här i riksdagen – ett otal interpellationsdebatter
            med utrikesminis ­ tern – och vi har kommit överens i utskottet
            om att det nu ska göras en fristående och oberoende utvärdering
            av både kampanjen och det inflytande som Sverige har haft under
            denna tid. Jag delar inte den bild som Margareta Cederfelt ger
            av att Socialdemokraterna har varit passiva i fråga om detta.
            Vi har efterfrågat information från UD. Utskottets presidium har
            under våren undersökt möjligheterna för att genomföra en sådan
            utvärdering i utskottets regi men har inte lyckats. Därför tycker
            vi nu att det är rimligt att regeringen får detta uppdrag. Jag
            är glad över att vi kan komma överens i en sådan viktig fråga.
            Det tycker jag visar att vi inte har någonting att dölja. Vi är
            stolta över de insatser som Sverige har gjort. Vi tycker att det
            var rätt att Sverige sökte detta medlemskap i säkerhetsrådet.
            Och vi tycker att det är bra att det vänds på varje sten, så att
            vi från fristående och oberoende forskare får reda på allt som
            har gjorts – varför inte.
          </note>
          <note type="speaker">
            Anf. 26 MARGARETA CEDERFELT (M) replik:
          </note>
          <note>
            Fru talman! Att vi har fastnat i frågan håller jag inte med om.
            Vi vill ha en redovisning, och det är detta som vi har lyft fram
            gång på gång såväl i utskottet som här i riksdagens plenisal.
            Vi kommer att fortsätta att göra det tills utvärderingen är färdig
            och presenterad för oss i utskottet. Det är därför som jag lyfter
            fram frågan. Det har dröjt och dragit ut på tiden, vilket jag
            är helt övertygad om att Olle Thorell är ytterst medveten om ,
            som en av ledamöterna i utrikesutskottet.
          </note>
          <note>
            Kan jag verkligen tolka Olle Thorells svar som att Socialdemokraterna
            i utskottet kommer att arbeta mycket aktivt och hårt för att vi
            ska få en utredning på utskottets bord så snart som möjligt?
          </note>
          <note type="speaker">
            Anf. 27 OLLE THORELL (S) replik:
          </note>
          <note>
            Fru talman! Det som vi har kommit överens om i utskottet är en
            utvärdering – inte en utredning – av tiden i säkerhetsrådet. Vi
            vill förstås att detta ska kunna ske så skyndsamt som möjligt.
            Men vi ska komma ihåg att det inte är någon lätt sak att utvärdera
            detta. Det är en oerhörd mängd faktorer som spelar in. Att kunna
            härleda vad som exakt är Sveriges påverkansgrad i komplicerade
            processer och förhandlingar kanske inte låter sig göras i alla
            delar. Men vi vill att det ska kunna göras så långt som möjligt
            och fristående från regeringen.
          </note>
          <note>
            Det är också värt att påminna om att regeringen inte har någonting
            emot detta. Regeringen välkomnar att det sker en utvärdering.
            Jag tycker att Margareta Cederfelt möjligen skapar en konflikt
            som egentligen inte finns. Det är lite synd i riksdagens sista
            debatt.
          </note>
          <note>
            Men en utvärdering ska det bli. Vi står bakom den, och vi vill
            förstås att den ska ske så skyndsamt som möjligt.
          </note>
          <note type="speaker">
            Anf. 28 JANINE ALM ERICSON (MP):
          </note>
          <note>
            Fru talman! Globala utmaningar kräver gemensamma lösningar. Därför
            är ett väl fungerande internationellt regelverk helt avgörande
            för att vi ska kunna ta oss an framtiden och övervinna de svårigheter
            vi nu möter.
          </note>
          <note>
            Samarbete och samförstånd måste till för att vi ska nå målen
            i Paris ­ avtalet och även alla de ambitiösa och livsviktiga Agenda
            2030-mål som världen har enats om. Det är mål som ska hindra ett
            skenande klimat, vilket annars kommer att leda till stort mänskligt
            lidande och massdöd av djur och natur – något som redan pågår
            och eskalerar. Det är mål som ska lyfta människor ur fattigdom,
            förbättra deras livschanser och göra dem fria att delta i demokratin
            och forma sina egna liv. Detta gäller inte minst kvinnor ­ na,
            som i århundraden har hållits tillbaka, utan makt och formell
            befogen ­ het att förändra.
          </note>
          <note>
            Varje mål i Agenda 2030 är otroligt viktigt, och att nå målen
            är på många sätt avgörande för vår framtid. Det handlar inte minst
            om att vi ska kunna lämna efter oss en beboelig värld till våra
            barn. En planet förödd av klimatförändringar och krig är inget
            arv att vara stolt över. Därför måste vi arbeta tillsammans, så
            att vi i stället kan lämna efter oss en bättre och fredligare
            värld.
          </note>
          <note>
            Därför blir jag ändå glad när jag läser om Sveriges arbete i
            FN:s säkerhetsråd och det vi har lyckats åstadkomma under vår
            tid där. I en orolig omvärld är säkerhetsrådets uppgift, att värna
            fred och säkerhet, helt central. Genom att vara en tydlig kraft
            som har stått upp för mänskliga rättigheter, folkrätten, jämställdheten
            och det humanitära perspektivet har Sverige visat att det är viktigt
            och framgångsrikt – och att det också har fungerat – att ha en
            principfast hållning. Att vi hela tiden, vid alla tillfällen,
            har hållit fokus på dessa grundläggande och för oss självklara
            delar har hjälpt till att stärka arbetet i rådet, även nu när
            vår tid där är slut.
          </note>
          <note>
            Förutom denna bottenplatta, som har lyft nivån, har de fyra tematiska
            områden som Sverige har arbetat för och fokuserat på gett resultat.
          </note>
          <note>
            Fru talman! Vi har i allra högsta grad drivit den feministiska
            utrikespolitiken även i säkerhetsrådet, och vi har konsekvent
            arbetat för kvinnor, fred och säkerhet. Det har resulterat i att
            säkerhetsrådet tydligt markerat mot sexuellt våld i krig och konflikter
            och i att det skett en markant ökning bland de kvinnoorganisationer
            som nu är aktiva i rådets arbete. Att säkerhetsrådet stärkt sin
            praxis när det gäller att inkludera kvinnors och flickors perspektiv
            stärker också på sikt rådets – och hela världssamfundets – arbete
            och de viktiga resultat som måste fram.
          </note>
          <note>
            Sverige har under hela vår tid i säkerhetsrådet även konsekvent
            drivit på för ett mer förebyggande arbete när det gäller krig
            och konflikter. Vi kan inte bara stå och titta på en eskalerande
            utveckling utan att försöka gripa in i ett tidigt skede. Att förhindra
            konflikt måste ändå vara prio ett. Det minskar det mänskliga lidandet
            och leder till att färre människor blir svårt sargade till både
            kropp och själ. Direkta framgångar har vi bland annat kunnat se
            i processen för en fredlig maktövergång i Gambia och i arbetet
            med FN:s fredsbyggandekommission.
          </note>
          <note>
            Också det arbete som har gjorts inom ramen för säkerhetsrådets
            arbetsgrupp gällande barn och väpnad konflikt är en viktig del.
            Allt förebyggan ­ de måste starta med tidiga insatser, och barnen
            är ju vår framtid. Att skydda barnen i dag förhindrar konflikter
            i morgon. Denna enkla sanning var även namnet på den debatt som
            hölls i juli 2018 och som ledde till lanserandet av en process
            för framtagandet av praktiska riktlinjer för hur barnfrågor ska
            integreras i medling och fredsprocesser. Det är något man kunde
            tro redan fanns, men så var uppenbarligen inte fallet.
          </note>
          <note>
            Att skydda barn och ha ett barnperspektiv är otroligt viktigt
            i sig, för individens frihet, men det är också ett kraftfullt
            verktyg i allt förebyggande arbete – inte minst när det kommer
            till konflikter. Men som vi tyvärr ser tydligt runt omkring oss
            är det förebyggande arbetet långt ifrån tillräckligt. Därför är
            även konflikthantering och fredsbyggande nödvändiga fokusområden.
          </note>
          <note>
            Genom vår plats i säkerhetsrådet har Sverige spelat en roll i
            att hantera några av vår tids svåraste kriser och konflikter.
            Flera av dem har nämnts i dag. Det gäller kriget i Jemen, insatser
            i Syrien, arbetet med att skapa fred på Afrikas horn och arbetet
            för att rådet ska hålla fast vid tvåstatslösningen i Israel–Palestina-konflikten.
            Listan över Sveriges arbete för fred och säkerhet i världen genom
            säkerhetsrådet kan göras betydligt längre, men allt finns i skrivelsen.
            Jag hänvisar därför till den; det är väldigt intressant läsning.
          </note>
          <note>
            Fru talman! Klimatfrågan är vår tids största ödesfråga, och med
            tanke på hur den påverkar människors livsvillkor och möjlighet
            att leva är den också en av vår tids största säkerhetsfrågor.
            Vi i Miljöpartiet har länge drivit på för att uppmärksamma kopplingen
            mellan klimatet och dess påverkan på säkerhet. Den kopplingen
            har aldrig varit tydligare än nu, och det är tack vare regeringens
            och Sveriges arbete i just säkerhetsrådet som den har kommit upp
            på den internationella agendan. Det är det svenska ledarskapet
            som har gjort att säkerhetsrådet har kunnat enas om att tydliggöra
            kopplingen mellan säkerhet och klimatförändringar i hela sitt
            arbete.
          </note>
          <note>
            Vi vet nämligen att det är ett förändrat klimat, och konsekvensen
            av det, som en framtida säkerhetspolitik behöver utgå från. Vi
            ser redan i dag hur människor tvingas bort från sina hem på grund
            av klimatförändringar samt hur krig och konflikter breder ut sig
            i torkans spår. Att den koppling ­ en nu har gjorts i säkerhetsrådet
            betyder mycket för världens samlade klimatarbete, och det hade
            aldrig hänt om Sverige inte drivit på.
          </note>
          <note>
            Det är tack vare Sveriges och regeringens ansträngningar att
            i alla forum lyfta klimatfrågans tydliga koppling till säkerhetspolitiken
            som frågan nu är förankrad på säkerhetsrådets dagordning, och
            genom det skickas en tydlig signal till FN:s alla institutioner:
            Klimatfrågan är vår tids stora säkerhetsfråga. Det är nämligen
            bara genom att möta hotet från ett förändrat klimat – genom att
            minska effekterna, minska utsläppen och göra klimatanpassningar
            – som vi stärker de samhällen som drabbas och kan minska de säkerhetspolitiska
            riskerna med detta.
          </note>
          <note>
            Regeringens skrivelse tar även upp många andra områden där extra
            arbetsinsatser gjorts, och många av dem är otroligt viktiga. Det
            handlar om fredsinsatser, humanitära frågor, ansvarsutkrävande
            och inte minst skydd av civila. För oss miljöpartister är det
            en självklarhet att de mänskliga rättigheterna är universella.
            De ska gälla alla, alltid och över alla landsgränser. Att Sverige
            under två års tid har varit en del av säkerhetsrådet, vilket gett
            oss en tydlig plattform för att globalt driva på för feminism,
            fred och klimaträttvisa, är vi otroligt stolta över.
          </note>
          <note>
            Hela den lista som skrivelsen består av – bottenplattans utgångspunkter,
            temaområden, geografiska områden och allt annat – är i sig ett
            bevis på att ett litet nordiskt, glest befolkat land faktiskt
            kan åstadkomma global förändring. Det slår mig också hur oerhört
            intensivt, målinriktat och kompetent våra tjänstepersoner och
            företrädare har arbetat med detta, och jag instämmer i det tack
            som har framförts till alla dem som har slitit före, under och
            efter vår tid i rådet.
          </note>
          <note>
            Trots de stora utmaningar i FN-systemets och säkerhetsrådets
            funk ­ tionssätt som finns ger detta mig lite hopp inför framtiden.
            Om den poli ­ tiska viljan finns – och det är otroligt viktigt
            att understryka: om den poli ­ tiska viljan finns – och verktygen
            är på plats kan det internationella sam ­ fundet nämligen uträtta
            stordåd. Det är någonting som verkligen behövs för att vi ska
            klara de utmaningar som ligger framför oss.
          </note>
          <note>
            Jag yrkar bifall till förslaget i betänkandet.
          </note>
          <note>
            (Applåder)
          </note>
          <note type="speaker">
            Anf. 29 Utrikesminister MARGOT WALLSTRÖM (S):
          </note>
          <note>
            Fru talman och ärade ledamöter! Jag är förstås väldigt glad för
            denna möjlighet att debattera Sveriges medlems kap i säkerhetsrådet
            under 2017− 2018 här i kammaren.
          </note>
          <note>
            Det var två intensiva och givande år i världspolitikens mitt.
            Stundtals var det förstås även två frustrerande år, då meningsskiljaktigheterna
            mellan de permanenta medlemmarna förhindrade att rådet kunde enas.
          </note>
          <note>
            Vi ville redan från början bidra till ett säkerhetsråd som kan
            ta sitt ansvar enligt FN:s stadga och upprätthålla fred och säkerhet
            internationellt. Vi ville bidra till ett säkerhetsråd som bättre
            kan möta vår tids nya risker och hot, som kopplingen mellan klimatförändringarna
            och säkerhet. Vi ville också bidra till ett mer öppet och inkluderande
            säkerhetsrådsarbete, där de som berörs av vår tids kriser och
            konflikter – kvinnor, unga och företrädare för det civila samhället
            – får komma till tals.
          </note>
          <note>
            I Stockholm hade vi månatliga briefingar för riksdagens utrikesutskott;
            det fanns alltså gott om möjligheter att framföra förslag och
            idéer.
          </note>
          <note>
            Vi har haft återkommande möten med det civila samhället och svensk
            expertis inom såväl myndigheter som akademi, och vi publicerade
            veckobrev om arbetet i rådet på regeringens hemsida.
          </note>
          <note>
            I New York engagerade vi löpande det internationella civila samhället
            och verkade ständigt för att representanter för det civila samhället
            skulle kunna briefa rådet. FN-representationen publicerade också
            löpande video ­ bloggar från rådets arbete. Det kanske viktigaste
            var att vi engagerade det civila samhället i de länder som står
            på rådets dagordning. För första gång ­ en hade vi lika många
            kvinnliga briefers till säkerhetsrådet som manliga.
          </note>
          <note>
            Jag vill rikta ett särskilt tack till alla som bidragit till
            det svenska medlemskapet och alldeles särskilt till det civila
            samhället – era inspel, ert stöd, era påtryckningar och era ansträngningar
            var centrala.
          </note>
          <note>
            Har då Sverige lyckats med sitt arbete i säkerhetsrådet? Den
            frågan har två svar.
          </note>
          <note>
            Mitt första svar är att Sverige har lyckats, därför att vi har
            stått upp för våra principer och värderingar i ett turbulent tidevarv.
            Allt Sveriges arbete i säkerhetsrådet har tagit avstamp i den
            svenska diplomatins hörnstenar: folkrätt, mänskliga rättigheter,
            jämställdhet och ett humanitärt perspektiv.
          </note>
          <note>
            Vårt arbete har genomsyrats av den fundamentala insikten om att
            fred och säkerhet angår alla. Kvinnor måste ges en plats vid förhandlingsbordet.
            Genom att skydda barn i dag förebygger vi morgondagens konflikter.
          </note>
          <note>
            Vi satte fokus på klimatrelaterade säkerhetsrisker, och vi motverkade
            ytterligare tillbakagångar i några av vår tids svåraste kriser
            i Jemen, Myan ­ mar, Nordkorea och, faktiskt, Syrien. Vi förvaltade
            det förtroende som FN:s medlemsstater visade genom att välja in
            Sverige i säkerhetsrådet. Vi har, inte minst, vågat vara obekväma
            gentemot rådets permanenta med ­ lemmar med en principfast hållning
            och genom att hålla ihop de valda medlemmarna ordentligt.
          </note>
          <note>
            Mitt andra svar på frågan om huruvida Sverige har lyckats i säkerhetsrådet
            är en motfråga: Kan någon enskild medlem av säkerhetsrådet lyckas
            så länge säkerhetsrådet som helhet inte fullt ut tar sitt ansvar
            och så länge man använder vetot som man har gjort?
          </note>
          <note>
            Men att FN:s generalsekreterare António Guterres beskrev Sverige
            som en brobyggare i säkerhetsrådet när rådet kom på besök till
            Dag Hammarskjölds gård i Backåkra i april förra året illustrerade
            att Sverige gjorde skillnad. Ett annat illustrerande exempel är
            det tack för vårt arbete i rådet som vår FN-ambassadör mottog
            av maliska kvinnoorganisationer vid ett besök i landet. Så kan
            det också uttryckas.
          </note>
          <note>
            Fru talman och ärade ledamöter! Arbetet med medlemskapet i FN:s
            säkerhetsråd presenterades i den skrivelse till riksdagen som
            framlades den 11 april och som debatteras här i dag. Jag måste
            få visa upp den, för det är ju precis som om den inte existerade.
            Den är på 161 sidor och är, får jag ändå säga, en väldigt gedigen
            beskrivning av det arbete som har gjorts i olika kommittéer och
            annat, både geografiskt och tematiskt.
          </note>
          <note>
            Det är ju detta vi bör diskutera, och jag hoppas att vi kan fortsätta
            att diskutera det. Vi vill sammanfatta de frågor som säkerhetsrådet
            hanterade under dessa två år, hur Sverige bidrog till arbetet
            och även vilka utmaningar som fanns.
          </note>
          <note>
            Vi är för att göra en oberoende utvärdering av medlemskapet;
            det har vi varit hela tiden. Vi trodde att riksdagen själv ville
            göra en sådan, men när riksdagen nu vill att regeringen ska ta
            ansvar för denna utvärdering välkomnar vi utskottets förslag.
            En sådan har gjorts också tidigare när Sverige har varit medlem
            av säkerhetsrådet.
          </note>
          <note>
            Bland de frågor som jag skulle vilja lyfta fram finns förstås
            agendan för kvinnors fred och säkerhet. Tack vare att vi har varit
            så aktiva i denna fråga kunde säkerhetsrådet skärpa tonen när
            det gäller sexuellt och könsbaserat våld, till exempel genom att
            införa helt nya sanktionskriterier när det gäller denna fråga.
          </note>
          <note>
            Svenska initiativ ledde till mer jämställda mandat för FN:s fredsinsatser.
            Mandaten understryker tydligare kvinnors bidrag till fred och
            säkerhet och kräver att kvinnor ges utrymme i politiska processer.
          </note>
          <note>
            Låt mig också nämna Syrien. Vid vårt inträde i rådet gavs Sverige
            ett särskilt ansvar för den humanitära situationen i Syrien. Det
            viktigaste resultatet från arbetet i den rollen är kanske att
            vi ledde arbetet med de resolutioner som möjliggjorde att miljontals
            syrier fortsatte att få humanitär nödhjälp som mat, vatten och
            bränsle.
          </note>
          <note>
            Man kan ondgöra sig över resolutioner och säga att de räcker
            en timme eller så, men de höjer priset för krigiska insatser.
            De är dessutom ofta ett svar på det som civilsamhället kräver.
            Den resolution som vi var ansvariga för, som nämndes här, kom
            till på just det sättet – som svar på civilsamhällets krav för
            de nödställda i Syrien.
          </note>
          <note>
            En annan fråga är Jemen. Sverige arbetar väldigt hårt för att
            öka rådets engagemang. Vi gav stöd till FN-sändebudet Griffiths
            ansträngningar för deeskalering och återupptagna fredssamtal.
            Det blev så småningom en Stockholmsöverenskommelse i december
            2018. Jag tror att detta berodde väldigt mycket på det arbete
            som vi har utfört i säkerhetsrådet.
          </note>
          <note>
            Ännu ett exempel är Myanmar. Vi arbetade från dag ett för att
            fästa rådets uppmärksamhet på det alarmerande läget för rohingyer.
            Det var inte lätt, men vi fick säkerhetsrådet att uttrycka oro
            med en gemensam röst. Säkerhetsrådet besökte dessutom Myanmar,
            och ett FN-sändebud utsågs.
          </note>
          <note>
            Den totala kostnaden har diskuterats. Jag måste få säga att det
            inte finns något mer att utreda när det gäller kostnaderna. Utrikesutskottet
            har fått varenda siffra. Allt har redovisats, även för utskottets
            egen utredare. Varenda siffra finns redovisad fullt ut. Ingenting
            är mörklagt eller dolt på något sätt. Utskottet har fått denna
            redovisning, och den ska förstås ingå i en bedömning.
          </note>
          <note>
            Den kostnad som vi nämner är 65 miljoner kronor under en period
            av två och ett halvt år. Det motsvarar den budget som vi har haft
            för detta. Det motsvarar också mindre än 1 procent av Utrikesdepartementets
            förvaltningsanslag under denna period, och det har verkligen bidragit
            till att vässa utrikesförvaltningens arbete.
          </note>
          <note>
            Vi överför våra erfarenheter från säkerhetsrådet till nuvarande
            och kommande medlemmar i säkerhetsrådet. Till exempel har Tyskland
            öppet åtagit sig att driva frågan om women, peace and security
            – om kvinnor, fred och säkerhet. Vi vet att det finns en fortsättning
            på många av de frågor som vi har engagerat oss i.
          </note>
          <note>
            Det nordisk-baltiska perspektivet behövs. Därför ger vi nu stöd
            till Estland och Norge, som vill komma in i säkerhetsrådet.
          </note>
          <note>
            Nu har jag lyssnat på många inlägg. Jag måste säga en sak: Jag
            är otroligt stolt över Sverige. Jag är stolt över att vi, mot
            alla odds, lyckades ta oss in i FN:s säkerhetsråd. Jag är stolt
            över det arbete som vi utfört där. Jag är stolt över våra diplomater.
            Tack alla ni som har insett det och även framfört ett tack härifrån!
          </note>
          <note>
            Det har varit 915 möten under den här tiden. Därutöver har det
            varit 115 resolutioner, 180 pressuttalanden och 48 ordförandeskapsuttalanden.
            Det sker också ett praktiskt dagligt arbete. Det handlar om de
            frågor som nämns i den skrivelse jag nu håller upp.
          </note>
          <note>
            Det handlar om Afrikanska unionen, Burundi, Eritrea, Gambia,
            Mali, Somalia, Myanmar, Nordkorea, Cypern, Kosovo, Georgien, Ukraina,
            Colombia, Haiti och så vidare. Det handlar om arbete i sanktionskommittéer.
            Det handlar om arbete med barn i väpnad konflikt, där vi har lett
            ett arbete och varit ordförande.
          </note>
          <note>
            Allt detta har vi uträttat. Jag måste säga att jag är otroligt
            stolt över det, för jag tror att det också gör oss till ett säkrare
            land. Vi samarbetar med så många länder.
          </note>
          <note>
            Vi gör våra värderingar tydliga i det här arbetet. Kan vi inte
            också få vara lite stolta? Det hade suttit fint att höra det från
            fler. När vi nu diskuterar konkret hur vi ska fortsätta att bidra
            till FN:s insatser och fredsbyggande arbete tycker jag att vi
            kan framhålla det. Och kanske till sist, fru talman, handlar det
            om att bli bättre på att förklara vad det är som faktiskt står
            på spel: samarbete för fred enligt tydliga regler som gäller för
            alla eller en internationell ordning som präglas av den starkes
            rätt, osäkerhet, kortsiktiga intressen och oförutsägbarhet.
          </note>
          <note>
            Fru talman! Jag vill tacka alla ledamöter i utskotten, särskilt
            förstås i utrikesu tskottet, för trevliga debatter. Jag vill också
            önska alla en trevlig sommar.
          </note>
          <note>
            (Applåder)
          </note>
          <note>
            I detta anförande instämde Anders Österberg (S).
          </note>
          <note type="speaker">
            Anf. 30 HÅKAN SVENNELING (V) replik:
          </note>
          <note>
            Fru talman! Jag vill börja med att välkomna att utrikesministern
            är med i debatten och framför allt det arbete som utrikesministern
            har gjort inom ramen för Sveriges tid i FN:s säkerhetsråd.
          </note>
          <note>
            FN är vår viktigaste globala aktör för Sveriges utrikespolitik.
            Därför har det här arbetet varit extremt viktigt för Sverige.
          </note>
          <note>
            År 2015, då jag är rätt säker på att Margot Wallström var med,
            antogs FN:s 17 globala mål för en hållbar utveckling, kallad Agenda
            2030. Genom Agenda 2030 har världens länder bundit sig till att
            bland annat minska fattigdomen, utrota hungern, öka jämlikheten,
            skapa jämställdhet och stop ­ pa klimatförändringarna.
          </note>
          <note>
            Vår värld är i dag otroligt ojämlik. Medan de superrika lever
            i en helt annan värld än oss andra finns det fortfarande väldigt
            många människor som lever i extrem fattigdom och är i behov av
            dagligt humanitärt stöd. Genom att ha satt Agenda 2030 högst på
            vår agenda, såväl lokalt och re ­ gionalt som nationellt men också
            för vårt arbete i EU och i FN, kan vi tillsammans minska världens
            orättvisor och skapa en bättre värld.
          </note>
          <note>
            I sommar är det första högnivåmötet i juli. Sedan kommer det
            att vara ett nytt högnivåmöte i FN i september. Jag undrar, utrikesministern,
            vilka initiativ regeringen avser att ta vid de här mötena för
            att Agenda 2030 ska hamna högst upp på dagordningen i FN och i
            världen i stort. Och vad kan Sverige som land tillsammans göra
            för att motverka den globala ojämlikheten?
          </note>
          <note type="speaker">
            Anf. 31 Utrikesminister MARGOT WALLSTRÖM (S) replik:
          </note>
          <note>
            Fru talman! Det allra viktigaste är förstås att föregå med gott
            exempel, att visa hur vi försöker att få våra politikområden att
            hänga ihop, hur vi agerar i internationella sammanhang, att vi
            använder bistånds- och utvecklingspolitiken i kombination med
            utrikespolitiken, att vi arbetar för både jämställdhet och jämlikhet
            och för att det ekonomiska, miljömässiga och sociala ska hänga
            ihop.
          </note>
          <note>
            Jag tror att det också kommer att handla mycket om hur vi hanterar
            klimatfrågan övergripande och att klimat och säkerhet kommer att
            bli frågor som vilar över allting annat som vi gör. Men det är
            också viktigt att vi med inrikespolitiken visar att vi är beredda
            att ta initiativ och gå före.
          </note>
          <note>
            Vi är ju lyckliga nog att ha vår FN-ambassadör, som kommer att
            spela en viktig roll i det här arbetet och vid högnivåmötet.
          </note>
          <note type="speaker">
            Anf. 32 HÅKAN SVENNELING (V) replik:
          </note>
          <note>
            Fru talman! Jag tycker att Sverige många gånger gör ett väldigt
            bra arbete på det här området. Men när Margot Wallström säger
            att man ska föregå med gott exempel blir jag ändå lite orolig.
          </note>
          <note>
            I går hade vi en budgetdebatt här i Sveriges riksdag. Där debatterade
            vi just den ökade ojämlikhet som Vänsterpartiet ser och hur Socialdemokraterna
            faktiskt börjat gå den vägen. Vi ser till exempel borttagandet
            av värnskatten, en skatt som vi har haft i över 30 år i Sverige
            – 5 procent extra i skatt för dem som har de högsta inkomsterna
            i Sverige.
          </note>
          <note>
            Om man ska ta ledartröjan också globalt behöver man ta upp frågor
            om skatteflykt, som vi vet är ett stort problem för medelinkomstländer
            och rika länder men framför allt för fattiga länder. Man behöver
            också ta en diskus ­ sion om hur klyftorna ökar och drar isär.
            Det finns en risk för att vi tänker att så länge vi håller oss
            väl med Bill och Melinda Gates, så att de skapar bistånd och fördelar
            sina otroliga resurser, och gör det med alla andra superrika i
            världen får vi en bättre värld. Men problemet är att vi ens hamnat
            där, att enskilda individer har så mycket makt och sådana enorma
            inkomster att deras ekonomier är större än enskilda länders ekonomier.
            Samtidigt har vi extremt fattiga och sårbara länder som vi hela
            tiden måste stå upp för med världens humanitära bistånd.
          </note>
          <note>
            Vi beskriver det ofta som att vi ger mycket bistånd, och det
            gör vi från svensk sida. I år kommer vi inte riktigt upp i 1 procent.
            Det blir 0,98 procent därför att man tog bort 700 000 kronor från
            regeringens biståndsbudget. Men det kommer egentligen mer pengar
            från människor som kommer från andra länder, vilka arbetar i Sverige
            eller andra länder och skickar hem pengar till sina släktingar.
            Det gör att världens bistånd är alldeles för litet i förhållande
            till behoven. Därför måste vi öka tempot för att hjälpa de människor
            som har det tuffast.
          </note>
          <note type="speaker">
            Anf. 33 Utrikesminister MARGOT WALLSTRÖM (S) replik:
          </note>
          <note>
            Fru talman! Jag har ingen annan syn på verkligheten och gör ingen
            annan analys.
          </note>
          <note>
            Det stora bekymret runt om i världen i dag är att det är växande
            klyftor. OECD, stora banker och alla analytiker vet ju att det
            inte skapar några goda samhällen när man ökar klyftorna. Men tyvärr
            har vi också en riksdag med en majoritet som inte delar den synen
            och som också lägger fram förslag och tvingar oss att göra kompromisser
            på områden där vi inte alltid skulle önska det, i alla fall inte
            som socialdemokrater.
          </note>
          <note>
            Det är bekymmersamt när vi tvingas att göra den här typen av
            kompromisser, men alternativet är dessvärre mycket värre. Därför
            måste vi göra så gott vi kan.
          </note>
          <note>
            Jag tycker inte att vi har något att skämmas för när det gäller
            vår biståndspolitik eller hur vi agerar runt om i världen. Där
            får vi för det mesta väldigt höga betyg av dem som bedömer vår
            politik, så jag tycker att vi ska fortsätta på den vägen. Men
            även här i Sverige bör inriktningen vara att vi ska minska klyftorna
            mellan människor också ekonomiskt, precis som vi behöver minska
            klyftorna mellan stad och land. Då blir det lättare att skapa
            ett gott samhälle för alla.
          </note>
          <note type="speaker">
            Anf. 34 KERSTIN LUNDGREN (C) replik:
          </note>
          <note>
            Fru talman! Jag hade inte tänkt börja så här, men jag noterar
            att utrikesministern känner sig tvingad till något. Det blev jag
            lite förvånad över att höra. Jag trodde att det var ett fritt
            val för alla partier att träffa en överenskommelse som just januariavtalet.
          </note>
          <note>
            Fru talman! Jag förstår att utrikesministern är stolt när hon
            hänvisar till skrivelsen om Sveriges medlemskap i FN:s säkerhetsråd.
            Jag har läst den och kan notera att den är full av stolthet över
            de egna resultaten. Det är just därför som vi vill syna korten,
            fru talman, och se en verkligt oberoende utvärdering av hela tiden
            i säkerhetsrådet för att kunna göra en värdering.
          </note>
          <note>
            Det låter väldigt mycket som att allt gott har åstadkommits från
            den svenska sidan, och väldigt lite av problem och misslyckanden
            lyfts fram. Man behöver ju se båda sidorna för att kunna dra lärdomar
            för framtiden. Därför hade det varit välkommet om skrivelsen hade
            haft lite mer självkritik i sin framtoning.
          </note>
          <note>
            Fru talman! En fråga som jag vill lyfta fram är naturligtvis
            hur rela ­ tionen har varit i riksdagen, för den har inte varit
            helt enkelt. Då tänker jag inte på den historiska säkerhetsrådskampanjen,
            utan jag tänker på hur vår dialog har varit.
          </note>
          <note>
            Jag noterar i skrivelsen att det har varit dialoger med övriga
            medlemsstater, samråd och dialog med företrädare från civilsamhället
            och experter, och sedan finns riksdagen. Det beskriver rätt tydligt
            bilden. Riksdagen har informerats och det har varit föredragningar,
            men det har inte varit en dialog. Den bilden har också präglat
            relationen i utrikesutskottet. Jag undrar varför, fru talman.
          </note>
          <note type="speaker">
            Anf. 35 Utrikesminister MARGOT WALLSTRÖM (S) replik:
          </note>
          <note>
            Fru talman! Men vi har ju regelbundet kommit för att briefa och
            lyssna på utrikesutskottet. Varenda månad har ni haft alla möjligheter
            att säga: Snälla, driv dessa frågor! Den enda person jag kan komma
            ihåg som under denna period framförde konkreta förslag på sakfrågor
            som vi borde driva var Birgitta Ohlsson, så länge hon fanns kvar
            i riksdagen. I övrigt har det varit tyst. Vi har inte hört några
            förslag. I stället har ni varit kvar i kampanjen och är det delvis
            fortfarande.
          </note>
          <note>
            Vi har lyft fram problem i denna skrivelse, och det är självklart
            att i ett sådant besvärligt världsläge som vi har präglas arbetet
            av den viktigaste frågan, nämligen Syrienkriget, som nu är på
            sitt nionde år. Vi beskriver precis hur svårt det är när man använder
            vetot i säkerhetsrådet.
          </note>
          <note>
            Men vi har kommit så fort ni har bjudit in oss, eller så har
            vi haft er hos oss. Har vi inte haft en dialog? Dialogen måste
            väl handla om att skicka information åt båda håll. Jag tycker
            att det är lite orättvist att säga så, Kerstin Lundgren, för jag
            menar att det har funnits alla möjligheter. Vi bjöd in er för
            att diskutera hur vi skulle föra ut dessa frågor redan när vi
            startade arbetet med detta.
          </note>
          <note>
            Jag tycker som sagt att det är orättvist, och fortfarande saknas
            det vad det är i sak ni menar att vi skulle ha gjort bättre. Kan
            du ge några exempel, Kerstin Lundgren?
          </note>
          <note>
            Vetofrågan hör enligt FN-stadgan hemma i generalförsamlingen,
            inte i säkerhetsrådet.
          </note>
          <note type="speaker">
            Anf. 36 KERSTIN LUNDGREN (C) replik:
          </note>
          <note>
            Fru talman! Detta är kännetecknande för hur relationen har varit
            mellan utrikesutskottet och Utrikesdepartementet. Som Fredrik
            Malm nämnde fick vi kämpa för att ta oss in i Jägerskåpet och
            se de hemliga papperen om säkerhetsrådskampanjen. Så började det.
            Efter många om och men kom vi med ett förslag på hur vi skulle
            lösa denna långdragna historia, och det var att vi skulle få komma
            och läsa hemliga papper sittande i ett rum tillsammans.
          </note>
          <note>
            Fru talman! För den som läser skrivelsen står det tydligt att
            man har berättat om ordförandeprogrammet för kommande månad, informerat
            om Sveriges medlemskap genom aktuella veckobrev, haft föredragningar
            från aktuella tjänstemän och svarat på eventuella frågor. Detta
            visar att man har informerat men inte sökt en dialog. Jämför med
            civilsamhället! I en dialog hade utrikesministern hört de förslag
            som kom och som också återfinns i de reservationer som finns i
            betänkandet.
          </note>
          <note>
            Fru talman! Utrikesministern säger konstant att vi inte har kommit
            med några förslag. Det stora problemet är dock att utrikesministern
            inte har lyssnat och sökt dialog. Det har varit en trist del i
            detta arbete. Jag hoppas att det under kommande år blir mer dialog
            och inte bara information.
          </note>
          <note type="speaker">
            Anf. 37 Utrikesminister MARGOT WALLSTRÖM (S) replik:
          </note>
          <note>
            Fru talman! Detta är djupt sårande. Jag, min kabinettssekreterare
            och mina medarbetare har regelbundet varje månad varit i utrikesutskottet.
            Har någon stoppat dig, Kerstin Lundgren, från att fråga något,
            framföra synpunkter och ha idéer? Är det någon i utrikesutskottet
            som har hejdat dig? Varför fortsätter du annars att säga dessa
            hemska saker?
          </note>
          <note>
            Vi har på alla sätt engagerat oss i utrikesutskottet och svarat
            på alla frågor. Både konstitutionsutskottet och ni har utrett
            detta, och vi har visat er alla siffror. Utrikesutskottet har
            sett allt. Vi har suttit i olika möten, och vi har välkomnat er
            hela tiden. Jag är ledsen över att behöva säga det, men jag tror
            att det vilar lite surt sa räven över detta.
          </note>
          <note>
            Det vi härmed tappar är en diskussion om sakfrågorna. Ge mig
            ett eller två exempel på saker som du inte fick säga, Kerstin
            Lundgren, och som var förslag på vad vi s kulle ha gjort i säkerhetsrådet!
          </note>
          <note>
            Detta är sorgligt, för vi har verkligen bjudit in och hela tiden
            sagt att vi vill ha idéerna med oss. Vi har fått det från civilsamhället,
            och vi har haft ett format för det varje månad.
          </note>
          <note>
            Det finns så mycket för utrikesutskottet och Sverige att följa
            upp vad gäller sakpolitiken. Det är så mycket vi behöver fortsätta
            att arbeta för här hemma, i EU-kretsen och i FN-sammanhang.
          </note>
          <note>
            (Applåder)
          </note>
          <note type="speaker">
            Anf. 38 MARKUS WIECHEL (SD) replik:
          </note>
          <note>
            Fru talman! Även jag vill ta tillfället i akt att tacka utrikesministern
            för att hon deltar i denna debatt om säkerhetsrådet.
          </note>
          <note>
            Det finns dock många frågor i betänkandet som inte rör säkerhetsrådet.
            Vi skulle kunna diskutera dem i en evighet, och det får vi säkert
            skäl att göra en annan gång. Jag tänkte dock rikta in mig på något
            som jag och ytterligare någon ledamot nämnde i talarstolen, nämligen
            Israel–Palestina-konflikten.
          </note>
          <note>
            Det har gått ett antal år sedan Sverige, mot regeringens egna
            direktiv om erkännande av en självständig stat, valde att erkänna
            staten Palestina. Anser utrikesministern att möjligheten för Sverige
            att agera för fred och säkerhet i denna region har förbättrats
            sedan dess?
          </note>
          <note type="speaker">
            Anf. 39 Utrikesminister MARGOT WALLSTRÖM (S) replik:
          </note>
          <note>
            Fru talman! Ja, jag tycker att det var rätt beslut att ta, och
            vi har sällskap av 135 andra länder i världen som har gjort en
            liknande bedömning. Vill man ha en tvåstatslösning, vilket är
            det som EU förespråkar och som också resolutioner i FN:s säkerhetsråd
            föreskriver, måste man skapa förutsättningar för palestinierna
            att agera statsmässigt och givetvis leva upp till alla förpliktelser
            som följer med det.
          </note>
          <note>
            Vi anade att det skulle bli starka reaktioner från Israel, och
            det har vi också sett. Man har velat använda oss som ett avskräckande
            exempel.
          </note>
          <note>
            Tyvärr finns det ingen fredprocess i dag. I EU-sammanhang arbetar
            vi dock konsekvent för att EU:s överenskomna Mellanösternpolitik
            från 2009 ska ligga kvar. Vi jobbar med andra länder, och en del
            av dem överväger nu att erkänna Palestina eftersom de ser att
            utvecklingen går i helt fel riktning. Vi engagerar oss med alla
            de länder som är intresserade av att nå en fredsuppgörelse och
            få något som är balanserat och som stöder tvåstatslösningen.
          </note>
          <note>
            Jag vill också tacka dig, Markus Wiechel, för att du i din inledning
            sa att du är stolt över Sverige och vad vi har uträttat. Det är
            en viktig signal till alla som har jobbat hårt för detta.
          </note>
          <note type="speaker">
            Anf. 40 MARKUS WIECHEL (SD) replik:
          </note>
          <note>
            Fru talman! Jag tycker att vi har uträttat mycket som är bra,
            även om allt givetvis inte är positivt. Men det gäller att lyfta
            upp både det positiva och det negativa.
          </note>
          <note>
            Beträffande min ursprungliga fråga noterade jag inget tydligt
            svar på om erkännandet har möjliggjort för Sverige att vara en
            mer aktiv part i fredsprocessen. Däremot noterade jag att utrikesministern
            står fast vid beslutet att erkänna Palestina.
          </note>
          <note>
            Jag och många med mig anser trots allt att regeringens agerande
            i denna konflikt är väldigt ensidigt, till Israels nackdel – något
            som israelerna instämmer i.
          </note>
          <note>
            Min fråga kvarstår därför: Menar utrikesministern på riktigt
            att vår möjlighet att agera som en fredsbevarande kraft har förbättrats
            sedan Sverige erkände Palestina som självständig stat?
          </note>
          <note>
            Fru talman! Avslutningsvis vill jag önska utrikesministern och
            alla dem jag inte nämnde i talarstolen en glad sommar.
          </note>
          <note type="speaker">
            Anf. 41 Utrikesminister MARGOT WALLSTRÖM (S) replik:
          </note>
          <note>
            Fru talman! Dessvärre finns det inte någon pågående fredsprocess.
            Tyvärr väntar vi nu på ett amerikanskt förslag som alla fruktar
            bara kommer att driva utvecklingen i en negativ riktning.
          </note>
          <note>
            Jag anser att detta har gett oss möjligheter att prata med palestinierna
            och också, som vi alltid gör, framföra respekten för Israels behov
            av säkerhet. Om man inte förstår detta kommer man aldrig att förstå
            konflikten heller. Vi är inte för den ena sidan. Vi är för en
            tvåstatslösning, och vi fortsätter att argumentera för det. Då
            måste man erkänna att Palestina har rätt till en stat och att
            det bara är så man kan få de två länderna att leva sida vid sida
            i fred och säkerhet och med respekt för varandra.
          </note>
          <note>
            Vi är på intet sätt emot Israel, utan tvärtom är vi en vän av
            Israel. Vi kommer att fortsätta att hävda deras behov för att
            en tvåstatslösning ska kunna nås. Vi jobbar mycket aktivt med
            denna fråga i både EU och FN, och vi gör detta baserat på folkrätten
            och på det som varit en erkänd hållning från EU ända sedan 2009.
            Det är dessa ståndpunkter vi framför. Sedan driver vi på för att
            det förhoppningsvis ska bli en aktiv fredsprocess.
          </note>
          <note>
            (Applåder)
          </note>
          <note type="speaker">
            Anf. 42 MARGARETA CEDERFELT (M) replik:
          </note>
          <note>
            Fru talman! Jag vill också framföra ett tack till alla medarbetare
            som har bidragit till Sveriges insatser under medlemskapet i säkerhetsrådet.
            Jag vet att många har slitit hårt och gjort fantastiska insatser.
          </note>
          <note>
            Riksdagen har till uppgift att granska regeringen, och det är
            just därför vi från oppositionen driver vissa frågor. En fråga
            som vi återkommer till hela tiden handlar om redovisningarna av
            kostnaderna för kampanjen. Eftersom vi inte har uppfattat att
            vi har fått ett svar som är till fyllest fortsätter vi att driva
            denna fråga.
          </note>
          <note>
            Det är inte bara vi som har lyft upp detta, utan även konstitutionsutskottet.
            Det finns andra instanser med, och därför hoppas jag att vi nu
            kommer att få en enig riksdag som ställer sig bakom utskottets
            ställningstagande om en oberoende utvärdering. Jag hoppas att
            regeringen kommer att sörja för denna oberoende utvärdering snarast
            möjligt och att vi därmed får en redovisning här i riksdagen.
          </note>
          <note>
            Jag vill lyfta fram en fråga till i mitt inlägg här. Det handlar
            om FN:s funktion. FN är viktigt – därom råder ingen tvekan eller
            skillnad. Sverige har gjort mycket – där råder inte heller någon
            skillnad – men jag vill lyfta upp att jag, när jag har läst i
            skrivelsen, inte kan se vad Sverige har gjort för att driva på
            för reformer inom FN. En plats i säkerhetsrådet ger ju möjligheter
            att driva på för ett reformerat FN som kan bli mer handlingskraftigt
            och därmed få ett större mandat när det gäller att arbeta för
            fred och mänskliga rättigheter. Det handlar både om att arbeta
            på plats och om att säkerställa att de resultat som uppnås kan
            kvarstå.
          </note>
          <note type="speaker">
            Anf. 43 Utrikesminister MARGOT WALLSTRÖM (S) replik:
          </note>
          <note>
            Fru talman! Detta är en bra sakfråga om reformer och vetoanvändning,
            som jag vet intresserar många. Vi har verkligen drivit dessa frågor,
            och detta framgår av avsnitt 3 och 13 i skrivelsen.
          </note>
          <note>
            Det handlar om att förbättra arbetsformerna i säkerhetsrådet
            och också om att kringskära vetot och begränsa vetoanvändningen,
            men detta görs i generalförsamlingen, inte i säkerhetsrådet. Det
            har att göra med stadgan.
          </note>
          <note>
            Vi deltar i olika grupperingar, främst nordiska, där vi diskuterar
            olika förslag för att begränsa vetoanvändningen. I fall där det
            kan leda till brott mot mänskligheten, folkmord eller folkrättsbrott
            ska man inte kunna använda veto. Det finns alltså en rad grupperingar
            där vi är aktiva och där vi har anslutit oss för att se till att
            man sakta men säkert tar sig i den riktningen. Detta är dock inte
            en fråga som finns på säkerhetsrådets dagordning, utan det sker
            i generalförsamlingen och måste även fortsättningsvis göra det.
          </note>
          <note>
            I övrigt har vi verkligen drivit på för en reformering av säkerhetsrådets
            arbete. En sak som vi har gjort mycket medvetet är att försöka
            se till att vi använder de invalda medlemmarna för att så att
            säga bilda en motkraft och en motvikt i förhållande till de permanenta
            medlemmarna och därmed försöka förhindra vetoanvändning. Vi har
            gjort detta på ett planerat sätt under denna tid, och det har
            i vissa fall visat sig framgångsrikt att jobba mycket mer på det
            sättet.
          </note>
          <note type="speaker">
            Anf. 44 MARGARETA CEDERFELT (M) replik:
          </note>
          <note>
            Fru talman! För att hinna med vill jag börja med att tacka talmanskansliet
            och våra talmän för samarbetet och deras arbete under året. Jag
            vill också önska utrikesministern en trevlig sommar.
          </note>
          <note>
            Jag vill säga att vad som är en bra fråga avgör vi som ställer
            frågorna, fru utrikesminister.
          </note>
          <note>
            Det finns mycket som går att göra under ordförandemånaderna men
            också under medlemskapet i säkerhetsrådet, och det är därför jag
            lyfter upp frågan om att reformera FN. Det är klart att det finns
            möjligheter under den perioden, och jag hade gärna sett mer om
            detta i skrivelsen. Det är en oerhört viktig fråga för att ett
            världsomfattande organ som FN verkligen ska kunna arbeta för fred
            och mänskliga rättigheter.
          </note>
          <note>
            I detta ligger också det som handlar om den utvärdering som nu
            kommer att komma till stånd. Ytterst handlar det om ett förtroende
            för politiken, och det handlar om ett förtroende för internationella
            organ, inte bara från oss här i kammaren utan från det svenska
            samhället. Där har vi alla ett ansvar för att se till att befolkningen
            har förtroende för det arbete som görs.
          </note>
          <note>
            Jag ser därför fram emot utvärderingen som kommer, inte bara
            när det gäller vad som gjorts utan också när det gäller finansieringen
            av kampanjen. Detta är en viktig fråga som har stor betydelse,
            inte bara för mig och oppositionen utan för oss alla.
          </note>
          <note type="speaker">
            Anf. 45 Utrikesminister MARGOT WALLSTRÖM (S) replik:
          </note>
          <note>
            Fru talman! Jag tror att det är få frågor som har utretts så
            mycket som just frågan om kandidaturarbetet. Den har utretts på
            längden och tvären av utrikesutskottet självt, men det var tydligen
            en utredning som var för positiv då ingen någonsin har nämnt den
            senare. Den tog upp kostnaderna och redovisade dessa tydligt.
          </note>
          <note>
            Det finns inget som är hemlighållet, utan ni har fått alla siffror
            redovisade för er, Margareta Cederfelt. Ni har också haft tillgång
            till allt material, och både konstitutionsutskottet och utrikesutskottet
            har tittat på dessa frågor. Men det är bra att allt tas med i
            en utvärdering. Det tycker vi också, så det är klart att vi ska
            göra det.
          </note>
          <note>
            Jag ville bara vara vänlig och säga att jag tycker att det var
            bra frågor, för när det är sakfrågor är det lättare att se hur
            vi ska ta det hela framåt och inte bli kvar i något som har diskuterats
            mycket tidigare.
          </note>
          <note>
            Jag tycker att det är en högst respektabel åsikt att vi bör jobba
            mer med reformerna. Vi har också gjort detta och suttit i säkerhetsrådet
            i en tid när det kom en ny generalsekreterare, som har försökt
            reformera det interna arbetet, alltså hur hela FN-organisationen
            ska se ut och vad man ska arbeta med i en tid när budgeten blivit
            mindre och mindre, inklusive för det vi vill göra ute i fält för
            FN. Därför är detta en superviktig fråga. Ibland räcker dock inte
            alla våra resurser och vår tid till att hantera dessa frågor.
          </note>
          <note>
            Jag tycker dock att det är en högst respektabel åsikt att det
            är viktigt att redovisa ännu tydligare vad vi har gjort för att
            hjälpa till med reform ­ arbetet. Jag håller med om att själva
            tilltron till hela FN-systemet och alla FN-insatser har att göra
            med hur vi har organiserat arbetet. Vi gör det gärna och sysselsätter
            oss gärna med det i fortsättningen också.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 16.)
          </note>
          <note>
            Ajournering
          </note>
          <note>
            Kammaren beslutade kl. 11.59 på förslag av andre vice talmannen
            att ajournera sammanträdet till kl. 12.10, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 12.10.
          </note>
          <note>
            § 15 Beslut om ärenden som slutdebatterats den 18 juni
          </note>
          <note>
            JuU27 Datalagring vid brottsbekämpning – anpassningar till EU-rätten
          </note>
          <note>
            Punkt 1 (Avslag på propositionen)
          </note>
          <note>
            1. utskottet
          </note>
          <note>
            2. res. 1 (V)
          </note>
          <note>
            Votering:
          </note>
          <note>
            302 för utskottet
          </note>
          <note>
            27 för res. 1
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 4 S, 63 M, 62 SD, 30 C, 22 KD, 18 L, 13 MP
          </note>
          <note>
            För res. 1: 27 V
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            Punkt 2 (Mobil nätanslutningspunkt och lagringstid)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            266 för utskottet
          </note>
          <note>
            62 för res. 2
          </note>
          <note>
            1 avstod
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 94 S, 63 M, 30 C, 26 V, 22 KD, 18 L, 13 MP
          </note>
          <note>
            För res. 2: 62 SD
          </note>
          <note>
            Avstod: 1 V
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            Ilona Szatmari Waldau (V) anmälde att hon avsett att rösta ja
            men markerats ha avstått från att rösta.
          </note>
          <note>
            Punkt 5 (Ett större skydd för den personliga integriteten)
          </note>
          <note>
            1. utskottet
          </note>
          <note>
            2. res. 4 (C)
          </note>
          <note>
            Votering:
          </note>
          <note>
            299 för utskottet
          </note>
          <note>
            30 för res. 4
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 4 S, 63 M, 62 SD, 27 V, 22 KD, 18 L, 13 MP
          </note>
          <note>
            För res. 4: 30 C
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            Punkt 6 (En mer omfattande lagringsskyldighet)
          </note>
          <note>
            1. utskottet
          </note>
          <note>
            2. res. 5 (S, C, V, MP)
          </note>
          <note>
            Votering:
          </note>
          <note>
            165 för utskottet
          </note>
          <note>
            164 för res. 5
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 63 M, 62 SD, 22 KD, 18 L
          </note>
          <note>
            För res. 5: 94 S, 30 C, 27 V, 13 MP
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            Punkt 7 (Ett särskilt format för överlämnande av lagrade uppgifter)
          </note>
          <note>
            1. utskottet
          </note>
          <note>
            2. res. 6 (M, KD, L)
          </note>
          <note>
            Votering:
          </note>
          <note>
            225 för utskottet
          </note>
          <note>
            103 för res. 6
          </note>
          <note>
            21 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 93 S, 62 SD, 30 C, 27 V, 13 MP
          </note>
          <note>
            För res. 6: 63 M, 22 KD, 18 L
          </note>
          <note>
            Frånvarande: 7 S, 7 M, 1 C, 1 V, 1 L, 3 MP, 1 -
          </note>
          <note>
            Åsa Westlund (S) anmälde att hon avsett att rösta ja men markerats
            som frånvarande.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            JuU28 Polisens tillgång till underrättelser från Försvarets radio
            ­ anstalt
          </note>
          <note>
            Punkt 1 (Polisens tillgång till underrättelser från Försvarets
            radioanstalt)
          </note>
          <note>
            1. utskottet
          </note>
          <note>
            2. res. 1 (V)
          </note>
          <note>
            Votering:
          </note>
          <note>
            301 för utskottet
          </note>
          <note>
            27 för res. 1
          </note>
          <note>
            21 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 4 S, 63 M, 62 SD, 30 C, 21 KD, 18 L, 13 MP
          </note>
          <note>
            För res. 1: 27 V
          </note>
          <note>
            Frånvarande: 6 S, 7 M, 1 C, 1 V, 1 KD, 1 L, 3 MP, 1 -
          </note>
          <note>
            Lars Adaktusson (KD) anmälde att han avsett att rösta ja men
            markerats som frånvarande.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            JuU29 Vapenfrågor
          </note>
          <note>
            Punkt 5 (Ny tillståndsmyndighet för vapenlicensärenden)
          </note>
          <note>
            1. utskottet
          </note>
          <note>
            2. res. 3 (SD, C, KD)
          </note>
          <note>
            Votering:
          </note>
          <note>
            215 för utskottet
          </note>
          <note>
            114 för res. 3
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 94 S, 63 M, 27 V, 18 L, 13 MP
          </note>
          <note>
            För res. 3: 62 SD, 30 C, 22 KD
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            Punkt 6 (Handläggningstider i vapenlicensärenden)
          </note>
          <note>
            1. utskottet
          </note>
          <note>
            2. res. 6 (C)
          </note>
          <note>
            Votering:
          </note>
          <note>
            152 för utskottet
          </note>
          <note>
            30 för res. 6
          </note>
          <note>
            147 avstod
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 94 S, 27 V, 18 L, 13 MP
          </note>
          <note>
            För res. 6: 30 C
          </note>
          <note>
            Avstod: 63 M, 62 SD, 22 KD
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            Punkt 15 (Tidsbegränsade licenser)
          </note>
          <note>
            1. utskottet
          </note>
          <note>
            2. res. 12 (S, V, MP)
          </note>
          <note>
            Votering:
          </note>
          <note>
            195 för utskottet
          </note>
          <note>
            134 för res. 12
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 63 M, 62 SD, 30 C, 22 KD, 18 L
          </note>
          <note>
            För res. 12: 94 S, 27 V, 13 MP
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            Punkt 17 (Licenshantering vid vapenbyte)
          </note>
          <note>
            1. utskottet
          </note>
          <note>
            2. res. 15 (SD, KD)
          </note>
          <note>
            Votering:
          </note>
          <note>
            180 för utskottet
          </note>
          <note>
            85 för res. 15
          </note>
          <note>
            63 avstod
          </note>
          <note>
            21 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 93 S, 30 C, 26 V, 18 L, 13 MP
          </note>
          <note>
            För res. 15: 62 SD, 1 V, 22 KD
          </note>
          <note>
            Avstod: 63 M
          </note>
          <note>
            Frånvarande: 7 S, 7 M, 1 C, 1 V, 1 L, 3 MP, 1 -
          </note>
          <note>
            Christina Höj Larsen (V) anmälde att hon avsett att rösta ja
            men markerats ha röstat nej.
          </note>
          <note>
            Punkt 23 (Förvaring av vapen)
          </note>
          <note>
            1. utskottet
          </note>
          <note>
            2. res. 21 (M, SD, KD)
          </note>
          <note>
            Votering:
          </note>
          <note>
            182 för utskottet
          </note>
          <note>
            146 för res. 21
          </note>
          <note>
            1 avstod
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 94 S, 30 C, 27 V, 18 L, 13 MP
          </note>
          <note>
            För res. 21: 62 M, 62 SD, 22 KD
          </note>
          <note>
            Avstod: 1 M
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            Lotta Olsson (M) anmälde att hon avsett att rösta nej men markerats
            ha avstått från att rösta.
          </note>
          <note>
            Punkt 25 (Införande av vapen till Sverige m.m.)
          </note>
          <note>
            1. utskottet
          </note>
          <note>
            2. res. 23 (S, V, MP)
          </note>
          <note>
            Votering:
          </note>
          <note>
            196 för utskottet
          </note>
          <note>
            133 för res. 23
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 63 M, 62 SD, 30 C, 1 V, 22 KD, 18 L
          </note>
          <note>
            För res. 23: 94 S, 26 V, 13 MP
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SkU25 Beskattning av uthyrning av vårdpersonal
          </note>
          <note>
            1. utskottet
          </note>
          <note>
            2. res. (V)
          </note>
          <note>
            Votering:
          </note>
          <note>
            302 för utskottet
          </note>
          <note>
            27 för res.
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 94 S, 63 M, 62 SD, 30 C, 22 KD, 18 L, 13 MP
          </note>
          <note>
            För res.: 27 V
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            § 16 Beslut om ärenden som slutdebatterats vid dagens sammanträde
          </note>
          <note>
            AU14 Riksrevisionens rapport om jämställdhetsintegrering av integrationspolitiken
          </note>
          <note>
            1. utskottet
          </note>
          <note>
            2. res. (S, V, MP)
          </note>
          <note>
            Votering:
          </note>
          <note>
            195 för utskottet
          </note>
          <note>
            134 för res.
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 63 M, 62 SD, 30 C, 22 KD, 18 L
          </note>
          <note>
            För res.: 94 S, 27 V, 13 MP
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            AU15 ILO:s rekommendation om sysselsättning och anständigt arbete
            för fred och motståndskraft
          </note>
          <note>
            Kammaren biföll utskottets förslag.
          </note>
          <note>
            UU8 Sveriges medlemskap i FN:s säkerhetsråd 2017–2018
          </note>
          <note>
            Punkt 1 (Övergripande om säkerhetsrådet, reformer m.m.)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            3. res. 3 (C, L)
          </note>
          <note>
            Förberedande votering:
          </note>
          <note>
            63 för res. 1
          </note>
          <note>
            48 för res. 3
          </note>
          <note>
            218 avstod
          </note>
          <note>
            20 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            107 för utskottet
          </note>
          <note>
            63 för res. 1
          </note>
          <note>
            157 avstod
          </note>
          <note>
            22 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 94 S, 13 MP
          </note>
          <note>
            För res. 1: 63 M
          </note>
          <note>
            Avstod: 62 SD, 30 C, 26 V, 22 KD, 17 L
          </note>
          <note>
            Frånvarande: 6 S, 7 M, 1 C, 2 V, 2 L, 3 MP, 1 -
          </note>
          <note>
            Daniel Riazat (V) och Robert Hannah (L) anmälde att de avsett
            att avstå från att rösta men markerats som frånvarande.
          </note>
          <note>
            Punkt 4 (Barn och väpnad konflikt)
          </note>
          <note>
            1. utskottet
          </note>
          <note>
            2. res. 10 (V)
          </note>
          <note>
            Votering:
          </note>
          <note>
            302 för utskottet
          </note>
          <note>
            27 för res. 10
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 4 S, 63 M, 62 SD, 30 C, 22 KD, 18 L, 13 MP
          </note>
          <note>
            För res. 10: 27 V
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            Punkt 7 (Irak och Syrien)
          </note>
          <note>
            1. utskottet
          </note>
          <note>
            2. res. 15 (SD)
          </note>
          <note>
            Votering:
          </note>
          <note>
            245 för utskottet
          </note>
          <note>
            62 för res. 15
          </note>
          <note>
            22 avstod
          </note>
          <note>
            20 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 94 S, 63 M, 30 C, 27 V, 18 L, 13 MP
          </note>
          <note>
            För res. 15: 62 SD
          </note>
          <note>
            Avstod: 22 KD
          </note>
          <note>
            Frånvarande: 6 S, 7 M, 1 C, 1 V, 1 L, 3 MP, 1 -
          </note>
          <note>
            Punkt 8 (Internationell ad hoc-tribunal för brott begångna av
            IS)
          </note>
          <note>
            1. utskottet
          </note>
          <note>
            2. res. 17 (SD, KD)
          </note>
          <note>
            Votering:
          </note>
          <note>
            239 för utskottet
          </note>
          <note>
            89 för res. 17
          </note>
          <note>
            21 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 94 S, 57 M, 30 C, 27 V, 18 L, 13 MP
          </note>
          <note>
            För res. 17: 5 M, 62 SD, 22 KD
          </note>
          <note>
            Frånvarande: 6 S, 8 M, 1 C, 1 V, 1 L, 3 MP, 1 -
          </note>
          <note>
            Margareta Cederfelt, Jan Ericson och Jessika Roswall (alla M)
            anmälde att de avsett att rösta ja men markerats ha röstat nej.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 17 Avslutning
          </note>
          <note type="speaker">
            Anf. 46 TALMANNEN:
          </note>
          <note>
            Ärade ledamöter! Det är nu dags att avrunda och summera ett riksdags
            ­ år som inget annat i svensk politik.
          </note>
          <note>
            Efter en regeringsbildning som tog 134 dagar tillträdde en ny
            regering vid skifteskonseljen på slottet den 21 januari. Sedan
            dess har det vanliga politiska arbetet tagit fart, men med delvis
            nya förutsättningar, något som också har avspeglats i utskottens
            och kammarens arbete.
          </note>
          <note>
            Höstens regeringsbildning var en speciell tid i svensk politik
            som jag tror att vi alla kommer att minnas. Och det gäller nog
            inte enbart oss här i kammaren.
          </note>
          <note>
            Mina grannar där hemma i villaområdet i Norrköping har slutat
            ta en söndagspromenad i kvarteret. De går en talmansrunda. Men
            det bjuder jag på, precis som kaffe och kakor.
          </note>
          <note>
            Efter att ha organiserat den mest utdragna regeringsbildningen
            i Sveriges historia blev jag inbjuden till en prisgala för att
            dela ut en utmärkelse till Årets organisatör. Man kan fundera
            över arrangörernas omdöme. Det gjorde också jag, tills jag insåg
            att jag var det varnande exempel som skulle få pristagarna att
            framstå i så mycket bättre dager.
          </note>
          <note>
            Ärade ledamöter! Låt mig återgå till ordningen! För egen del
            har jag som talman beslutat mig för tre ledord för att ange hur
            jag skulle vilja att riksdagen som institution arbetar och utvecklas
            under denna valperiod: demokratin, utskotten och långsiktigheten.
          </note>
          <note>
            När vi som företräder riksdagen möter medborgarna menar jag att
            demokratin är ett givet tema. Under valperioden firar vi, under
            rubriken demokratijubileet, att det gått 100 år sedan vi införde
            allmän och lika rösträtt för kvinnor och män i Sverige.
          </note>
          <note>
            Den 17 december 1918 fattade riksdagen det avgörande och historiska
            principbeslutet om rösträtten. Det var ett avgörande steg på vägen
            mot de ­ mokrati, och vårt jubileum inleddes på dagen 100 år senare.
            Demokrati ­ jubileet ska genomsyra den utåtriktade verksamhet
            som riksdagen som in ­ stitution bedriver och avslutas inte förrän
            2022, 100 år efter att de första fem kvinnorna tog plats i riksdagen.
          </note>
          <note>
            Men man ska inte enbart möta jubileet här på Helgeandsholmen.
            Under valperioden reser jag och de vice talmännen runt till alla
            län med demokratin som tema. Bland annat inviger vi riksdagens
            vandringsutställning om jubileet och besöker gymnasieskolor och
            lärosäten.
          </note>
          <note>
            Att vi firar demokratin präglade också Öppet hus i riksdagen,
            talmannens vårmiddag och mitt anförande på Skansen på nationaldagen.
          </note>
          <note>
            Även under många av mina och de vice talmännens utrikesresor
            tar vi upp demokratijubileet som en plattform för att samtala
            om tillståndet för demokratin i världen. Till exempel stod jag
            och de båda belgiska talmännen värdar för ett seminarium i det
            belgiska parlamentet om demokrati, när jag och en delegation besökte
            Belgien i februari.
          </note>
          <note>
            Men det är inte enbart talmanspresidiets ansvar att bära demokratijubileet.
            Jag hoppas att ni också vill vara med. Vi i den här kammaren har
            ett gemensamt och särskilt ansvar för att föra samtal med svenska
            folket om demokratin i går, i dag och i morgon. Även i en tid
            som vår, när demokratin utmanas i vårt land och på andra håll,
            har vi anledning att se tillbaka på historiska segrar. Men det
            är också upp till oss att lägga grunden för framtidens demokrati.
          </note>
          <note>
            Det andra ledordet, utskotten, handlar om er ledamöter, det parlamentariska
            arbetet och det parlamentariska läget. Utskotten har naturligtvis
            alltid en central roll i den parlamentariska processen, men med
            en komplicerad mandatmatematik står deras arbete än mer i centrum.
            Vi behöver, kanske mer än vanligt, arbetsformer som ger oss både
            god dialog och en bra beslutsprocess. Jag vill gärna bidra till
            att stärka och utveckla utskottspresidierna, utskotten och utskottskanslierna
            i detta.
          </note>
          <note>
            Till exempel pågår nu ett ledarutvecklingsprogram för ordförandena.
            Jag tror att ledarskapet i utskotten är viktigt för ett bra arbetsklimat
            och goda resultat. Vi arbetar också i ordförandekonferensen för
            att utskotten ska kunna lära mer av varandra, och – hoppas jag
            – röra sig mot mer enhetliga arbetsformer, inte minst för att
            det ska bli enklare för ledamöterna att röra sig mellan olika
            utskott. När det gäller beredning av vanliga betänkanden arbetar
            nu åtminstone 10 av 15 utskott på i princip samma sätt, vilket
            är en stor förändring jämfört med förra riksmötet.
          </note>
          <note>
            Mitt tredje ledord är som sagt långsiktigheten. Det handlar i
            hög grad om ett allmänt förhållningssätt till arbetet i riksdagen.
            Det berör oss alla, men inte minst Riksdagsförvaltningen i arbetet
            med stödet till den parlamentariska processen och partierna. Vi
            behöver blicka bakåt och beakta att vi förvaltar en institution
            med månghundraåriga anor i byggnader med stort historiskt värde.
            Samtidigt behöver vi blicka framåt och hela tiden vara redo att
            utveckla och förändra riksdagens arbete. Vilka krav behöver riksdagen
            som institution vara redo att möta om fem eller tio år? De ofta
            stora förskjutningar mellan partierna som vi ser i valen påverkar
            inte bara kammaren utan också vilket stöd förvaltningen behöver
            bistå med och hur det stödet bör vara utformat. Det ställer krav
            på flexibilitet, men också på ett strategiskt arbetssätt.
          </note>
          <note>
            Riksdagsstyrelsen beslutade i mars om den strategiska planen
            för Riksdagsförvaltningens arbete under mandatperioden. Att ha
            en strategisk planering är en del i ett långsiktigt arbetssätt.
          </note>
          <note>
            Hjärtat i verksamheten – stödet till den parlamentariska processen
            – är en viktig del i planen. Det ligger väl i linje med min ambition
            att lyfta fram utskottens betydelse men har förstås en vidare
            syftning. Säkerhetsarbetet betonas också i planen. Vi behöver
            forts ä tt a att utveckla till exempel den fysiska säkerheten
            och informationssäkerheten, men också arbeta med kontinuitetsplanering
            så att riksdagen kan fortsätta sin verksamhet under alla förhållanden.
            En annan ambition är att utveckla relationen mellan ledamöter,
            partikanslier och Riksdagsförvaltningen, så att roller och förväntningar
            är tydliga. I detta ligger också att förvaltningen ska skapa en
            mer enhetlig och samordnad service till oss alla.
          </note>
          <note>
            Projekt ledamotshuset har nyligen fått starttillstånd av riksdagsstyrelsen
            och kommer att pågå till 2022, men vi kommer också under åren
            därefter att behöva renovera flertalet av riksdagens övriga byggnader.
            Det innebär att fastigheter och lokaler är en annan betydelsefull
            del av den strategiska planeringen. Slutligen betonas i planen
            digitaliseringens betydelse och att vi behöver lägga i n en högre
            växel i digitaliseringsarbetet.
          </note>
          <note>
            Låt mig också nämna ett par andra aktuella frågor.
          </note>
          <note>
            Riksdagsstyrelsen har även den här mandatperioden en arbetsgrupp
            för jämställdhet. Den leds av förste vice talman Åsa Lindestam
            med andre vice talman Lotta Johnsson Fornarve som vice ordförande.
            Riksdagsstyrelsen har också antagit ett handlingsprogram för jämställdhet.
            Riksdagen som institution ska vara en förebild i jämställdhetsarbetet.
            En riksdag med en jämställd arbetsmiljö för kvinnor och män borde
            vara en självklarhet. Jag är övertygad om att det också är vad
            väljarna förväntar sig. Jag vill också i det sammanhanget framhålla
            betydelsen av att såväl kvinnor som män engagerar sig för att
            skapa en jämställd riksdag.
          </note>
          <note>
            Vidare har riksdagsstyrelsen nyligen ställt sig bakom att det
            ska göras en översyn av vissa frågor som rör ledamöternas ersättningar.
            Det är angeläget att ledamöter från hela landet har möjlighet
            att utöva sitt uppdrag i hela Sveriges riksdag på ett bra sätt,
            och jag kommer att fortsätta att försvara att ledamöter ska få
            ersättning för resor och boende.
          </note>
          <note>
            Samtidigt måste ersättningssystemen vara legitima och väl avvägda,
            och det måste vara en självklarhet att alla följer de regler som
            gäller. Brott mot reglerna riskerar att skada förtroendet för
            riksdagen och riksdagens ledamöter på ett generellt plan, vilket
            är mycket allvarligt.
          </note>
          <note>
            Ärade ledamöter! Jag får börja avrunda på en lite mer personlig
            not, så här bara oss emellan. Jag tror att vi var och en har en
            egen berättelse om hur vi upplevde den långa politiska hösten
            2018. Ungefär hundra av er ledamöter är nya sedan valet. Ni skulle
            börja lära er riksdagsarbetet och börja forma ert uppdrag som
            ledamöter i en situation när riksdagen inte arbetade på vanligt
            sätt.
          </note>
          <note>
            Jag har hört från många av er att ni upplevde att det var en
            märklig tid. Jag vet också att någon kom in lite senare under
            hösten i riksdagen och genomförde sin allra första votering den
            14 november när vi prövade mitt första förslag till statsminister
            här i kammaren. Onekligen en lite speciell inledning på en riksdagstjänstgöring.
            Jag vill gärna säga att jag är imponerad av det engagemang och
            den energi som ni har visat under ert första år i riksdagen under
            dessa speciella förhållanden.
          </note>
          <note>
            För min egen del var förstås den 24 september en mycket speciell
            dag. Jag är fortsatt ödmjukt tacksam för att jag då fick kammarens
            förtroende att vara riksdagens talman. Det jag inte insåg den
            24 september när klubban föll i bordet var att jag direkt efter
            talmansvalet blev av med min rösträtt här i kammaren. Helt plötsligt
            kom någon annan in och skulle sätta sig på min stol på östgötabänken,
            nämligen min värderade ersättare John Widegren. Det var lite chockartat,
            får jag erkänna.
          </note>
          <note>
            Jag blev hastigt utlotsad ur kammaren och stod plötsligt i en
            korridor här bakom medan ni fortsatte kammarsammanträdet. Oss
            emellan kan jag säga att det kändes lite som att jag hade hamnat
            i filmen Love Actually . Det är säkert många av er som har sett
            den. Ni vet scenen när Hugh Grant precis har blivit premiärminister
            och kommer till 10 Downing Street för första gången. Han kliver
            in. Där står alla medarbetare på rad, och så blir han presenterad
            för dem.
          </note>
          <note>
            Jag stod i korridoren. Där stod en rad med personer som sa: Hej,
            vi är din stab. Jaha, hej, sa jag. Nu ska du hålla tal och avtäcka
            Urban Ahlins porträtt, sa de. Vi har skrivit ditt tal, varsågod.
            Jaha, sa jag, tack. Och här är Urban Ahlin. Jaha, hej, sa jag.
            Hej, sa han. Så gick vi till sammanbindningsbanan. Vad övrigt
            är, för att parafrasera Hamlet, är regeringsbildning.
          </note>
          <note>
            Ärade ledamöter! Det var min första upplevelse denna höst.
          </note>
          <note>
            Avslutningsvis vill jag tacka er var och en för ert arbete i
            riksdagen under detta ovanliga riksmöte.
          </note>
          <note>
            Jag vill också rikta ett varmt tack till talmanspresidiet, riksdagsdirektören
            och alla medarbetare i Riksdagsförvaltningen för ett mycket gott
            samarbete. Riksdagsförvaltningen har 670 anställda inom en lång
            rad olika yrkesområden, och de är alla viktiga för att riksdagsarbetet
            ska fungera. De anställda på partikanslierna är nödvändiga för
            att det politiska arbetet ska kunna bedrivas – ett tack också
            till er.
          </note>
          <note>
            Nu stundar en härlig sommartid. Jag vill passa på att önska er
            alla en glad, solig och innehållsrik sommar med Evelyn Lindströms
            ord i sången Nu grönskar det .
          </note>
          <note>
            ”Med öppna ögon låt oss se på livets rikedom som gror och sjuder
            överallt där våren går i blom!”
          </note>
          <note>
            Tack!
          </note>
          <note>
            (Applåder)
          </note>
          <note type="speaker">
            Anf. 47 Ålderspresident BEATRICE ASK (M):
          </note>
          <note>
            Herr talman! Med tanke på den varma applåden skulle jag egentligen
            inte ha behövt säga någonting.
          </note>
          <note>
            Jag vill först på alla ledamöters vägnar instämma i de tack som
            talmannen har uttryckt till Riksdagsförvaltningens personal och
            till de vice talmännen. Jag vill också rikta ett tack till talmannen
            från oss ledamöter.
          </note>
          <note>
            Det har varit ett ganska märkligt år för oss alla, och jag har
            som ålderspresident några att jämföra med. Många är nya i riksdagen,
            och andra har fått nya uppgifter. Det gäller även talmannen.
          </note>
          <note>
            Talmannen inledde torsdagen den 26 september enskilda samtal
            med företrädare för riksdagspartierna. Det blev många rundor,
            många samtal och väldigt mycket kaffe.
          </note>
          <note>
            Det blev en borgerlig budget. Det hann bli jul. Det hann bli
            nyår. Först den 16 januari kunde talmannen lägga fram ett förslag
            till riksdagen om en ny regering bestående av företrädare för
            Socialdemokraterna och Miljöpartiet.
          </note>
          <note>
            Talmannen har också varit utanför Stockholm, på besök i Finland
            respektive Norge. Det har varit Brysselbesök och EU-talmanskonferens
            i Wien. Lettlands, Islands respektive Armeniens talmän har besökt
            talmannen i riksdagen. Det har hållits Öppet hus, det har varit
            EU-parlamentsval och självklart väldigt många debatter här i kammaren.
          </note>
          <note>
            Om några dagar firar vi midsommar i Sverige. Midsommar är kanske
            den mest älskade helgen i Sverige. Jag hoppas att talmannen får
            både sill och en och annan kaka. Men framför allt önskar jag och
            kammarens ledamöter talmannen och hans familj en riktigt fin och
            avkopplande sommar.
          </note>
          <note>
            Tack för det här verksamhetsåret! Vi ses till hösten igen.
          </note>
          <note>
            (Applåder)
          </note>
          <note>
            § 18 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 18 juni
          </note>
          <note>
            2018/19:294 Kommunernas ekonomi
          </note>
          <note>
            av Ulla Andersson (V)
          </note>
          <note>
            till finansminister Magdalena Andersson (S)
          </note>
          <note>
            § 19 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 18 juni
          </note>
          <note>
            2018/19:793 Handläggningstiderna på Havs- och vattenmyndigheten
          </note>
          <note>
            av Betty Malmberg (M)
          </note>
          <note>
            till miljö- och klimatminister Isabella Lövin (MP)
          </note>
          <note>
            2018/19:794 Straffrabatten för unga
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 20 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 19 juni
          </note>
          <note>
            2018/19:714 Regeringens sjukförsäkringspolitik
          </note>
          <note>
            av Nooshi Dadgostar (V)
          </note>
          <note>
            till statsrådet Annika Strandhäll (S)
          </note>
          <note>
            2018/19:732 E-recept i Norden
          </note>
          <note>
            av Lars Mejern Larsson (S)
          </note>
          <note>
            till statsrådet Ann Linde (S)
          </note>
          <note>
            2018/19:743 Kompensation till flygresenärer
          </note>
          <note>
            av Lars Beckman (M)
          </note>
          <note>
            till näringsminister Ibrahim Baylan (S)
          </note>
          <note>
            2018/19:748 Mindre ändringar av ledningars sträckning
          </note>
          <note>
            av Mikael Larsson (C)
          </note>
          <note>
            till statsrådet Anders Ygeman (S)
          </note>
          <note>
            2018/19:751 Framtiden för svensk kärnkraft
          </note>
          <note>
            av Tomas Tobé (M)
          </note>
          <note>
            till statsrådet Anders Ygeman (S)
          </note>
          <note>
            § 21 Kammaren åtskildes kl. 12.39.
          </note>
          <note>
            Sammanträdet leddes
          </note>
          <note>
            av talmannen från dess början till och med § 14 anf. 23 (delvis),
          </note>
          <note>
            av andre vice talmannen därefter till ajourneringen kl. 11.59
            och
          </note>
          <note>
            av talmannen därefter till dess slut.
          </note>
          <note>
            Vid protokollet
          </note>
          <note>
            INGVAR MATTSON
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om återtagande av plats i riksdagen
          </note>
          <note>
            § 3 Avsägelser
          </note>
          <note>
            § 4 Anmälan om kompletteringsval
          </note>
          <note>
            § 5 Utökning av antalet suppleanter
          </note>
          <note>
            § 6 Val av extra suppleant
          </note>
          <note>
            § 7 Meddelande om återrapportering från Europeiska rådets möte
          </note>
          <note>
            § 8 Anmälan om avskrivning av proposition
          </note>
          <note>
            § 9 Anmälan om fördröjda svar på interpellationer
          </note>
          <note>
            § 10 Anmälan om granskningsrapport
          </note>
          <note>
            § 11 Ärenden för hänvisning till utskott
          </note>
          <note>
            § 12 Riksrevisionens rapport om jämställdhetsintegrering av integrationspolitiken
          </note>
          <note>
            Arbetsmarknadsutskottets betänkande 2018/19:AU14
          </note>
          <note>
            Anf. 1 PATRIK BJÖRCK (S)
          </note>
          <note>
            Anf. 2 CICZIE WEIDBY (V)
          </note>
          <note>
            Anf. 3 LEILA ALI-ELMI (MP)
          </note>
          <note>
            Anf. 4 JOSEFIN MALMQVIST (M)
          </note>
          <note>
            Anf. 5 EBBA HERMANSSON (SD)
          </note>
          <note>
            Anf. 6 SOFIA DAMM (KD)
          </note>
          <note>
            Anf. 7 GULAN AVCI (L)
          </note>
          <note>
            Anf. 8 PATRIK BJÖRCK (S) replik
          </note>
          <note>
            Anf. 9 GULAN AVCI (L) replik
          </note>
          <note>
            Anf. 10 PATRIK BJÖRCK (S) replik
          </note>
          <note>
            Anf. 11 GULAN AVCI (L) replik
          </note>
          <note>
            Anf. 12 TALMANNEN
          </note>
          <note>
            (Beslut fattades under § 16.)
          </note>
          <note>
            § 13 ILO:s rekommendation om sysselsättning och anständigt arbete
            för fred och motståndskraft
          </note>
          <note>
            Arbetsmarknadsutskottets betänkande 2018/19:AU15
          </note>
          <note>
            (Beslut fattades under § 16.)
          </note>
          <note>
            § 14 Sveriges medlemskap i FN:s säkerhetsråd 2017–2018
          </note>
          <note>
            Utrikesutskottets betänkande 2018/19:UU8
          </note>
          <note>
            Anf. 13 MARGARETA CEDERFELT (M)
          </note>
          <note>
            Anf. 14 MARKUS WIECHEL (SD)
          </note>
          <note>
            Anf. 15 KERSTIN LUNDGREN (C)
          </note>
          <note>
            Anf. 16 HÅKAN SVENNELING (V)
          </note>
          <note>
            Anf. 17 LARS ADAKTUSSON (KD)
          </note>
          <note>
            Anf. 18 HÅKAN SVENNELING (V) replik
          </note>
          <note>
            Anf. 19 LARS ADAKTUSSON (KD) replik
          </note>
          <note>
            Anf. 20 HÅKAN SVENNELING (V) replik
          </note>
          <note>
            Anf. 21 LARS ADAKTUSSON (KD) replik
          </note>
          <note>
            Anf. 22 FREDRIK MALM (L)
          </note>
          <note>
            Anf. 23 OLLE THORELL (S)
          </note>
          <note>
            Anf. 24 MARGARETA CEDERFELT (M) replik
          </note>
          <note>
            Anf. 25 OLLE THORELL (S) replik
          </note>
          <note>
            Anf. 26 MARGARETA CEDERFELT (M) replik
          </note>
          <note>
            Anf. 27 OLLE THORELL (S) replik
          </note>
          <note>
            Anf. 28 JANINE ALM ERICSON (MP)
          </note>
          <note>
            Anf. 29 Utrikesminister MARGOT WALLSTRÖM (S)
          </note>
          <note>
            Anf. 30 HÅKAN SVENNELING (V) replik
          </note>
          <note>
            Anf. 31 Utrikesminister MARGOT WALLSTRÖM (S) replik
          </note>
          <note>
            Anf. 32 HÅKAN SVENNELING (V) replik
          </note>
          <note>
            Anf. 33 Utrikesminister MARGOT WALLSTRÖM (S) replik
          </note>
          <note>
            Anf. 34 KERSTIN LUNDGREN (C) replik
          </note>
          <note>
            Anf. 35 Utrikesminister MARGOT WALLSTRÖM (S) replik
          </note>
          <note>
            Anf. 36 KERSTIN LUNDGREN (C) replik
          </note>
          <note>
            Anf. 37 Utrikesminister MARGOT WALLSTRÖM (S) replik
          </note>
          <note>
            Anf. 38 MARKUS WIECHEL (SD) replik
          </note>
          <note>
            Anf. 39 Utrikesminister MARGOT WALLSTRÖM (S) replik
          </note>
          <note>
            Anf. 40 MARKUS WIECHEL (SD) replik
          </note>
          <note>
            Anf. 41 Utrikesminister MARGOT WALLSTRÖM (S) replik
          </note>
          <note>
            Anf. 42 MARGARETA CEDERFELT (M) replik
          </note>
          <note>
            Anf. 43 Utrikesminister MARGOT WALLSTRÖM (S) replik
          </note>
          <note>
            Anf. 44 MARGARETA CEDERFELT (M) replik
          </note>
          <note>
            Anf. 45 Utrikesminister MARGOT WALLSTRÖM (S) replik
          </note>
          <note>
            (Beslut fattades under § 16.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 15 Beslut om ärenden som slutdebatterats den 18 juni
          </note>
          <note>
            JuU27 Datalagring vid brottsbekämpning – anpassningar till EU-rätten
          </note>
          <note>
            JuU28 Polisens tillgång till underrättelser från Försvarets radioanstalt
          </note>
          <note>
            JuU29 Vapenfrågor
          </note>
          <note>
            SkU25 Beskattning av uthyrning av vårdpersonal
          </note>
          <note>
            § 16 Beslut om ärenden som slutdebatterats vid dagens sammanträde
          </note>
          <note>
            AU14 Riksrevisionens rapport om jämställdhetsintegrering av integrationspolitiken
          </note>
          <note>
            AU15 ILO:s rekommendation om sysselsättning och anständigt arbete
            för fred och motståndskraft
          </note>
          <note>
            UU8 Sveriges medlemskap i FN:s säkerhetsråd 2017–2018
          </note>
          <note>
            § 17 Avslutning
          </note>
          <note>
            Anf. 46 TALMANNEN
          </note>
          <note>
            Anf. 47 Ålderspresident BEATRICE ASK (M)
          </note>
          <note>
            § 18 Anmälan om interpellation
          </note>
          <note>
            § 19 Anmälan om frågor för skriftliga svar
          </note>
          <note>
            § 20 Anmälan om skriftliga svar på frågor
          </note>
          <note>
            § 21 Kammaren åtskildes kl. 12.39.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
