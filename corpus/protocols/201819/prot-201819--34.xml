<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--34</head>
          <docDate when="2018-12-20">2018-12-20</docDate>
        </div>
      </front>
      <body>
        <div>
          <note>
            § 1 Anmälan om faktapromemoria
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2018/19:FPM18 Regionkommitténs sammansättning COM(2018) 782 till
            utrikesutskottet
          </note>
          <note>
            § 2 Anmälan om granskningsrapport
          </note>
          <note>
            Förste vice talmannen anmälde att följande granskningsrapport
            hade kommit in från Riksrevisionen och överlämnats till utbildningsutskottet:
          </note>
          <u>
            <seg>
              RiR 2018:34 Otillåten spridning av nationella prov – vad gör
              Skolverket och Skolinspektionen?
            </seg>
          </u>
          <note>
            § 3 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelser
          </note>
          <note>
            2018/19:22 och 24 till finansutskottet
          </note>
          <note>
            § 4 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkanden
          </note>
          <note>
            2018/19:FiU2 Utgiftsområde 2 Samhällsekonomi och finansförvaltning
          </note>
          <note>
            2018/19:FiU3 Utgiftsområde 25 Allmänna bidrag till kommuner
          </note>
          <note>
            2018/19:FiU4 Utgiftsområde 26 Statsskuldsräntor m.m.
          </note>
          <note>
            2018/19:FiU5 Utgiftsområde 27 Avgiften till Europeiska unionen
          </note>
          <note>
            § 5 Ekonomisk trygghet vid sjukdom och funktionsnedsättning
          </note>
          <note>
            Socialförsäkringsutskottets betänkande 2018/19:SfU1
          </note>
          <note>
            Utgiftsområde 10 Ekonomisk trygghet vid sjukdom och funktionsnedsättning
            (prop. 2018/19:1 delvis)
          </note>
          <note>
            föredrogs.
          </note>
          <note type="speaker">
            Anf. 1 MARIANNE PETTERSSON (S):
          </note>
          <note>
            Fru talman! Vi behandlar i dag socialförsäkringsutskottets betänkande
            2018/19:SfU1 Utgiftsområde 10 Ekonomisk trygghet vid sjukdom och
            funktionsnedsättning .
          </note>
          <u>
            <seg>
              Jag vill börja med att säga att vi socialdemokrater väljer att
              avstå från ställningstagande när det gäller utgiftsområde 10.
              Vi lämnar våra synpunk ­ ter i ett särskilt yttrande.
            </seg>
          </u>
          <u>
            <seg>
              Sverige befinner sig i ett speciellt läge. Aldrig tidigare har
              det gått tre månader efter ett val utan att vi har haft en regering
              på plats.
            </seg>
          </u>
          <u>
            <seg>
              Som ett resultat av att statsministern röstades bort fick vi
              en övergångsregering som administrerar i enlighet med regeringsformen.
              Den kan inte ta politiska initiativ, den kan inte avgå och den
              kan inte utlysa nyval. Men den måste lämna en budget till riksdagen
              inom fastslagen tid.
            </seg>
          </u>
          <u>
            <seg>
              När det gäller en budgetproposition som överlämnas av en övergångsregering
              anges att den inte bör innehålla förslag med en partipolitisk
              inriktning. Av regeringsformen följer vidare att den senast beslutade
              budgeten ska fortsätta att gälla för det fall att riksdagen inte
              fattar beslut om en ny budget. Vid framtagandet av propositionen
              har regeringen därför bedömt att budgeten för 2019 bör utformas
              med utgångspunkt i budgeten för 2018, i väntan på att en ny regering
              tillträder och kan lämna de förslag till ändringar som följer
              på dess politiska inriktning. Med beaktande av detta har särskilda
              principer tagits fram för utformandet av propositionen. Principerna
              har tagits fram efter kontakter med regeringspartierna och Vänsterpartiet
              samt Moderaterna, Centerpartiet, Kristdemokraterna och Liberalerna.
            </seg>
          </u>
          <u>
            <seg>
              En övergångsbudget är ingen permanent lösning, och den tar inte
              sig inte an de stora samhällsproblemen med nya reformer.
            </seg>
          </u>
          <u>
            <seg>
              Fru talman! Alla som kan ska arbeta, men när man inte kan ska
              det finnas trygghetssystem som fångar upp. Vi socialdemokrater
              vill ha en sjukförsäkring som innebär att den som är sjuk och
              inte kan jobba ska ha rätt till en snabb rehabilitering tillbaka
              till arbetet och ekonomisk trygghet under den tid detta tar. En
              trygg försäkring är en förutsägbar försäkring. Man ska förstå
              vad som händer och hur man kommer tillbaka. Så är det inte för
              alla i dag, och detta är inte acceptabelt.
            </seg>
          </u>
          <u>
            <seg>
              Regeringen har identifierat flera delar där arbetet behöver utvecklas
              för en sjukförsäkring som ger såväl trygghet som stöd. Regeringen
              har därför tillsatt en utredning för att se över sjukförsäkringen,
              bland annat när det gäller normalt förekommande arbete. Någon
              exakt definition av vilka arbeten som är normalt förekommande
              finns inte. Man ska även se över särskilda skäl vid bedömning
              av arbetsförmågan. Utredningen ska också analysera hur sjukförsäkringens
              regelverk förhåller sig till dagens arbetsmarknad. Utredningen
              ska lämna ett delbetänkande i januari 2019.
            </seg>
          </u>
          <u>
            <seg>
              Samtidigt har regeringen beslutat om en ny funktion: en nationell
              sam ­ ordnare för sjukförsäkringen, som ska utgå från individens
              resa genom sjukförsäkringen så att den på allvar hamnar i centrum.
              En trygg och väl ­ fungerande sjukförsäkring är en grundbult i
              den svenska modellen. En ut ­ maning är att säkerställa att myndigheterna
              samverkar tillräckligt i sitt ar ­ bete för att ge människor det
              stöd de behöver. Där känner jag en oro över den stora minskning
              av anslaget till Arbetsförmedlingen som Moderaterna och Kristdemokraterna
              med stöd av Sverigedemokraterna har i sitt budget ­ förslag. Vem
              ska ta A rbetsförmedlingens roll? Arbetsförmedlingen är en viktig
              aktör för att få tillbaka människor i arbete. Men vi får förhoppnings
              ­ vis svar på det i dagens debatt.
            </seg>
          </u>
          <note>
            (Applåder)
          </note>
          <note type="speaker">
            Anf. 2 JULIA KRONLID (SD):
          </note>
          <u>
            <seg>
              Fru talman! Som sagt debatterar vi i dag utgiftsområde 10 Ekonomisk
              trygghet vid sjukdom och funktionsnedsättning. Då vår egen budget
              för utgiftsområdet överstiger de nu antagna ramarna har vi ingen
              reservation i betänkandet, utan vi hänvisar till vårt särskilda
              yttrande.
            </seg>
          </u>
          <u>
            <seg>
              Fru talman! Att bo och arbeta i Sverige och då betala en hög
              skatt ska innebära en form av samhällskontrakt där man ska veta
              att man får återbäring av den skatt man betalar när behov uppstår,
              exempelvis i form av sjukdom. I dag är det tyvärr många – alldeles
              för många – som upplever sig svikna av detta samhällskontrakt.
              Människor som har hållit sin del av avtalet och betalat skatt
              i många år upplever att staten sviker dem och inte håller sin
              del av avtalet när de sätts i en ohållbar och svår situation.
              Här riktar sig min kritik främst mot den politik som har rått
              på detta område de senaste åren.
            </seg>
          </u>
          <u>
            <seg>
              Något som är särskilt oroande i dag är den ökade psykiska ohälsan
              i Sverige. Psykisk ohälsa är den vanligaste orsaken till sjukskrivning
              i dag. Det är ett område där vi behöver ta ett helhetsgrepp. Den
              ökning som skett av personer med exempelvis utmattningssyndrom
              ser jag som ett symtom på att många saker inte står rätt till
              i vårt samhälle i dag, där särskilt kvinnor ofta drabbas, och
              krut måste läggas på förebyggande arbete.
            </seg>
          </u>
          <u>
            <seg>
              När utmattningen eller andra former av psykisk ohälsa dock blir
              ett faktum finns ett stort behov av förbättring i bemötande, kunskap
              och förstärkning av kompetens inom hela rehabiliteringskedjan.
              Detta är något som vi vill satsa resurser på i vår budget. Många
              upplever sig illa bemötta då deras individuella situation inte
              passar in i ett stelbent system främst gjort för fysiska diagnoser.
              Jag har bland annat fått läsa om fyrabarnsmamman med asperger
              och tidvis andra diagnoser, som ständigt känt sig illa behandlad
              och diskriminerad och som inte fått förståelse för sin situation.
            </seg>
          </u>
          <u>
            <seg>
              Fru talman! Sverigedemokraterna ser med oro på de iakttagelser
              som Riksrevisionen redogör för i sin granskningsrapport Bedömning
              av arbetsförmåga vid psykisk ohälsa – en process med stora utmaningar
              . Sjukskrivningsprocessens utformning och de underlag som sjukskrivande
              läkare har att utgå ifrån är uppenbart inte anpassade för psykiska
              åkommor, som tyvärr blir alltmer vanligt förekommande. Enligt
              rapporten fungerar bedömningen av arbetsförmåga vid psykisk ohälsa
              i dessa fall så pass dåligt att det finns en risk för att regelverket
              för sjukförsäkringen helt enkelt inte är rättssäkert, vilket vi
              anser måste åtgärdas snarast möjligt.
            </seg>
          </u>
          <u>
            <seg>
              Fru talman! Det är dock inte bara de med psykisk ohälsa som har
              svårt att förstå de beslut om utförsäkring som fattas i dag. Jag
              har även fått läsa om en person som arbetade i tillverkningsindustrin
              och skadade sin rygg allvarligt. Personen sadlade om till väktare.
              När inte heller det fungerade sadlade denna person återigen om
              till tekniker. Trots detta förvärrades skadorna, och sjukskrivning
              blev följden. Efter detta hänvisades personen tillbaka till vaktyrket,
              som uppenbarligen inte fungerade, och sedan till arbete som tågvärd,
              trots att fackförbundet menade att detta yrke var olämpligt för
              någon med dessa skador. Historien slutade olyckligt. Personen
              är nu utförsäkrad och hemlös.
            </seg>
          </u>
          <u>
            <seg>
              Självklart har jag inte alla insikter och hela bakgrunden till
              detta fall och om personen i fråga kanske hade kunnat ta ett annat
              arbete på arbetsmarknaden. Men en tillfällig form av sjukersättning
              med en långsam återgång till ett anpassat arbete efter den fysiska
              förmågan borde ha varit möjlig och en bättre lösning än utförsäkring
              och hemlöshet.
            </seg>
          </u>
          <u>
            <seg>
              Sammantaget ser vi med stor oro på den utveckling som skett inom
              sjukförsäkringen, både under den förra och den nuvarande mandatperio
              ­ den. Vi är det parti som satsar mest resurser för en mer human
              sjukförsäkring. Vi har berörts av många människoöden där sjuka
              har kommit i kläm.
            </seg>
          </u>
          <u>
            <seg>
              Sverigedemokraternas utgångspunkt är att den som är sjuk ska
              få bästa tänkbara rehabilitering och grundläggande ekonomisk trygghet.
              Och den som har möjlighet att bli frisk ska få bästa tänkbara
              förutsättningar och incitament att återgå i arbete. För att skapa
              förutsättningar för det har vi ett antal förslag i vårt budgetförslag
              och även i kommittémotioner. Vissa förslag kommer att behandlas
              senare.
            </seg>
          </u>
          <u>
            <seg>
              Först och främst satsar vi 100 miljoner kronor för en förbättrad
              sjukskrivningsprocess och en förstärkt rehabiliteringskedja. Vi
              menar att med en förstärkt rehabiliteringskedja, där sjuka får
              hjälp att bli friska och friska får hjälp att komma i arbete,
              behövs ingen bortre tidsgräns. Sverigedemokraterna kommer inte
              att verka för återinförande av en bortre tidsgräns enligt den
              tidigare modell som har funnits. Vi föreslår därför en förstärkt
              rehabiliteringskedja med regelbunden personlig kontakt, med avstämningsmöten
              och med kontrollstationer som involverar både den enskilde, arbetsgivaren,
              hälso- och sjukvården samt Försäkringskassan. Parallellt med detta
              behöver givetvis också stora satsningar göras på ökade resurser
              till svensk sjukvård.
            </seg>
          </u>
          <u>
            <seg>
              Fru talman! Vi anser även att den bedömning som ska göras efter
              dag 180 i dagens rehabiliteringskedja, då den försäkrade prövas
              mot arbete på hela arbetsmarknaden, är för stelbent och inte tar
              hänsyn till individens situation. Just vid dag 180 har det skett
              många utförsäkringar den senaste tiden. Enligt en rapport från
              Inspektionen för socialförsäkringen håller inte bedömningarna
              vid dag 90 och dag 180 tillräckligt god kvalitet.
            </seg>
          </u>
          <u>
            <seg>
              Mot bakgrund av detta föreslår vi i stället att regeringen utreder
              möjligheten att man från dag 180 prövas mot en bredare arbetsmarknad
              än bara sin tidigare arbetsplats, men enbart mot yrken inom sitt
              eget kompetensområde i stället för mot teoretiska arbeten på hela
              arbetsmarknaden. Detta är något som vi också satsar resurser på
              i vår budget.
            </seg>
          </u>
          <u>
            <seg>
              Som tidigare nämnts har antalet avslag på ansökningar om sjukersättning
              ökat dramatiskt under den förra mandatperioden. Den socialdemokratiska
              regeringens åtstramningar har lett till att så många som åtta
              av tio får avslag på ansökan om sjukersättning, vilket är en oroande
              utveckling som vi ser kritiskt på. Att få avslag kan vara ett
              stort slag i ansiktet, där kvinnor är särskilt hårt drabbade.
            </seg>
          </u>
          <u>
            <seg>
              En person som bland annat har kronisk värk och kraftigt nedsatt
              arbetsförmåga beskriver sin situation enligt följande:
            </seg>
          </u>
          <u>
            <seg>
              Jag har sökt sjukersättning så många gånger men har fått avslag
              på avslag. När det sista avslaget kom bröt jag ihop. Allt blev
              svart. Om man slapp den ekonomiska stressen och slapp kämpa varje
              dag i kontakterna med Försäkringskassan och Arbetsförmedlingen
              skulle man kanske inte bli friskare, men man skulle må psykiskt
              bättre. Jag orkar inte ens höra talas om Försäkringskassan längre,
              eller om Strandhäll och Socialdemokraterna. Jag känner mig trött
              och likgiltig.
            </seg>
          </u>
          <u>
            <seg>
              Fru talman! Sverigedemokraterna vill i stället lätta på regelverket,
              så att fler kan få ta del av sjukersättningen, genom att införa
              ett nytt mindre permanent och tillfälligt spår av sjukersättning
              där kontrollen av arbetsförmågan kan omprövas och möjligheterna
              till vård och rehabilitering ses över. Vi vill även stärka garantiersättningen
              och höja nivån med 300 kronor per månad och stärka bostadstillägget
              genom att höja taket till 6 000 kronor per månad för att öka den
              ekonomiska tryggheten för de mest utsatta.
            </seg>
          </u>
          <u>
            <seg>
              Vi har även förslag på att skapa positiva incitament att återgå
              i arbete. Vi menar att man när man återgår till lönearbete på
              upp till 25 procent ska få behålla hela sin ersättning från Försäkringskassan
              för att det ska skapas positiva morötter att prova på arbetslivet
              igen.
            </seg>
          </u>
          <u>
            <seg>
              Vi har även en rad andra förslag, men jag hänvisar till vår budget
              och vår kommittémotion som ni gärna får läsa.
            </seg>
          </u>
          <u>
            <seg>
              Jag önskar alla en god jul och ett gott nytt år.
            </seg>
          </u>
          <note type="speaker">
            Anf. 3 SOLVEIG ZANDER (C):
          </note>
          <u>
            <seg>
              Fru talman! God morgon! Eftersom riksdagen i det första steget
              av budgetprocessen beslutade om en annan utgiftsram för detta
              område än den som Centerpartiet hade velat ha kommer vi att avstå
              från att delta i omröstningen om detta område. I stället hänvisar
              jag den som är intresserad att läsa vår budgetmotion och partimotion
              2018/19:2610. Där står allt om vad vi vill på detta område.
            </seg>
          </u>
          <u>
            <seg>
              I den budgetmotion som nu föreligger finns dock inte alla de
              reformer som Sverige verkligen behöver för att minska sjukskrivningarna.
              Därför tänker jag nämna några reformer som Centerpartiet vill
              driva.
            </seg>
          </u>
          <u>
            <seg>
              Innan jag går in på detta måste jag uppmärksamma det som sades
              från Socialdemokraterna inledningsvis i debatten, nämligen att
              de vill se över normalt förekommande arbete. Det är bra att de
              kommer till insikt, efter ­ som det var en av de punkter som de
              drev igenom med buller och bång här i riksdagen för några år sedan.
              Dessutom vill de tillsätta en ny utredning om sjukförsäkringen.
              Vi har haft en sådan parlamentarisk utredning vars förslag alla
              faktiskt stod bakom. Det förvånar mig därför att inte fler av
              de viktiga reformer som den parlamentariska utredningen kom fram
              till har genomförts. Då vill jag poängtera att jag förväntar mig
              att Socialdemokraterna också tittar på ett företagsanpassat trygghetssystem
              för våra företagare. Det är viktigt. Det är nämligen våra företagare
              som ser till att Sverige fungerar. Det är genom företagen som
              vi får arbetstillfällen. Företagen riskerar nu, när de inte har
              möjlighet att ta ut till exempel sjukförsäkringen, att inte kunna
              nyttja de förmåner som de har varit med att finansiera.
            </seg>
          </u>
          <u>
            <seg>
              Några andra förslag som Centerpartiet verkligen tycker är viktiga
              är att man tar bort de undantag som finns för flyktingar och att
              man också när det gäller det största ansvar som vi har för sjukförsäkringen
              ser till att vi får sjuktal på en jämn nivå i Sverige. Då behöver
              vi bland annat ge tidiga insatser för att människor ska kunna
              återgå i arbete. Det behövs avstämningsmöten mellan den som är
              sjukskriven och arbetsgivaren, Försäkringskassan och läkaren.
              Vi vet att detta inte fungerar i dag.
            </seg>
          </u>
          <u>
            <seg>
              Så sent som i går talade jag med en man vid namn Bertil, som
              verkligen visade vilka brister som finns på detta område. Därför
              menar vi från Centerpartiet att samordningsansvaret måste lagstadgas.
            </seg>
          </u>
          <u>
            <seg>
              Vi vill även förkorta den första sjukskrivningstiden som läkarna
              ger. Det är viktigt att vi kortar allt som har att göra med att
              verifiera att man är sjuk. Vi vill också att återgången till arbete
              ska vara flexibel på ett helt annat sätt än vad som i dag är möjligt
              i sjukförsäkringen. Det är viktigt.
            </seg>
          </u>
          <u>
            <seg>
              Kvinnor står i dag för en betydande del av sjuktalen. Vi vet
              att detta har ett starkt samband med familjebildningen och familjebildningsmönstren,
              och därför menar Centerpartiet att jämställdhetsaspekten av sjukskrivningarna
              behöver belysas på ett helt annat sätt än i dag.
            </seg>
          </u>
          <u>
            <seg>
              Vi lever i en dynamisk värld, fru talman, där våra ungdomar vill
              studera och ser möjligheter i livet. Det är bra, och därför är
              det viktigt att den sjukpenninggrundande inkomsten blir överhoppningsbar
              för studenter.
            </seg>
          </u>
          <u>
            <seg>
              Det finns en grupp människor som lever med funktionsnedsättningar,
              och de får sjukersättning när de är äldre. Det är oerhört viktigt
              att bryta utanförskapet för dem. Vi måste se betydligt större
              insatser från Försäkringskassan för att hjälpa dem att komma ut
              på arbetsmarknaden. De tjänar inte heller på att skriva in sig
              hos Arbetsförmedlingen, för då får de en betydligt lägre inkomst.
              Där finns det alltså ingen morot.
            </seg>
          </u>
          <u>
            <seg>
              När det gäller ungdomar med aktivitetsersättning måste de verkligen
              – och det vill jag poängtera – på alla sätt få hjälp och stöd
              att kunna studera och få arbetsträning och arbetsprövning. De
              måste också få hjälp till anställningar med ersättningar.
            </seg>
          </u>
          <u>
            <seg>
              Det måste i detta sammanhang också nämnas att det inom arbetsskadeförsäkringen
              finns osakliga skillnader mellan kvinnor och män, där kvinnorna
              drar nitlotten. Man har inte samma kunskap om sambandet mellan
              arbetet och de skador och sjukdomar som uppstår i kvinnodominerade
              yrken som man har när det gäller mansdominerade yrken. Därför
              menar Centerpartiet att arbetsskadeförsäkringen ska genussäkras,
              så att kvinnor och män får ett bra skydd på lika villkor. Det
              är dags nu, i 2000-talets Sverige.
            </seg>
          </u>
          <u>
            <seg>
              Med detta, fru talman, vill jag tacka för den här terminen. Dessutom
              vill jag återigen poängtera att vi inte tänker delta i omröstningen
              på det här området.
            </seg>
          </u>
          <note type="speaker">
            Anf. 4 NOOSHI DADGOSTAR (V):
          </note>
          <u>
            <seg>
              Fru talman! Det jag tycker är det allvarligaste som har hänt
              i och med att den blåbruna budgeten – som alltså stöds av Sverigedemokraterna,
              Moderaterna och Kristdemokraterna – har gått igenom är att man
              återigen tömmer vår sjukförsäkring för att ge skattesänkningar
              till personer som knappt kommer att märka de extra tusenlappar
              de får i plånboken. Sju av tio sjukskrivna är kvinnor, och det
              är deras sjukförsäkring som nu töms på pengar. En stor förmögenhetsöverföring
              kommer att ske, från arbetarkvin ­ nor till rika män som redan
              har det väldigt bra i samhället.
            </seg>
          </u>
          <u>
            <seg>
              Samtidigt fortsätter tusentals människor att bli utförsäkrade.
              Tusentals kvinnor och män blir i dag misstrodda av handläggare
              på Försäkringskassan, som på grund av de hårda regler vi har behandlar
              människor som spelbrickor. Folk blir bollade mellan Försäkringskassan
              och Arbetsförmed ­ lingen, för sjuka för att jobba men hänvisade
              till en försäkringskassa som har fått order om att pressa ut människor
              ur sjukförsäkringen. Försäkringskassan har till och med själv
              sagt att reglerna för sjukersättningen inte går att använda.
            </seg>
          </u>
          <u>
            <seg>
              Nu gör de blåbruna partierna så dramatiska nedskärningar på Arbetsförmedlingen
              att de personer som i dag skulle behöva arbetsträning och insatser
              för att kunna komma tillbaka till arbetslivet kommer att ha väldigt
              svårt att få det. Det är en slags dubbel förnedring för den som
              har blivit sjuk. Den som har blivit sjuk har dessutom ofta blivit
              det på grund av en dålig arbetsgivare och på grund av stressig
              arbetsmiljö i en underfinansie ­ rad hemtjänst eller sjukvård
              – det vill säga på grund av andras beslut.
            </seg>
          </u>
          <u>
            <seg>
              Den som har fått avslag på sin ansökan får i dag äta mindre,
              tigga hos vänner och bekanta och avstå från att köpa julklappar
              till barnbarnen – eller, som många gör, samla in pengar till juridisk
              hjälp för att överklaga avslaget från Försäkringskassan – bara
              för att kunna överleva. I det läget väljer alltså Moderaterna,
              Kristdemokraterna och Sverigedemokraterna att ta pengarna. Man
              tar dem från de sjuka och ger bort dem till personer som tjänar
              över 42 000 i månaden.
            </seg>
          </u>
          <u>
            <seg>
              Det är alltså en gåva vi ger till de rikaste i samhället, från
              sjuka och från oss som betalar in till sjukförsäkringen. Trots
              att den person som i dag lyssnar på debatten har betalat in till
              sin sjukförsäkring under hela sitt liv tar alltså högerkantspartierna
              ut pengarna och skänker dem till miljonärer, som varken har bett
              om dem eller över huvud taget kommer att märka dem på sina översvämmade
              konton.
            </seg>
          </u>
          <u>
            <seg>
              I stället för att sy ihop hålen i våra skyddsnät väljer moderater,
              sverige ­ demokrater och kristdemokrater att klippa sönder hela
              nätet. Genom sänkta ersättningar och indragna bidrag ska sjuka
              plötsligt trollas friska. Arbetslösa ska plötsligt få arbete.
              Men för de rika är det alltid tvärtom. De rika behöver en aldrig
              sinande ström av bidrag, avdrag och skattelättnader för att vakna
              på morgonen.
            </seg>
          </u>
          <u>
            <seg>
              Det är lustigt, fru talman, att de högerextrema partierna av
              sverigede ­ mokratisk typ ger miljon efter miljon till den yttersta
              eliten – som dess ­ utom för ut pengarna ur landet. De driver
              igenom den mest aggressiva nedskärningspolitik jag har sett, i
              alla fall under min tid i riksdagen. De säljer ut det vi äger
              tillsammans, det vill säga välfärden. De tar de pengar som arbetarna
              har byggt upp för investeringar i barnen och de äldre och skickar
              ut dem i skatteparadis tillsammans med miljonärerna.
            </seg>
          </u>
          <u>
            <seg>
              Vad händer sedan, när människorna märker effekten? Vad händer
              när lärarna stressar i vår offentliga sektor, som ju är den man
              har skurit ned på? Vad händer när sjuksköterskorna måste springa
              ännu snabbare i korridorerna, när förskolelärarna inte har tid
              med barnen och när pensionerna är för låga? Jo, då pekar dessa
              partier finger åt invandrare och minoriteter. I själva verket
              är det dock partierna själva som är problemet. Det är just partier
              som Sverigedemokraterna som nu ser till att pengar försvinner
              från välfärden, sjukförsäkringen och pensionerna. Det är de som
              monterar ned den trygghet vi har i välfärdsstaten.
            </seg>
          </u>
          <u>
            <seg>
              Det handlar om 20 miljarder. Så stora är nedskärningarna i den
              blåbruna budgeten. Samtidigt som alla skriker om de enorma rekryteringsbehoven
              i välfärden i dag bränner de blåbruna överskottet i statens finanser
              på helt meningslösa skattesänkningar. Nu ställs alltså byggandet
              av tusentals billiga hyresrätter in. Miljöbudgeten är avskaffad,
              och man har gjort det ännu svårare att på sikt upprätthålla en
              välfärd som håller god kvalitet.
            </seg>
          </u>
          <u>
            <seg>
              Därutöver vill Centern och Liberalerna i sina budgetförslag göra
              ytter ­ ligare omfattande nedskärningar på sjukpenningen och sjuk-
              och aktivi ­ tetsersättningen. Liberalerna föreslår ytterligare
              karensdagar för den som är sjuk. Kristdemokraterna och Liberalerna
              vill återinföra den bortre tids ­ gränsen i sjukförsäkringen.
              De tycker nämligen att de, härifrån riksdagen i Stockholm, är
              bättre lämpade att avgöra om människor är sjuka eller fris ­ ka
              än vad läkarna är.
            </seg>
          </u>
          <u>
            <seg>
              Kristdemokraterna, vars budget nu har gått igenom, skriver i
              partiets motion att det är mycket positivt att så många människors
              sjukfall har avslutats i samband med de skarpa tidsgränser som
              har införts i sjukförsäkringen. Man skriver förtjust att utflödet
              av sjukskrivningar vid rehabiliteringskedjans tidsgränser har
              ökat och att avslagen på ansökan om sjukpenning blivit allt vanligare.
            </seg>
          </u>
          <u>
            <seg>
              Kanske är det så, fru talman, att Kristdemokraterna tänker sig
              att de sjuka genom mirakel blivit friska, så som det berättas
              om att Jesus när han fick se Petrus svärmor ligga sjuk i feber,
              som det står i Bibeln, rörde vid hennes hand. Då lämnade febern
              henne, och hon steg upp och betjänade honom.
            </seg>
          </u>
          <u>
            <seg>
              Men tyvärr tror inte jag att de sjuka botas genom handpåläggning,
              lika lite som vi kan se någon bli frisk genom att utförsäkras.
              Vad som i stället sker, med kristdemokratisk politik, är att de
              sjuka blir fattigare. Kristdemo ­ kraterna, tillsammans med Sverigedemokraterna
              och Moderaterna, har valt att dra pengarna ur systemet och i stället
              hälla dem över mångmiljo ­ närerna.
            </seg>
          </u>
          <u>
            <seg>
              Vi, tillsammans med svenska folket, kommer inte att acceptera
              det. Vi kommer att förändra det.
            </seg>
          </u>
          <u>
            <seg>
              Med detta hänvisar jag till det särskilda yttrande vi har tillsammans
              med Miljöpartiet och Socialdemokraterna.
            </seg>
          </u>
          <note type="speaker">
            Anf. 5 JULIA KRONLID (SD) replik:
          </note>
          <u>
            <seg>
              Fru talman! Nooshi Dadgostar kommer med väldigt högtravande ord
              om hur M, KD och SD skulle ta pengar från de utsatta och ge pengar
              till de rika. Men har Nooshi läst budgeten och M:s och KD:s reservation?
              Det är ju exakt detsamma som övergångsregeringens förslag. Det
              är ju ingen skillnad i ramarna på utgiftsområde 10 mellan övergångsregeringens
              förslag och M:s och KD:s reservation – ingen!
            </seg>
          </u>
          <u>
            <seg>
              Särskilt attackerar Nooshi Dadgostar Sverigedemokraterna. Har
              du läst våra siffror i budgeten, Nooshi Dadgostar? Vi satsar 4,475
              miljarder på utgiftsområde 10. Är det att dränera detta utgiftsområde
              för de sjuka?
            </seg>
          </u>
          <u>
            <seg>
              På riktigt, Nooshi – snälla, läs budgeten!
            </seg>
          </u>
          <u>
            <seg>
              Nooshi Dadgostar framför också en väldigt stor rädsla över Sverigedemokraternas
              möjliga inflytande över en framtida budget. Vilken är den värsta
              farhågan? Är det att sjukersättningen ska höjas med 300 kronor
              i månaden för de mest utsatta, eller är det kanske att taket i
              bostadstillägget ska höjas till 6 000 kronor? Är det värsta att
              vi satsar 100 miljoner på rehabiliteringskedjan för att de med
              psykisk ohälsa ska få ett bättre bemötande? Är detta kanske det
              värsta förslag vi har? Eller är det att man ska få en snällare
              bedömning vid dag 180, så att färre ska behöva utförsäkras med
              orimliga bedömningar?
            </seg>
          </u>
          <u>
            <seg>
              Vilket av dessa förslag tycker du är det värsta förslaget från
              SD, som du är så fruktansvärd rädd för, Nooshi Dadgostar?
            </seg>
          </u>
          <note type="speaker">
            Anf. 6 NOOSHI DADGOSTAR (V) replik:
          </note>
          <note>
            Fru talman! Tack, Julia Kronlid, för frågan!
          </note>
          <u>
            <seg>
              Jag betackar mig för den typ av härskarteknik som Julia Kronlid
              använder sig av när hon säger att jag skulle vara på det ena eller
              det andra sättet i mina tal. För mig är detta en viktig fråga.
            </seg>
          </u>
          <u>
            <seg>
              Detta är ju en övergångsbudget. Det är en helt opolitisk budget.
              Vi har byggt upp 60 miljarder i statens finanser. Det ni gör –
              ursäkta mig, fru talman, det Sverigedemokraterna gör – är att
              bränna upp överskottet. Ni har maxat er politik. Detta är den
              maximala politiken från den andra sidan. Den innebär inga förbättringar.
            </seg>
          </u>
          <u>
            <seg>
              Sverigedemokraterna kommer dragandes med sin egen fejkade budget,
              där de påstår att de har pengar hit och drar in pengar där. Det
              har väl ingen betydelse vilken budget Sverigedemokraterna lägger
              fram – de röstar ju ändå i riksdagen på Moderaternas budget! Sverigedemokraterna
              är en dörrmatta för Moderaterna, fru talman. Det har väl ingen
              betydelse vad de tycker och inte tycker.
            </seg>
          </u>
          <u>
            <seg>
              Moderaterna är ett överklassparti, och Sverigedemokraterna springer
              efter. De vill inte förbättra sjukförsäkringen. Det Sverigedemokraterna
              gör är ju att rösta på Moderaternas budget. Julia Kronlid kan
              stå och prata om precis vad hon vill här uppe – det är moderatbudget
              och moderatpolitik som kommer ut av det.
            </seg>
          </u>
          <u>
            <seg>
              Det är oerhört märkligt att jämföra sin egen politik med en opolitisk
              budget. Ni har inte förändrat någonting. Det finns ju ingen förändring
              från den opolitiska budgeten i Moderaternas budget. Det är det
              som är det märkliga. De pengar som jag menar skulle ha använts
              till att förbättra sjuk ­ ersättningen och sjukpenningsystemet
              skickar ni iväg i skattesänkningar. Då försvinner ju pengarna
              – då finns det inga resurser kvar.
            </seg>
          </u>
          <note type="speaker">
            Anf. 7 JULIA KRONLID (SD) replik:
          </note>
          <u>
            <seg>
              Fru talman! I det ena anförandet vill Dadgostar framföra någon
              sorts stor rädsla för att SD skulle ha haft något inflytande över
              budgeten. Hon använder olika epitet och slänger dem såväl mot
              Moderaterna och Kristdemokraterna som mot Centern och Liberalerna.
            </seg>
          </u>
          <u>
            <seg>
              Nu står Nooshi Dadgostar och säger att SD inte har någon betydelse
              och att vi inte har något inflytande alls. Nu tror jag att Dadgostar
              får ta och bestämma sig.
            </seg>
          </u>
          <u>
            <seg>
              Oavsett detta är det så att jag har fått förtroende från 1,1
              miljoner väljare att driva sverigedemokratisk politik. Självklart
              skriver vi också vår egen budget och framför den politik som vi
              vill framföra. Det är i alla fall mer än vad Vänsterpartiet har
              gjort. Ni har ju inte ens lagt fram en egen budget. Ni har ju
              inte ens en egen politik på detta område.
            </seg>
          </u>
          <u>
            <seg>
              Jag ser det som ett ansvar : N är väljarna har röstat in mig
              för Sverigedemokraterna vill jag föra vår politik. När detta inte
              gick igenom – när andra inte röstade på vår budget – valde vi
              det alternativ där vi ansåg att helheten var bäst. Då ansåg vi
              att Moderaternas och Kristdemokraternas budget var bättre än övergångsregeringens
              budget.
            </seg>
          </u>
          <note type="speaker">
            Anf. 8 NOOSHI DADGOSTAR (V) replik:
          </note>
          <u>
            <seg>
              Fru talman! Jag tror att Julia Kronlid har missuppfattat budgetprocessen.
              Vi har alltså ingen regering; det är därför det har gjorts en
              överenskommelse om en övergångsbudget. Att många partier sedan
              inte har respekterat detta är en annan fråga.
            </seg>
          </u>
          <u>
            <seg>
              Det har ingen betydelse, så att säga, vad Julia Kronlid står
              här i talarstolen och säger, för hon kommer i slutändan att rösta
              på en moderat budget. Det är en moderat budget som slänger bort
              de sjukförsäkrades pengar till miljonärer, som ofta för dem ut
              ur landet. Detta är min poäng. Det Julia Kronlid gör när hon röstar
              på denna budget är att tömma sjukförsäkringen. Det går inte att
              genomföra den typ av förslag som Julia Kronlid kommer med om man
              samtidigt röstar på Moderaterna – de vill inte genomföra denna
              typ av förslag.
            </seg>
          </u>
          <u>
            <seg>
              Jag känner varken någon stor rädsla eller något annat för Julia
              Kronlids parti, men det som Julia Kronlids parti gör när de röstar
              igenom denna budget är att försämra sjukförsäkringen. Det är ett
              problem för mig, oavsett vad Julia Kronlid säger att hon vill
              göra.
            </seg>
          </u>
          <note type="speaker">
            Anf. 9 ELISABETH BJÖRNSDOTTER RAHM (M) replik:
          </note>
          <u>
            <seg>
              Fru talman! Återigen står Nooshi Dadgostar och jag här i talarstolen
              och debatterar tillsammans.
            </seg>
          </u>
          <u>
            <seg>
              Jag tycker att det är anmärkningsvärt hur ledamoten väljer att
              uttrycka sig när det gäller Moderaternas och KD:s budgetmotion,
              som är ett komplement till övergångsregeringens förslag. Här säger
              ledamoten att vi tar ut pengar ur sjukförsäkringen. Jag skulle
              vilja att ledamoten på ett tydligt sätt redogör för hur pengar
              tas ut ur sjukförsäkringen. Om man läser Moderaternas och KD:s
              budgetmotion ser man väldigt tydligt att vi satsar betydligt mer
              pengar på sjukvård, på kömiljarden, på primärvård och på att bekämpa
              psykisk ohälsa än vad någon annan har gjort.
            </seg>
          </u>
          <u>
            <seg>
              Jag skulle också vilja säga, om inte ledamoten kommer ihåg det,
              att ledamotens parti de senaste fyra åren har varit ett stödparti
              till den rödgröna regeringen, som i sin tur har skrivit ett regleringsbrev
              till Försäkringskassan där man har beslutat om det regelverk som
              Försäkringskassan förhåller sig till när det gäller hur sjukskrivningar
              och sjukersättning ska behandlas. Det tror jag att ledamoten måste
              ha i åtanke innan hon har åsikter om att Moderaterna och Kristdemokraterna
              tar ut pengar ur sjukförsäkringen.
            </seg>
          </u>
          <note type="speaker">
            Anf. 10 NOOSHI DADGOSTAR (V) replik:
          </note>
          <u>
            <seg>
              Fru talman! Jag tackar för frågan.
            </seg>
          </u>
          <u>
            <seg>
              Denna övergångsbudget är en opolitisk budget. Det finns ingen
              politik i denna budget. Det har byggts upp stora överskott i statens
              finanser som ska investeras i välfärd, utbildning och förbättrade
              ersättningssystem.
            </seg>
          </u>
          <u>
            <seg>
              Det Moderaterna, Sverigedemokraterna och Kristdemokraterna gör
              är att slarva bort detta överskott. När Sveriges Kommuner och
              Landsting säger att man behöver 50 miljarder kronor för att upprätthålla
              kvaliteten i den välfärd vi har i dag väljer dessa ytterkantspartier
              – ett av dem är alltså Elisabeth Björnsdotter Rahms eget parti
              – att bränna de här pengarna på meningslösa skattesänkningar som
              inte ger någonting, som gör att rika personer kan få ytterligare
              semestrar och lägga sina pengar i olika bolag utomlands. Det är
              det som är mitt problem. Dessa pengar skulle ha behövt läggas
              på sjukersättningar eller ytterligare välfärdssatsningar.
            </seg>
          </u>
          <u>
            <seg>
              Jag instämmer helt i att reglerna måste ändras. Det är vi helt
              på det klara med. Jag inser också att det som Elisabeth Björnsdotter
              Rahm gör är att vädja till mig som vänsterpartist att ändra de
              regler som ledamoten själv har varit med och infört. Jag har naturligtvis
              stor förståelse för att Moderaterna vädjar till Vänsterpartiet
              att skydda svenska folket från Moderaterna, men det kanske inte
              är Elisabeth Björnsdotter Rahms uppgift att göra det. Annars skulle
              jag vara mycket tacksam om vi tillsammans kunde förändra reglerna
              i sjukersättningen. Det innebär ju en omprövning av Moderaternas
              egen politik i det här fallet.
            </seg>
          </u>
          <note type="speaker">
            Anf. 11 ELISABETH BJÖRNSDOTTER RAHM (M) replik:
          </note>
          <u>
            <seg>
              Fru talman! Jag måste återigen påminna ledamoten Nooshi Dadgostar
              om att de senaste fyra åren har Socialdemokraterna och Miljöpartiet
              suttit i regeringsställning. Det anstår ett regeringsbärande parti
              att skriva regleringsbrev, och där har Vänsterpartiet varit stödparti.
              Moderaterna har ingen påverkan på hur man skriver ett regleringsbrev
              när man inte sitter i en regering.
            </seg>
          </u>
          <u>
            <seg>
              Det är spännande att man talar om stora överskott. Det kanske
              inte är så konstigt att det är stora överskott i statsfinanserna
              i dag eftersom vi de senaste fyra åren har levt i en otrolig högkonjunktur.
              Då vore det anmärkningsvärt om man inte hade stora överskott i
              statens finanser. Dessa kunde Nooshi Dadgostar ha varit mer behjälplig
              med att satsa på sjukförsäkringen.
            </seg>
          </u>
          <note type="speaker">
            Anf. 12 NOOSHI DADGOSTAR (V) replik:
          </note>
          <u>
            <seg>
              Fru talman! Allt detta som Elisabeth Björnsdotter Rahm påstår
              är mycket förvirrande.
            </seg>
          </u>
          <u>
            <seg>
              Det är hennes parti som har infört de mycket hårda reglerna för
              sjukersättningen och de mycket hårda reglerna i sjukförsäkringen.
              Det är ju så man finansierar sina skattesänkningar för svenska
              miljonärer. Men nu står hon här i kammaren och vädjar till Vänsterpartiet
              att skydda svenska folket mot detta. Jag har förståelse för det,
              men jag hoppas också att det innebär att vi blir fler i riksdagens
              kammare som tillsammans sätter press, oavsett vilken regering
              det är, att förändra dessa regler.
            </seg>
          </u>
          <u>
            <seg>
              Vänsterpartiet har varit ensamt i riksdagens kammare om att vilja
              förändra regelverket för sjukförsäkringen. Vi har naturligtvis
              legat på den förra regeringen om att förändra i de direktiv som
              har skickats till Försäkringskassan. För Moderaternas del har
              det varit mycket tyst i frågan , har jag förstått. Jag hör inte
              Moderaterna tala om detta. Det ni har gjort är att lägga de pengar
              som vi har byggt upp tillsammans i det här landet på meningslösa
              skattesänkningar i stället för investeringar i välfärden.
            </seg>
          </u>
          <note type="speaker">
            Anf. 13 SOLVEIG ZANDER (C) replik:
          </note>
          <u>
            <seg>
              Fru talman! Vi har hört en tydlig vänsterpolitik här under en
              stund. Det är konstigt att Vänsterpartiet uttrycker sig på det
              här sättet när de har fått igenom så många förslag i den socialdemokratiska
              regeringen, vilket de många gånger har slagit sig för bröstet
              för under den gångna fyraårsperio ­ den. Ändå säger Nooshi Dadgostar
              att det fattas pengar i Sveriges Kommu ­ ner och Landsting, att
              de vill ha mer till sjukvården. Då undrar jag varför Vänsterpartiet
              inte har sett till att det har blivit så. Nej, i stället har de
              höjt ersättningar och bidrag till personer. Det är något som förvånar
              mig och Centerpartiet.
            </seg>
          </u>
          <u>
            <seg>
              Vi hörde också att Vänsterpartiet menar att kvinnor blir missgynnade
              med förslaget från vårt parti, Centerpartiet. Då undrar jag återigen
              varför Vänsterpartiet, som i högsta grad har varit medlöpare i
              de beslut som den socialdemokratiska regeringen har fattat, inte
              har satsat mer på kvinnor och medverkat till att de ska slippa
              vara sjukskrivna, det vill säga att de får hjälp och stöd för
              att kunna komma tillbaka till arbete. Och varför har ni inte satsat
              på jämställdhet och tittat på andra delar i sjukskrivningsprocessen
              som skulle medverka till en kortare sjukskrivning i stället för
              att bara höja ersättningarna? Man blir ju inte friskare av en
              höjd ersättning. Man återgår till arbete om man får hjälp och
              stöd att göra det. Varför har ni inte åtgärdat bristerna i jämställdheten?
            </seg>
          </u>
          <note type="speaker">
            Anf. 14 NOOSHI DADGOSTAR (V) replik:
          </note>
          <note>
            Fru talman! Tack, Solveig Zander, för frågan!
          </note>
          <u>
            <seg>
              Jag tycker att det är bra att Solveig Zander är ärlig i denna
              debatt om sjukförsäkringen. Centerpartiet vill inte lätta på regelverket
              i sjukersättningen. De tycker att ersättningsnivåerna är för höga.
              De vill inte lätta på reglerna när det gäller sjukersättningen,
              trots att Försäkringskassan själv menar att det här är ett regelverk
              som inte fungerar. Jag beklagar detta, för det innebär att det
              gör det svårare för mig och Moderaterna att pusha på för att lätta
              på regelverket för sjukersättningen.
            </seg>
          </u>
          <u>
            <seg>
              Vi har naturligtvis vänt hela politiken från de åtta borgerliga
              allians ­ åren, då det bara var nedskärningar, privatiseringar
              och skattesänkningar som skulle lösa alla problem. Det såg vi
              ju att det inte gjorde. Bostads ­ bristen ökade, stressen på arbetsplatserna
              ökade, arbetsmiljön blev sämre och Arbetsförmedlingen fungerade
              sämre med mindre resurser.
            </seg>
          </u>
          <u>
            <seg>
              Vi vände den politiken och har gjort stora investeringar. Vänsterpartiet
              har fått igenom investeringar i förlossningsvården och i äldreomsorgen,
              och vi har ökat insatserna för hemtjänsten. Vi fick igenom den
              historiskt största satsningen på den kommunala välfärden sedan
              1993 i Sverige.
            </seg>
          </u>
          <u>
            <seg>
              Jag instämmer dock helt i att det återstår saker att göra. Jag
              tycker ju att de överskott som vi har haft också framåt – det
              här är ju ett pågående arbete – ska investeras i sjukvården, i
              äldreomsorgen, i förskolan och skolan. Det är min övertygelse.
              Men det innebär inte att vi ska försämra ersättningssystemet.
              De ersättningar vi har är sådant som vi har betalat in tillsammans
              och som tillhör välfärden.
            </seg>
          </u>
          <note type="speaker">
            Anf. 15 SOLVEIG ZANDER (C) replik:
          </note>
          <u>
            <seg>
              Fru talman! Det förvånar mig att Vänsterpartiet nu säger att
              regelverket inte fungerar och i nästa andetag menar att de har
              varit med och styrt och fått igenom fler personer i hemtjänsten
              och en förbättrad förlossningsvård.
            </seg>
          </u>
          <u>
            <seg>
              Hon säger att vi har lämnat sjukskrivningsprocessen för att människor
              ska kunna vara sjukskrivna längre därhän. Men det stämmer inte.
              Sjukskrivningarna har ju blivit kortare. Det hörde vi i anförandet
              från Vänsterpartiet, men det var ju fel det också. Allt är fel!
              Vad är det egentligen ni vill? Ni har ju medverkat till att det
              är som det är och har gett direktiven till Försäkringskassan att
              färre ska vara sjukskrivna. Då är det fel också. Ni talar med
              kluven tunga.
            </seg>
          </u>
          <note type="speaker">
            Anf. 16 NOOSHI DADGOSTAR (V) replik:
          </note>
          <u>
            <seg>
              Fru talman! Jag har lite svårt att hänga med i vad Solveig Zander
              talar om. Vad är det Centerpartiet vill? Det är vi många som undrar
              i dessa tider.
            </seg>
          </u>
          <u>
            <seg>
              Sjukförsäkringen måste förbättras. Reglerna måste ändras. Det
              regelverk som infördes av den dåvarande borgerliga regeringen
              2008 behöver förändras, för reglerna är för hårda. Människor måste
              ju känna att den försäkring som de själva har varit med och betalat
              till fungerar den dag som de inte kan arbeta längre.
            </seg>
          </u>
          <u>
            <seg>
              Självklart ska vi ha omfattande rehabilitering, och självklart
              behövs det insatser för arbetsträning och annat i syfte att man
              ska kunna komma tillbaka till arbetslivet. Det är detta hela systemet
              bygger på. Men då kan man inte göra stora nedskärningar på Arbetsförmedlingen
              och lägga alla våra gemensamma pengar på skattesänkningar till
              de absolut rikaste . D å fungerar det inte.
            </seg>
          </u>
          <note type="speaker">
            Anf. 17 HANS EKLIND (KD) replik:
          </note>
          <u>
            <seg>
              Fru talman! Jag tackar Nooshi Dadgostar.
            </seg>
          </u>
          <u>
            <seg>
              Jag var tvungen att begära replik, för jag undrar var gränsen
              går inom politiken när det gäller svartmålning och påståenden
              om vad andra tycker och tänker.
            </seg>
          </u>
          <u>
            <seg>
              Riksdagsledamoten beskriver det som att Kristdemokraterna i sin
              mo ­ tion skulle vara förtjusta över de olika tidsgränserna. Förtjusningen
              från Kristdemokraterna har enkom att göra med att människor kan
              återgå till sitt arbete.
            </seg>
          </u>
          <u>
            <seg>
              Under de senaste fem och ett halvt åren innan jag blev riksdagsledamot
              har jag varit chef, och jag har haft personal som har varit sjukskriven.
              Ibland har vi satt in ganska omfattande rehabiliteringsinsatser,
              och jag erkänner utan omsvep att både jag och arbetstagaren har
              varit förtjusta när detta har gett resultat och arbetstagaren
              har kunnat återgå till sitt arbete. Avslut ska alltid vara ett
              resultat av en fungerande rehabiliteringskedja, inte av snävare
              bedömningar.
            </seg>
          </u>
          <u>
            <seg>
              Riksdagsledamoten nämnde så mycket, men låt mig snabbt kommentera
              budgeten. Inlägget handlade inte så mycket om utgiftsområdet,
              men det tål ändå att kommenteras eftersom det var så många påståenden.
            </seg>
          </u>
          <u>
            <seg>
              Demagogin om skattesänkningar för de rika kan man givetvis köra
              med, men upplys då också dem som lyssnar om att det handlar om
              max 500 kronor i skattesänkning för en löntagare. Det handlar
              framför allt om att alla får en skattesänkning med vårt förslag.
              Den som tjänar 17 000 kronor i månaden får 0,8 procent i skattesänkning
              , medan den som tjänar 40 000 kronor i månaden får 0,5 procent.
              Det är alltså fokus på att sänka skatten för dem som inte har
              lika mycket.
            </seg>
          </u>
          <note type="speaker">
            Anf. 18 NOOSHI DADGOSTAR (V) replik:
          </note>
          <u>
            <seg>
              Fru talman! Det viktigaste i denna debatt är att sätta fokus
              på den som är stressad och har blivit sjukskriven. Det viktiga
              är vad som händer ute i verkligheten. Det är det jag talar om.
            </seg>
          </u>
          <u>
            <seg>
              Jag förstår att riksdagsledamoten tycker att det Kristdemokraterna
              skriver om i sin motion är något han har upplevt i sitt arbete.
              Men så ser det inte ut i verkligheten. Många människor blir misstrodda
              och får avslag, och läser man er motion ser man att det tas emot
              väldigt positivt utan att ni funderar på vad detta beror på. Nej,
              människor kommer inte tillbaka till arbetslivet, utan de blir
              utslagna och fattiga och kan inte överleva på annat än vänner
              och släktingar. Det är verkligheten.
            </seg>
          </u>
          <u>
            <seg>
              Då blir det ganska verklighetsfrånvänt att skriva som Kristdemokraterna
              gör i sin motion att det är så bra att så många får avslag på
              sin ansökan om sjukpenning och att det är så bra att många blir
              utförsäkrade, för det är inte så att man kommer tillbaka till
              ett reguljärt arbete. Det är ingen svartmålning, utan det är verkligheten
              för många människor.
            </seg>
          </u>
          <u>
            <seg>
              Riksdagsledamoten bör ta in detta och gå ut och träffa människor
              och prata med dem som faktiskt får möta Försäkringskassan och
              känna inpå bara kroppen att de inte blir trodda och inte har möjlighet
              att komma tillbaka, vare sig med rehabilitering eller insatser.
            </seg>
          </u>
          <u>
            <seg>
              Hans Eklind kan såklart tala om procentsatser, för då ser det
              alltid mycket bättre ut för den som är låginkomsttagare. Men låt
              oss i stället tala om antalet kronor man får. En låginkomsttagare
              får kanske en femtiolapp medan en höginkomsttagare får 500 kronor.
              Det är ingen bra fördelning, och dessa pengar hade behövts för
              att förbättra försäkringssystemet.
            </seg>
          </u>
          <note type="speaker">
            Anf. 19 HANS EKLIND (KD) replik:
          </note>
          <u>
            <seg>
              Fru talman! Meningslösa skattesänkningar, står representanten
              för Vänsterpartiet och säger i riksdagens kammare. Jag förvånas
              inte, för det är så Vänsterpartiet ser på skattesänkningar : D
              e är alltid per definition meningslösa.
            </seg>
          </u>
          <u>
            <seg>
              Men säg det till den pensionär som får 1 300 kronor i skattesänkning
              tack vare det förslag som vann kammarens bifall. Jag tror inte
              att denna pensionär skulle instämma i åsikten att den skattesänkningen
              är meningslös. Vi vill göra mycket mer, men detta är en budgetreservation.
            </seg>
          </u>
          <u>
            <seg>
              Enligt riksdagsledamoten skulle Kristdemokraterna tycka att det
              är positivt att människor blir misstrodda. Jag tänker inte sänka
              mig till den nivån. Ledamoten kan inte ha läst vår motion på ett
              ärligt sätt, och hade ledamoten uppfattat att det stod så i vår
              motion borde hon ha ställt en fråga om det och inte stått här
              och svartmålat och påstått saker. Det finns inget i vår motion
              som ens kommer i närheten att berättiga ledamoten att påstå sådant
              i Sveriges riksdag.
            </seg>
          </u>
          <note type="speaker">
            Anf. 20 NOOSHI DADGOSTAR (V) replik:
          </note>
          <u>
            <seg>
              Fru talman! För alla dem som lyssnar på debatten är det bara
              att gå och se efter vad Kristdemokraterna har skrivit i sin motion.
              De säger att det är mycket positivt att människor får avslag på
              sin ansökan och att det är mycket positivt att man efter 180 dagar
              inte längre får sjukersättning. Men vi vet alla att man inte kommer
              tillbaka till arbetslivet.
            </seg>
          </u>
          <u>
            <seg>
              Hans Eklind kan säga att det inte är sant och att det inte var
              så ni menade. Men vad menade ni då? Ni kanske skulle ha skrivit
              det ni menade i er motion, för det var i så fall inte det som
              det stod.
            </seg>
          </u>
          <u>
            <seg>
              Vi vet ju att det är så det funkar. Annars hade ni väl lagt mer
              pengar på sjukersättning. Men det här är den maximala politiken
              från ytterkanten. Ni har inte tillskjutit en enda krona till sjukersättningen,
              och då kan den inte förbättras. Det måste bli så här många avslag
              om sjukförsäkringen inte förbättras.
            </seg>
          </u>
          <u>
            <seg>
              Ni måste försvara detta system om ni har denna budget. Så enkelt
              är det.
            </seg>
          </u>
          <note type="speaker">
            Anf. 21 EMMA CARLSSON LÖFDAHL (L):
          </note>
          <u>
            <seg>
              Fru talman! Alla kan drabbas av sjukdom eller skada. Det finns
              ingen rättvisa i det, utan det bara händer. Sjukdomen kan vara
              medfödd eller drabba en plötsligt under livet. Då är det viktigt
              att sjukförsäkringen träder in med en inkomstbortfallsförsäkring
              för den som är så sjuk att den inte kan utföra något arbete. En
              viktig grundbult är att den försäkrade känner att sjukförsäkringen
              går att lita på.
            </seg>
          </u>
          <u>
            <seg>
              Jag är säker på att alla som kan vill arbeta. Ingen vill vara
              sjuk, men tyvärr blir en del sjuka eller skadade. Då är det viktigt
              att samhället träder in och ger det stöd och den hjälp som behövs
              för att möjliggöra en återkomst till arbete.
            </seg>
          </u>
          <u>
            <seg>
              Jag satt med i den parlamentariska socialförsäkringsutredningen
              ett tag. Där kom man fram till att den bortre tidsgränsen skulle
              kunna tas bort om den ersattes med andra avstämningspunkter. Dessa
              punkter skulle vara till stöd och hjälp för den enskilde så att
              denne skulle få rätt insatser i form av rehabilitering och sjukvård.
              Men regeringen valde att plocka bort den bortre tidsgränsen utan
              att införa några andra insatser , och i dag ser vi att tillämpningen
              av regelverket för sjukskrivning har blivit betydligt hårdare
              och att fler får avslag.
            </seg>
          </u>
          <u>
            <seg>
              Liberalerna anser att vi måste ha en sjukförsäkring som är rättssäker
              samtidigt som den är flexibel, empatisk och hållbar över tid.
              Den försäkrade måste kunna lita på att försäkringen och samhället
              ger de insatser som finns. Vi måste också se till att olika samhällsaktörer
              samarbetar och förstärka hälso- och sjukvårdens möjligheter så
              att individen kan få tillbaka sin arbetsförmåga om så är möjligt.
            </seg>
          </u>
          <u>
            <seg>
              Satsningar såsom sjukskrivningsmiljarden och kömiljarden har
              varit viktiga för att korta väntetiderna inom vården och se till
              att rätt insatser görs vid rätt tid. Under utgiftsområde 9 vill
              vi liberaler återinföra kömiljarden, vilket i förlängningen skulle
              påverka vårt utgiftsområde genom kortare behandlingstider. Dessa
              skulle i sin tur i förlängningen leda till kortare sjukskrivningar.
              Vi vill också att arbetet med att utveckla Finsam fortsätter.
            </seg>
          </u>
          <u>
            <seg>
              Vi anser att regelverket kring sjukskrivningarna är väldigt fyrkantigt.
              Det är oftast inte anpassat till individen, utan individen får
              anpassa sig till regelverket. I dag kan man vara sjukskriven på
              100, 75, 50 eller 25 procent, vilket innebär att man jobbar 0,
              10, 20 respektive 30 timmar i veckan. Om man till exempel har
              varit sjukskriven på halvtid och jobbat 20 timmar i veckan är
              nästa steg att jobba 30 timmar i veckan. Det är en utökning med
              2 timmar per dag, och det är ett väldigt stort steg för den som
              har varit sjuk.
            </seg>
          </u>
          <u>
            <seg>
              Vi anser att vi måste vara flexibla och tillåta en ökning som
              inte har ett steg på 10 timmar i veckan. Om personen har möjlighet
              att jobba 22 timmar ska vi uppmuntra det utan att individen känner
              ett hot om att bli av med sin sjukersättning. Enligt dagens regelverk
              måste man också vid halvtidssjukskrivning jobba halva arbetstiden
              varje dag. Men det kanske är så att man mår bra av och klarar
              av att jobba 5 timmar per dag och få en dag ledigt i veckan för
              att vila upp sig. Den möjligheten finns inte i dag. Vi behöver
              en mer flexibel försäkring som är anpassad till individen.
            </seg>
          </u>
          <u>
            <seg>
              Liberalerna hade en egen budgetmotion för detta utgiftsområde.
              Då vår budget föll i förra veckans budgetvotering hänvisar jag
              till vårt särskilda yttrande.
            </seg>
          </u>
          <u>
            <seg>
              Fru talman! Jag vill avslutningsvis tacka tjänstemännen i riksdagen,
              som med glatt humör och god service sett till att vi rott denna
              något annorlunda höst i hamn. Jag önskar er alla en vilsam jul
              och ett gott nytt år.
            </seg>
          </u>
          <note>
            (Applåder)
          </note>
          <note type="speaker">
            Anf. 22 MARIA FERM (MP):
          </note>
          <u>
            <seg>
              Fru talman! I dag debatterar vi utgiftsområde 10, som rör ekonomisk
              trygghet vid sjukdom och funktionsnedsättning.
            </seg>
          </u>
          <u>
            <seg>
              Den här hösten har präglats av försök till konstruktiva samtal
              om hur Sverige ska styras framåt efter ett komplicerat valresultat.
              Processen fortgår. Den är utdragen men viktig.
            </seg>
          </u>
          <u>
            <seg>
              Övergångsregeringen har under den här tiden lämnat en budget
              till riksdagen. Det är en övergångsbudget. Principerna för denna
              togs fram tillsammans med oppositionen och syftar till att inte
              föregå regeringsbildningen. Därmed ska budgeten inte innehålla
              ny politik som binder upp kommande regering.
            </seg>
          </u>
          <u>
            <seg>
              Trots det har Kristdemokraternas och Moderaternas budgetförslag
              röstats igenom med stöd av Sverigedemokraterna. Denna budget innehåller
              stora skattesänkningar och en slaktad miljö- och klimatbudget.
              Trots behovet av en kraftfull klimatpolitik för att hejda klimatförändringarna
              under den korta tid vi har på oss skär M och KD bort det mesta
              inom miljö och klimat.
            </seg>
          </u>
          <u>
            <seg>
              Flygskatten tas bort helt. Flyget slipper nu helt betala för
              de enorma klimatutsläpp som det orsakar. Skatten på bensin och
              diesel sänks så att det blir mindre lönsamt att byta till en miljöbil.
              Miljarder i klimatinvester ­ ingar skärs bort. Det är pengar som
              skulle kunna gå till satsningen på bio ­ gas. Cykelbanor dras
              undan. Klimatprojekt över hela landet får skrotas. Stödet till
              solceller skärs ned rejält, och många svenskar som vill sätta
              upp solceller på sina villatak kommer nu att tvingas skrota planerna.
              Skyddet av värdefull natur halveras. Det här är bara några exempel.
            </seg>
          </u>
          <u>
            <seg>
              Det är också många personer som kommer att förlora sina jobb
              runt om i landet. Moderaterna och Kristdemokraterna har inte brytt
              sig om att göra några konsekvensbeskrivningar av vad besluten
              kommer att innebära för sakfrågorna, för de människor som jobbar
              med dem eller för de människor som förväntar sig att få stöd eller
              inkomster som de nu inte kommer att kunna få.
            </seg>
          </u>
          <u>
            <seg>
              Det utgiftsområde som vi i dag debatterar innehåller medel för
              sjukpenning, rehabilitering, arbetsskadeersättningar, aktivitets-
              och sjukersättningar, merkostnadsersättningar, handikappersättningar
              och så vidare.
            </seg>
          </u>
          <u>
            <seg>
              Budgetpropositionen har som sagt beslutats av en övergångsregering.
              Förslaget utgår från 2018 års budget med justeringar för pris-
              och löneomräkningar och med beaktande av en ändrad makroekonomisk
              utveckling.
            </seg>
          </u>
          <u>
            <seg>
              Eftersom Moderaternas och Kristdemokraternas förslag till budget
              gick igenom i kammaren förra veckan och de utgiftsramar som beslutats
              och som nu gäller i andra steget av budgetprocessen är andra än
              de vi förespråkat väljer vi att avstå från ställningstagande när
              det gäller anslagsfördelningen inom utgiftsområde 10.
            </seg>
          </u>
          <u>
            <seg>
              Jag skulle också vilja passa på att önska god jul och gott nytt
              år till alla ledamöter och alla tjänstemän i riksdagen.
            </seg>
          </u>
          <note>
            (Applåder)
          </note>
          <note type="speaker">
            Anf. 23 ELISABETH BJÖRNSDOTTER RAHM (M):
          </note>
          <u>
            <seg>
              Fru talman! Samhällets utgifter för sjukfrånvaron är höga. Kostnaderna
              för sjukpenning och rehabilitering uppgick till 32 miljarder år
              2014. I år beräknas de ligga på runt 37 miljarder kronor. Detta
              kan jämföras med situationen år 2010, då motsvarande siffror låg
              på 20,5 miljarder.
            </seg>
          </u>
          <u>
            <seg>
              Jag skulle vilja påminna de ledamöter som deltog när Försäkringskassans
              tillförordnade generaldirektör var på besök i socialförsäkringsutskottet
              om att hon var väldigt tydlig angående de direktiv hon hade fått
              om att sjuktalen skulle sänkas. Samtidigt var hon väldigt tydlig
              med att 98,5 procent av alla sjukskrivningar beviljades. Det stämmer
              alltså inte riktigt med beskrivningen som ges av alla som är utförsäkrade
              och inte får sina sjukskrivningar beviljade.
            </seg>
          </u>
          <u>
            <seg>
              Våra trygghetssystem ska vara ett stöd för dem som drabbas av
              sjukdom eller funktionsnedsättning. Ur individens perspektiv leder
              sjukfrånvaro till sämre privatekonomi, och en lång frånvaro från
              arbetslivet leder ofta till färre sociala kontakter i vardagen.
              Utanförskapet är både ekonomiskt och socialt. För mig är det självklart
              att samhällets insatser i möjligaste mån ska inriktas på att hjälpa
              personer tillbaka till arbetslivet. Den som är sjuk eller skadad
              och inte kan arbeta ska självklart ha rätt till ersättning, vård
              och rehabilitering. Men den som har eller får tillbaka sin arbetsförmåga
              måste alltid få rätt till stöd och hjälp att komma tillbaka i
              arbete igen.
            </seg>
          </u>
          <u>
            <seg>
              Fru talman! Att som regeringen avveckla den bortre tidsgränsen
              och återigen öppna för att förtidspensionera fler tycker jag är
              fel väg att gå. I stället bör sjukförsäkringssystemet reformeras
              för att dels bryta den negativa utvecklingen, dels skapa en långsiktigt
              stabil sjukförsäkring som inte uppvisar de variationer över tid
              som gällt hittills. Möjligheterna och drivkrafterna att agera
              för att hjälpa människor tillbaka till arbetslivet måste stärkas
              för samtliga aktörer i sjukförsäkringssystemet: den försäkrade,
              arbetsgivaren, läkaren och handläggaren på Försäkringskassan.
            </seg>
          </u>
          <u>
            <seg>
              Fru talman! Alla människor definierar sin egen hälsa utifrån
              sitt eget sammanhang. Samverkan mellan sjukdom och hälsa är enkel
              att se intuitivt, men det är ibland svårt att dra gränser mellan
              dessa. Sjukdom skapar ofta känsla av ohälsa. Samtidigt kan en
              upplevd ohälsa i sig skapa sjukdom. Arbetsförhållanden kan skapa
              en känsla av ohälsa, och en upplevd dålig hälsa kan påverka hur
              man upplever sina arbetsförhållanden. På samma sätt är begreppet
              arbetsförmåga svårt att objektivt definiera. Arbetsförmågan beror
              helt på vilket arbete som avses.
            </seg>
          </u>
          <u>
            <seg>
              Psykisk ohälsa är en övergripande term som innefattar nedsatt
              psykiskt välbefinnande, diagnosticerade psykiska sjukdomar och
              psykisk funk ­ tionsnedsättning. Psykiatriska diagnoser är sedan
              2014 den vanligaste sjukskrivningsorsaken. För att motverka en
              utveckling mot allt fler och allt längre sjukfall i psykiska diagnoser
              bör stödet vid psykisk ohälsa förbätt ­ ras.
            </seg>
          </u>
          <u>
            <seg>
              Som framgått är frågor om hälsa och arbetsförmåga komplicerade
              och mångfacetterade. Situationen kompliceras dessutom vid de psykiska
              diagnoserna. Vi vet trots allt ungefär hur lång tid det tar för
              ett brutet ben att läka, och vi vet ungefär hur arbetsförmågan
              påverkas av detta brutna ben. Det ser dock annorlunda ut för psykisk
              sjukdom. Därför behöver vi skapa ett nytt spår i rehabiliteringskedjan
              för psykiska diagnoser då tidsgränserna i den befintliga kedjan
              egentligen är bättre anpassade för traditionella sjukdomstillstånd.
            </seg>
          </u>
          <u>
            <seg>
              Fru talman! Jag menar att man tidigare i en sjukskrivning bör
              undersöka om den sjukskrivne skulle må bättre av andra arbetsuppgifter
              på arbetsplatsen eller hos arbetsgivaren. Till denna del knyts
              en särskild satsning hos Arbetsförmedlingen för att skapa ett
              särskilt system för arbetsbytare som av hälsoskäl behöver byta
              jobb. I detta steg vill vi även bjuda in arbetsmarknadens parter
              att se över möjligheten att ta en mer aktiv roll i den omställningen
              för den sjukskrivne.
            </seg>
          </u>
          <u>
            <seg>
              Det finns en bred konsensus hos våra expertmyndigheter att arbetsgivaren
              har en nyckelroll i arbetet med att minska sjukfrånvaron. Jag
              ser ett tydligt behov av att skapa en bättre incitamentsstruktur
              för arbetsgivare när det gäller det förebyggande arbetet med psykosocial
              arbetsmiljö samt tidiga insatser och bättre rehabilitering.
            </seg>
          </u>
          <u>
            <seg>
              Läkaren har en nyckelroll i sjukskrivningsprocessen. Läkaren
              ställer diagnos och dokumenterar arbetsförmågebesvär. Detta arbete
              är komplext, vilket bland annat har att göra med svårigheterna
              kring begreppen sjukdom och arbetsförmåga. Till sin hjälp har
              läkaren det försäkringsmedicinska beslutsstödet. Ett bättre sätt
              att få läkarkåren att ta ansvar för sjukfrånvaron vore att, precis
              som Expertgruppen för studier i offentlig ekonomi föreslår, tydliggöra
              för patienten att det är Försäkringskassan och inte läkaren som
              beslutar om rätten till ersättning. Försäkringskassan bör därför
              kunna sätta upp kvalitetskrav för vårdgivare som skriver ut sjukintyg.
              Kraven kan exempelvis bestå i att läkarna ska ha vissa kunskaper
              om reglerna i sjukförsäkringen och hur man bedömer arbetsförmågan.
            </seg>
          </u>
          <u>
            <seg>
              Fru talman! Hälso- och sjukvården har en central roll för att
              bryta långvarig sjukfrånvaro, men samspelet med sjukförsäkringen
              behöver förstärkas. Den grundläggande brist på samverkan som följer
              av att sjukvården och sjukförsäkringen finansiellt och organisatoriskt
              inte har starka gemensamma intressen och mål måste balanseras
              bättre än i dag.
            </seg>
          </u>
          <u>
            <seg>
              Inspektionen för socialförsäkringen konstaterar att tidiga rehabiliteringsinsatser
              innan en sjukskrivning har bättre förutsättningar att förhindra
              en framtida sjukfrånvaro än att öka återgången i arbete bland
              redan sjukskrivna. Därför bör möjligheterna att genomföra tidiga
              rehabiliteringsinsatser stärkas. Utvärderingar av tidigare insatser
              mot psykisk ohälsa innan och efter sjukskrivning har visat att
              de behandlingar som sätts in innan sjukskrivning hade god effekt
              på patientens hälsa , medan de som sattes in efter sjukskrivningen
              hade mer begränsad effekt.
            </seg>
          </u>
          <u>
            <seg>
              En arbetsgivare kan erbjuda sin personal skatte- och avgiftsfri
              personalvårdsförmån i form av motion och annan friskvård av enklare
              slag. Inom ramen för friskvård omfattas även stresshantering enligt
              Skatteverket. I dag finns också en möjlighet för arbetsgivare
              att göra avdrag för kostnader för förebyggande behandling om arbetsgivaren
              kan visa att behandlingen syftar till att den anställde ska kunna
              fortsätta att förvärvsarbeta. De möjligheterna bör utvecklas så
              att anställda och arbetsgivare uppmuntras att agera förebyggande
              i allt större omfattning.
            </seg>
          </u>
          <u>
            <seg>
              Moderaterna har inga egna yrkanden inom utgiftsområde 10 , då
              de förslag jag beskrivit kräver beredning. Jag yrkar därför bifall
              till förslaget i socialförsäkringsutskottets betänkande 2018/19:SfU1
              Utgiftsområde 10 Ekonomisk trygghet vid sjukdom och funktionsnedsättning
              .
            </seg>
          </u>
          <u>
            <seg>
              Jag vill sälla mig till Emma Carlsson Löfdahls tack till alla
              medarbetare med önskan om en god jul.
            </seg>
          </u>
          <note>
            (Applåder)
          </note>
          <note type="speaker">
            Anf. 24 MARIANNE PETTERSSON (S) replik:
          </note>
          <u>
            <seg>
              Fru talman! Utgiftsområde 10 är en av de största posterna i statsbudgeten.
              Trots detta har det i den budget som lagts fram av Moderaterna
              inte föreslagits en enda extra krona. Samtidigt hör vi från talarstolen
              otroligt många olika förslag som ska genomföras.
            </seg>
          </u>
          <u>
            <seg>
              Vi får också höra om en satsning på Arbetsförmedlingen för arbetsbytare.
              Vi vet alla att det ska göras stora neddragningar på Arbetsförmed
              ­ lingen. Hur ska det finansieras?
            </seg>
          </u>
          <note type="speaker">
            Anf. 25 ELISABETH BJÖRNSDOTTER RAHM (M) replik:
          </note>
          <u>
            <seg>
              Fru talman! Om ledamoten Pettersson lyssnade på vad jag sa hade
              hon hört att jag sa att det var förslag som vi kommer att bereda.
              Det är därför vi inte har lagt fram dem i vår budget än så länge.
            </seg>
          </u>
          <u>
            <seg>
              Vad gäller Arbetsförmedlingen tillhör den frågan givetvis inte
              detta utskott. Men jag kan upplysa ledamoten om att de neddragningar
              på Arbetsförmedlingen som ingår i Moderaternas och Kristdemokraternas
              budget motsvarar ungefär 700.
            </seg>
          </u>
          <u>
            <seg>
              I dag finns det 14 000 anställda inom Arbetsförmedlingens område.
              Den neddragning som är planerad ska ske i dialog och med naturliga
              avgångar enligt den plan som finns i den budget som Moderaterna
              och Kristdemokraterna lagt fram.
            </seg>
          </u>
          <note type="speaker">
            Anf. 26 MARIANNE PETTERSSON (S) replik:
          </note>
          <u>
            <seg>
              Fru talman! Ett av de viktigaste sätten att få människor tillbaka
              i jobb är samarbetet mellan Försäkringskassan och Arbetsförmedlingen.
              Om man nu ska göra neddragningar hos Arbetsförmedlingen, hur ska
              den då kunna klara av att också sköta det uppdraget?
            </seg>
          </u>
          <u>
            <seg>
              Ett sätt att få tillbaka människor är lönebidragsanställningar.
              Där spelar Arbetsförmedlingen en otroligt stor roll. Man kan till
              exempel ställa upp med att anpassa arbetsplatsen och så vidare,
              så att arbetsgivaren slipper. Det är också ett incitament för
              att våga ta in människor på arbetsplatsen.
            </seg>
          </u>
          <u>
            <seg>
              Med de här neddragningarna ser jag inte hur vi ska kunna lyckas
              få tillbaka människor på arbetsplatserna.
            </seg>
          </u>
          <note type="speaker">
            Anf. 27 ELISABETH BJÖRNSDOTTER RAHM (M) replik:
          </note>
          <u>
            <seg>
              Fru talman! Jag kan upplysa ledamoten Pettersson om att Moderaternas
              och KD:s budget även innehåller ett höjt tak i lönebidraget. Det
              ingår en satsning på 700 miljoner kronor till Samhall för att
              personer som står längst bort från arbetsmarknaden ska ges möjligheter
              att få sysselsättning eller större delaktighet på arbetsmarknaden.
              Jag ser med stor tillförsikt fram emot att vi ska få ett större
              deltagande på arbetsmarknaden och ett lägre antal människor i
              sjukskrivning.
            </seg>
          </u>
          <note type="speaker">
            Anf. 28 HANS EKLIND (KD):
          </note>
          <u>
            <seg>
              Fru talman! Jag yrkar bifall till utskottets förslag till beslut.
              På detta utgiftsområde innebär det att förslaget från Kristdemokraterna
              och Moderaterna inte innehåller några avvikelser från regeringens
              budgetförslag på området Ekonomisk trygghet vid sjukdom och funktionsnedsättning.
            </seg>
          </u>
          <u>
            <seg>
              Vi kristdemokrater menar att försäkringar ska vara obligatoriska
              och solidariskt finansierade. Det handlar om människors trygghet
              under livets olika skeden. Vi vill också lämna utrymme för kompletterande
              lösningar och ett personligt ansvarstagande. Försäkringarna ska
              utformas så att den som är i behov av stöd och hjälp ska få det
              men också uppmuntras till att delta i åtgärder som kan leda till
              en god hälsa och en snabb återgång till arbetslivet efter skada
              eller sjukdom.
            </seg>
          </u>
          <u>
            <seg>
              Fru talman! I dag är psykisk ohälsa den vanligaste orsaken till
              sjukskrivning. Nästan hälften av alla sjukskrivningar som görs
              i dag utgörs av psykiatriska diagnoser. Här menar vi kristdemokrater
              att det är viktigt att man har med sig ett förebyggande arbete
              och perspektiv om man ska minska sjukskrivningstalen. Perspektivet
              måste vara brett, för det handlar givetvis inte bara om arbetsplatsen
              och problem som kan uppstå där.
            </seg>
          </u>
          <u>
            <seg>
              Det behövs en politik som minskar stress och skapar förutsättningar
              för en bättre folkhälsa. Det handlar då mycket om att få ihop
              sitt livspussel. Vi behöver därför forma en politik som kontinuerligt
              strävar efter och söker bättre förutsättningar för den enskilde
              och familjen att få ihop sin vardag. Vi kristdemokrater vill därför
              ha en politik som ökar egenmakt och valfrihet; vi tror att det
              är på det sättet vi kan svara upp mot detta. Sedan kan man inte
              komma runt att satsningar inom exempelvis sjukvården och primärvården
              är viktiga, för om vi kan få ned köerna och handläggningstiderna
              har det naturligtvis inverkan även på det område som vi debatterar
              här i dag.
            </seg>
          </u>
          <u>
            <seg>
              Vi kristdemokrater vill vara tydliga med att goda förutsättningar
              och villkor inom arbetslivet är centrala för att hålla nere sjukskrivningstalen.
              Här finns det anledning att uppmärksamma att det sker en utveckling
              inom arbetslivet som jag skulle vilja beskriva som lite dubbel.
              Den är dubbel i bemärkelsen att gränserna för var och när ett
              arbete ska utföras och när jag som arbetstagare förväntas vara
              tillgänglig blir alltmer luddiga. Utveck ­ lingen är dubbel därför
              att den å ena sidan skapar möjlighet till en ökad flexibilitet.
              Det gynnar i så fall den anställde, för det kan göra det enklare
              att få ihop familjeliv med arbetsliv. Å andra sidan kan den leda
              till den direkta motsatsen, nämligen att det etableras en norm
              som gör att arbetet också sker på tidpunkter då det var tänkt
              att man skulle ha semester eller fritid. Det skapar stress, och
              det blir definitivt mindre tid för återhämtning.
            </seg>
          </u>
          <u>
            <seg>
              Här menar vi kristdemokrater att det finns ett avgjort behov
              av mer kunskap om det moderna arbetslivets villkor och hur det
              påverkar familjeliv, barnens hälsa och den personliga hälsan.
            </seg>
          </u>
          <u>
            <seg>
              För den som saknar arbetsförmåga på grund av sjukdom ska sjukförsäkringen
              utgöra en trygghet. Den som återfår arbetsförmågan, helt eller
              delvis, ska få den hjälp och det stöd som behövs för att återkomma
              i arbete. Allt annat är ett slöseri med både mänskliga och samhälleliga
              resurser.
            </seg>
          </u>
          <u>
            <seg>
              Man kan naturligtvis studsa över att mer än 36,2 miljarder kronor
              utbetalades i sjukpenning under 2017. Men då ska man komma ihåg
              att det utöver dessa 36,2 miljarder kronor finns kostnader som
              inte kan räknas i kronor och ören. Det gäller de risker som finns
              med sjukfrånvaro i form av följdsjukdomar, social isolering och
              psykisk ohälsa.
            </seg>
          </u>
          <u>
            <seg>
              Fru talman! Vi kristdemokrater bidrog inom ramen för den tidigare
              alliansregeringen till att möjligheterna stärktes för personer
              med sjuk- och aktivitetsersättning att prova ett förvärvsarbete,
              studier eller ett ideellt arbete. Det är dock ett faktum att de
              som i dag lever på sjuk- och aktivitetsersättning har en ekonomiskt
              mycket utsatt position som är svår eller omöjlig att påverka.
              Därför är vi positiva till att garantiersättningen och bostadstillägget
              har höjts samt till en sänkt skatt för personer med sjuk- och
              aktivitetsersättning.
            </seg>
          </u>
          <u>
            <seg>
              Fru talman! Sist men inte minst: Insatser för personer med funktionsnedsättning
              är oerhört viktiga. Detta är en grupp som är överrepresenterad
              i ett långvarigt utanförskap. Vi har pekat på att det är jättebra
              att det finns olika typer av statligt stöd vid anställning av
              personer med nedsatt arbetsförmåga. Detta att få gå till ett jobb,
              att få uppleva en arbetsgemenskap, att få känna att man har bidragit
              och att få känna att fritiden blir en ledighet och inte en svårighet
              – det är viktigt.
            </seg>
          </u>
          <u>
            <seg>
              År 2007 tog alliansregeringen initiativ till att bryta utanförskap
              genom arbetsintegrerade sociala företag. De tar emot människor
              som står allra längst bort från arbetsmarknaden. I dag finns det
              300 sådana företag, och vi kristdemokrater menar att de både kan
              och ska bli fler. Vi vill därför satsa på de här företagen.
            </seg>
          </u>
          <u>
            <seg>
              Jag yrkar bifall till utskottets förslag till beslut. Avslutningsvis
              vill även jag önska fru talman, alla riksdagens fantastiska tjänstemän
              och mina kollegor i socialförsäkringsutskottet en välsignad jul
              och ett gott nytt år.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 6 Hälsovård, sjukvård och social omsorg
          </note>
          <note>
            Socialutskottets betänkande 2018/19:SoU1
          </note>
          <note>
            Utgiftsområde 9 Hälsovård, sjukvård och social omsorg (prop.
            2018/19:1 delvis)
          </note>
          <note>
            föredrogs.
          </note>
          <u>
            <seg>
              Kammaren biföll utskottets förslag att ärendet fick avgöras trots
              att det varit tillgängligt kortare tid än två vardagar före den
              dag då det skulle behandlas.
            </seg>
          </u>
          <note type="speaker">
            Anf. 29 KRISTINA NILSSON (S):
          </note>
          <u>
            <seg>
              Fru talman! Vi ska nu debattera socialutskottets betänkande SoU1
              Utgiftsområde 9 Hälsovård, sjukvård och social omsorg . Det är
              ett för medborgarna ytterst angeläget område som var en av de
              frågor som rankades högst av väljarna i höstens val.
            </seg>
          </u>
          <u>
            <seg>
              Efter valet har vi kunnat konstatera att den här hösten inte
              blev som alla andra. Statsministern röstades bort utan att de
              partier som gjorde det hade en plan för nästa steg i processen.
              Vi fick en övergångsregering som enligt regeringsformen har att
              administrera det som är nödvändigt för landet och som ska fungera.
              Men en övergångsregering kan inte ta politiska initiativ, den
              kan inte avgå och den kan inte utlysa nyval.
            </seg>
          </u>
          <u>
            <seg>
              Däremot måste den lämna en budget till riksdagen inom föreskriven
              tid. Det är en övergångsbudget som inte ska ge uttryck för något
              partis politiska viljeinriktning utan tillåta den tillträdande
              regeringen att sätta sin politiska prägel i en ändringsbudget
              snarast efter att den tillträtt.
            </seg>
          </u>
          <u>
            <seg>
              Principer för hur en övergångsbudget skulle se ut förhandlades
              fram brett förankrat hos en majoritet av riksdagens partier. När
              vi sedan hade att ta ställning till övergångsbudgeten, som till
              punkt och pricka följde de principer man varit överens om, kom
              plötsligt Moderaterna på att det finns stora samhällsutmaningar
              som inte kan vänta på en ny regering och att de därför måste lägga
              fram en egen budgetmotion.
            </seg>
          </u>
          <u>
            <seg>
              Den största samhällsutmaningen var uppenbarligen att med kraft
              sänka skatterna med 15 miljarder, mest för sådana som oss som
              tjänar bra. Flera andra partier följde efter. Glömd var principen
              om övergångsbudget, glömd var idén om att den tillträdande regeringen
              skulle ha möjlighet att sätta sin prägel på den ekonomiska politiken
              och glömda var alla diskus ­ sioner om ansvar för landet i en
              speciell tid. Att handlandet också kan komma att utgöra praxis
              vid liknande svåra lägen framåt i tiden – det hade man också glömt.
            </seg>
          </u>
          <u>
            <seg>
              Fru talman! Jag har inte valt att ägna mig åt politik för att
              jag är intresserad av politiska spelteorier och taktiskt fulspel.
              Jag har valt att engagera mig för att jag vill vara med och utforma
              samhället i en riktning som jag, utifrån mina grundläggande värderingar,
              tror på. Jag vill vara med och ta ansvar både för landet som helhet
              och för de verksamheter som vi i socialutskottet har att hantera.
              Jag har några ledord för hur jag vill göra det. Det handlar om
              ansvarsfullhet, hederlighet, eftertänksamhet, sans och balans.
            </seg>
          </u>
          <u>
            <seg>
              Den budgetprocess vi nu har bevittnat är tyvärr inte ett uttryck
              för något av mina ledord. Efter att först ha lämnat in sina egna
              budgetmotioner på temat önskelista inför julen bestämde sig Moderaterna
              och Kristdemokraterna för att stöka till det ännu mer. Under pågående
              process skulle man skriva ihop sig med nya texter och nya budgettabeller,
              och Sverigedemokraterna hakade självklart på. Först röstade Sverigedemokraterna
              på sin egen budget, sedan röstade man på Kristdemokraternas och
              Moderaternas budget och sedan gick man tillbaka till utskottet
              och förklarade att man inte stödde de ramar man just röstat på.
              Här någonstans hamnade man klart över gränsen till en direkt oseriös
              hantering. Konsekvenserna för individer, verksamheter, myndigheter,
              kommuner och regioner är inte överblickbara.
            </seg>
          </u>
          <u>
            <seg>
              Jag menar, fru talman, inte att kritisera att riksdagen fäller
              en regeringsbudget. Det har hänt förr och kommer sannolikt att
              hända igen, men det normala måste vara att regeringen i ett sådant
              fall ska ha möjlighet att avgå eller utlysa extraval.
            </seg>
          </u>
          <u>
            <seg>
              För att övergå till det utgiftsområde vi debatterar i dag vill
              jag börja med att konstatera att hälso- och sjukvård och äldreomsorg
              är stora och komplexa system med många inblandade aktörer. Det
              är inte alldeles enkelt att vare sig mäta eller utvärdera alla
              olika delar av systemet och hur de samverkar och hur de gagnar
              vårdtagare. Därför lämpar det sig sällsynt dåligt att möta utmaningar
              med enkla lösningar som låter sig beskrivas av klatschiga politiska
              oneliners.
            </seg>
          </u>
          <u>
            <seg>
              Framför oss i dag har vi en tämligen klassisk borgerlig budget.
              Här styr man inte med tillit till vård- och omsorgspersonalens
              kompetens och för ­ måga att utveckla och utforma verksamheten
              till gagn för sina patienter, utan här handlar det om kontroll,
              piska och morot. Moroten består i att de som klarar av de kriterier
              som Moderaterna och Kristdemokraterna har satt upp får mer pengar.
              De som inte klarar det får inga pengar, trots att grund ­ orsaken
              till att man inte klarar av sitt uppdrag från allra första början
              kan vara resursbrist. De redan rika regionerna och kommunerna
              har större möj ­ lighet att få mer medan de fattigare riskerar
              att få mindre.
            </seg>
          </u>
          <u>
            <seg>
              Den största av vårdens och omsorgens utmaningar, nämligen kompetensförsörjningen,
              nämns förvånansvärt lite. Personalens arbetsvillkor, arbetsmiljö
              och påverkansmöjligheter tycks också ganska ointressanta. Modellen
              kömiljard som styrsystem präglar tyvärr även äldreomsorgen i denna
              budget. Man tar bort 2 miljarder till bemanning, kompetensutveck
              ­ ling, tekniksatsningar och fortbildning och tillför en form
              av kömiljard även på detta område. Risken för att det kommer att
              handla om siffertrixande, snarare än långsiktiga, hållbara lösningar,
              är inte oväsentlig.
            </seg>
          </u>
          <u>
            <seg>
              På grund av den stora tidspressen och den bristande analysen
              i budgetarbetet blir planeringsförutsättningarna mycket svåra
              för huvudmännen. En ideologisk fråga, snarare än en stor ekonomisk,
              är det faktum att generell välfärd för barn och unga monteras
              ned. Man tar bort gratis simundervisning och lovaktiviteter för
              barn och inför i stället en fritidspeng som de med minst resurser
              får ansöka om.
            </seg>
          </u>
          <u>
            <seg>
              Fru talman! Trots allt hoppas jag att vi på några viktiga områden
              kan hitta breda överenskommelser. Min bestämda uppfattning är
              att den här mandatperioden i stor utsträckning kommer att handla
              om vad vi kan komma överens om, inte vad som skiljer oss åt. Oavsett
              vilken regering som tillträder har vi det parlamentariska läge
              som vi har, åtminstone fram till ett eventuellt extraval.
            </seg>
          </u>
          <u>
            <seg>
              Med de demografiska utmaningar vi alla känner till, med fler
              barn och fler äldre, är vår övertygelse att resursbehovet kommer
              att öka. Vi behöver också hitta effektivare sätt att bedriva verksamheter.
              Ny teknik behöver utvecklas och komma i användning, och vi kommer
              att behöva utbilda fler för att täcka verksamheternas behov.
            </seg>
          </u>
          <u>
            <seg>
              För oss socialdemokrater kommer det alltid att vara viktigare
              att investera i välfärden än att sänka skatterna för dem som tjänar
              mest.
            </seg>
          </u>
          <u>
            <seg>
              Fru talman! Vi socialdemokrater har inte väckt någon motion,
              då vi alltjämt anser att övergångsbudgeten borde ha gått igenom.
              Vår avsikt är att formulera vår politik på området i en ändringsbudget
              eller i en motion på en sådan. Då vi inte står bakom rambeslutet
              som är taget avstår vi också från att delta i beslutet om anslagsfördelningen
              inom utgiftsområdet och vill därför hänvisa till vårt särskilda
              yttrande tillsammans med Vänsterpartiet och Miljöpartiet.
            </seg>
          </u>
          <note>
            (Applåder)
          </note>
          <note type="speaker">
            Anf. 30 CAMILLA WALTERSSON GRÖNVALL (M) replik:
          </note>
          <u>
            <seg>
              Fru talman! Ganska snabbt när jag lyssnade på Kristina Nilssons
              anförande kom jag att tänka på uttrycket: Surt, sa räven. Den
              budget som Moderaterna och KD har lagt är en stark, offensiv budget
              som tar itu med alla de misslyckanden som skedde under de gångna
              fyra åren.
            </seg>
          </u>
          <u>
            <seg>
              Det stämmer att vi har en övergångsregering, men vi har inte
              en övergångsriksdag. Moderater och kristdemokrater har inte glömt
              det, och man tillåts inte heller att glömma situationen i vår
              sjukvård när man är ute och besöker den. Nej, det här är att leva
              upp till de vallöften som vi gav till våra väljare om det som
              visade sig vara den viktigaste frågan i valet och som grundas
              i att människor känner en genuin oro för hur sjukvården har utvecklats
              under den gångna mandatperioden.
            </seg>
          </u>
          <u>
            <seg>
              Vi såg också, som ett besked på det, ett historiskt skifte ute
              i våra landsting där vi har haft de absolut längsta köerna i sjukvården
              i de röda landstingen. Tyvärr är ett landsting fortfarande helrött,
              och där ser vi också dessvärre en av de allra längsta köerna.
            </seg>
          </u>
          <u>
            <seg>
              Det var långa köer 2006 när vi tog över, men vi ändrade detta
              genom kömiljarden. Trots det har Socialdemokraterna och Miljöpartiet
              valt att plocka bort kömiljarden. Den tänker vi nu återinföra.
              Men med facit i hand och utifrån hur väljarna har reagerat, är
              det inte så, Kristina Nilsson, att Socialdemokraterna och Miljöpartiet
              borde ha arbetat annorlunda för att beta av köerna i vården och
              se till att människor inte behöver sitta i väntrum utan få vård
              i tid?
            </seg>
          </u>
          <note type="speaker">
            Anf. 31 KRISTINA NILSSON (S) replik:
          </note>
          <u>
            <seg>
              Fru talman! Vi är överens, Camilla Waltersson Grönvall och jag,
              om att tillgängligheten i vården behöver förbättras, väntetider
              behöver förkortas och så vidare. Jag hör att Camilla Waltersson
              Grönvall talar om att vi inte har en övergångsriksdag men en övergångsregering.
              Det är sant, men jag kan inte se att det är särskilt relevant.
              Om det vore precis det här området som prioriterades av Moderaternas
              företrädare kan man fundera på det stora yxhugget i den här budgeten
              på 15 miljarder i skattesänkningar för till exempel mig själv
              och Camilla Waltersson Grönvall. Varför har man inte i stället
              satsat ytterligare pengar till hälso- och sjukvård, omsorg och
              så vidare? Det är den första frågan.
            </seg>
          </u>
          <u>
            <seg>
              När det gäller den modifierade kömiljarden ska den nu också omfatta
              diagnostik, återbesök, rehabilitering, även andra vårdförlopp
              – det är oklart vilka – första linjens psykiatri för barn och
              unga och även köerna i cancervården så småningom. Alla de här
              detaljerna ska lösas genom överenskommelser med SKL. Eftersom
              det nu var så bråttom med den här budgeten undrar jag: När beräknar
              Camilla Waltersson Grönvall att den överenskommelsen kan vara
              klar och börja fungera i verkligheten? Och hur mycket kommer administrationen
              kring detta projekt att kosta?
            </seg>
          </u>
          <note type="speaker">
            Anf. 32 CAMILLA WALTERSSON GRÖNVALL (M) replik:
          </note>
          <u>
            <seg>
              Fru talman! Resultaten efter åtta år med en alliansregering var
              ganska tydliga. Vi har gjort det förut och vi kommer att göra
              det igen: Vi kommer att få rensa upp efter era sjukvårdsköer.
              Facit efter de här fyra åren är fortfarande fördubblade sjukvårdsköer
              och tredubblade köer för barn- och ungdomspsykiatrin. Det blir
              svårt att tycka att man inte ska vara ödmjuk som socialdemokrat
              när man ser vad man har ställt till med under fyra år i Sverige.
            </seg>
          </u>
          <u>
            <seg>
              Låt mig också ta upp cancervårdens köer. Statsminister Löfven
              lovade att ingen skulle behöva vänta mer än fyra veckor. Vi vet
              att situationen har blivit betydligt värre. Där har också S, V
              och MP valt att reservera sig. Jag vill fråga: Varför?
            </seg>
          </u>
          <note type="speaker">
            Anf. 33 KRISTINA NILSSON (S) replik:
          </note>
          <u>
            <seg>
              Fru talman! Av vårt särskilda yttrande framgår just vad vi anser
              om att göra en ny cancerstrategi, som var det Camilla Waltersson
              Grönvall frågade om.
            </seg>
          </u>
          <u>
            <seg>
              Vår reservation utgår från de möten regeringen har haft med brukarföreningar,
              profession och övriga inblandade. Vi ser att man inte önskar en
              helt ny cancerstrategi. Man tycker att det är värdefullt att hålla
              i den cancerstrategi vi har och att se till att fortsätta vårda
              och utveckla den.
            </seg>
          </u>
          <u>
            <seg>
              Att i stället använda tiden till att ta fram en helt ny cancerstrategi
              som ska föreläggas riksdagen ser vi inte som rimligt. Det kommer
              bara att leda till att det går åt mer tid. Det gagnar inte utvecklingen
              av cancervården.
            </seg>
          </u>
          <note type="speaker">
            Anf. 34 PER RAMHORN (SD) replik:
          </note>
          <u>
            <seg>
              Fru talman! Sjukvården är en av de grundläggande delarna i ett
              lands välfärdssystem. Om människor inte får tillgänglig vård av
              hög kvalitet finns det stor risk att de tappar tilltron till det
              gemensamma samhällskontraktet. Det skulle vara förödande för vårt
              svenska samhälle.
            </seg>
          </u>
          <u>
            <seg>
              För fyra år sedan lovade Socialdemokraterna att korta vårdköerna
              i allmänhet och att fokusera på cancervården i synnerhet. Ett
              löfte till alla cancerpatienter var då att man skulle få behandling
              inom fyra veckor. Nu, efter fyra år, har vi facit: vårdköerna
              har fördubblats. Löftet om max fyra veckor mellan remiss och vård
              har inte heller infriats. Vi ligger alltså fortfarande långt ifrån
              målet för ledtider inom det standardiserade vårdförloppet för
              cancervården.
            </seg>
          </u>
          <u>
            <seg>
              Vi är i ett läge där människor med allvarliga och dödliga sjukdomar
              inte får den hjälp de behöver. Människor dör med andra ord i väntan
              på vård i Sverige i dag.
            </seg>
          </u>
          <u>
            <seg>
              Vilken plan har Socialdemokraterna för de cancersjuka som står
              i dessa kroniskt långa vårdköer i dag och som inte får vård i
              tid? Vi ska komma ihåg att för en cancerpatient räknas varje dag.
              Man har inte tid att vänta.
            </seg>
          </u>
          <u>
            <seg>
              Min andra fråga är: På vilket sätt ska man kunna lita på att
              Socialdemokraterna ska kunna korta vårdköerna inom bland annat
              cancervården framöver, när de inte lyckades förra mandatperioden?
            </seg>
          </u>
          <note type="speaker">
            Anf. 35 KRISTINA NILSSON (S) replik:
          </note>
          <u>
            <seg>
              Fru talman! Jag har inga problem med att säga att vi måste fortsätta
              arbeta med att korta vårdköerna. Om det är vi alla överens. Det
              är snarare när det gäller hur det ska gå till som vi skiljer oss
              åt. Jag tror att vi behöver jobba tillsammans för att komma fram
              till alla goda sätt att jobba med frågan.
            </seg>
          </u>
          <u>
            <seg>
              Man ska också komma ihåg att vårdköer inte säger allt om tillståndet
              i hälso- och sjukvården, till exempel om vad som händer med multisjuka
              äldre, kroniker och många andra. Det är en ganska omfattande del
              av hälso- och sjukvården. Det är svårt att få kläm på det om man
              bara diskuterar sättet vi har för att mäta vårdköer i dag. Det
              är viktigt att diskutera det, så att det inte bara blir ett siffertrixande
              och bollande med siffror utifrån det som är enklast att förhålla
              sig till.
            </seg>
          </u>
          <u>
            <seg>
              När det gäller cancervården tycker jag att det var ett bra arbete
              som den borgerliga regeringen initierade. Vi socialdemokrater
              har fortsatt det arbetet. Det kommer att behöva fortsättas och
              utvecklas ytterligare.
            </seg>
          </u>
          <u>
            <seg>
              Man löser inte vårdens utmaningar på tre år eller på en mandatperiod,
              kanske inte ens på två. Vi behöver en tydligare, mer långsiktig
              plan för hur det ska lösas. Där behöver vi nog alla på vår kant
              vara mer ödmjuka och diskutera.
            </seg>
          </u>
          <note type="speaker">
            Anf. 36 PER RAMHORN (SD) replik:
          </note>
          <u>
            <seg>
              Fru talman! Jag noterar att jag inte fick svar på frågorna om
              man har en plan eller varför vi ska kunna lita på att man kan
              korta vårdköerna framöver.
            </seg>
          </u>
          <u>
            <seg>
              Kristina Nilsson säger att vi nog bör jobba tillsammans allihop.
              Det håller jag med om. Det var därför vi bjöd in till en gemensam
              nationell samling för att diskutera de här frågorna. Bland andra
              Socialdemokraterna tackade nej. Tydligen var prestige viktigare.
            </seg>
          </u>
          <u>
            <seg>
              I vår budget finns det flera konkreta åtgärder för att korta
              väntetiderna, bland annat inom cancervården. Men om ni inte vill
              titta på de tipsen finns det andra åtgärder man skulle kunna vidta
              omgående, i det här akuta läget. En är att se över regelverket
              för vård i utlandet. I dag är det många som väljer att vända sig
              till våra grannländer, inte minst inom cancervården. Köerna är
              kortare där. Men då måste man också lägga ut pengar i förskott,
              vilket är dyrt för många.
            </seg>
          </u>
          <u>
            <seg>
              Har ni någon ambition att se över och förändra regelverket för
              vård i utlandet?
            </seg>
          </u>
          <note type="speaker">
            Anf. 37 KRISTINA NILSSON (S) replik:
          </note>
          <u>
            <seg>
              Fru talman! Jag kan glädja Per Ramhorn med att vi har en plan.
              Vi har en plan för vårdens framtida utveckling. Den omfattar inte
              stora skattesänkningar för de redan rika, utan den omfattar investeringar
              i hälso- och sjukvården, investeringar i personalen, i arbetsmiljön
              och i kompetensutveckling och vidareutbildning.
            </seg>
          </u>
          <u>
            <seg>
              Vi behöver också lyssna till personalen och se till att de får
              de förutsättningar de behöver för att göra ett bra jobb. Det är
              nämligen inte vi, som står här i riksdagens talarstol, som löser
              det direkta mötet i vården för vårdtagarna. Det gör personalen.
            </seg>
          </u>
          <u>
            <seg>
              Vi är övertygade om att det här är en väg vi kan staka ut genom
              att jobba tillsammans och med personalen, med forskningen och
              med profes ­ sionen, så att det blir bättre i framtiden.
            </seg>
          </u>
          <note type="speaker">
            Anf. 38 ACKO ANKARBERG JOHANSSON (KD) replik:
          </note>
          <u>
            <seg>
              Fru talman! Kristina Nilsson, socialdemokrat, företräder ett
              parti som hade en plan för hälso- och sjukvården föregående mandatperiod.
              Den resulterade i väsentligt längre köer. I dag är det 93 000
              människor. Man må tycka att det är en jobbig siffra och kalla
              det för dribblande med siffror. Men det är 93 000 människor som
              står i kö.
            </seg>
          </u>
          <u>
            <seg>
              Ni hade en plan, Kristina Nilsson. Flera socialdemokratiska debattörer
              har konstaterat att sjukvården inte blev den viktiga frågan för
              Socialdemokraterna, eftersom den var ett misslyckande.
            </seg>
          </u>
          <u>
            <seg>
              Fru talman! Min fråga till Kristina Nilsson blir i dag: Känns
              det då fel att göra något annorlunda? Kömiljarden var ett arbetssätt
              som ledde till kortare köer. Fler fick vård i tid. Är det då inte
              bättre att pröva det, jämfört med det ni har gjort under fyra
              år? Det var en plan som resulterade i längre köer.
            </seg>
          </u>
          <note type="speaker">
            Anf. 39 KRISTINA NILSSON (S) replik:
          </note>
          <u>
            <seg>
              Fru talman! Det är precis den här typen av retorik som jag tycker
              att vi borde försöka att inte använda. Nu talar den borgerliga
              sidan om att vi har haft en mandatperiod på oss att lösa alla
              vårdens utmaningar och att vi inte har grejat det. Jag kan påminna
              om att ni hade två mandatperioder, Acko Ankarberg Johansson, och
              ni grejade det inte heller. Jag tror att frågan måste ses i ett
              längre perspektiv än så.
            </seg>
          </u>
          <u>
            <seg>
              Jag tycker absolut att vi ska kunna göra saker annorlunda, prova
              nya vägar och så vidare. Men något annorlunda är inte att återinföra
              en kömiljard som vi redan har provat. Den hade en effekt i början,
              men vi vet alla – vi följer statistiken – att den tappade effekt
              tämligen snart. Att återinföra den tycker jag inte är något nytt.
              Det är att möta framtidens utmaningar med gårdagens lösningar.
              Det är inte särskilt ofta det är en smart väg.
            </seg>
          </u>
          <u>
            <seg>
              Vi behöver säkert göra nya saker. Men då ska det inte vara gamla,
              redan beprövade och utdömda saker.
            </seg>
          </u>
          <note type="speaker">
            Anf. 40 ACKO ANKARBERG JOHANSSON (KD) replik:
          </note>
          <u>
            <seg>
              Fru talman! Jag håller med Kristina Nilsson om att man alltid
              behöver se hur det blev, vad som behöver förändras och förbättras.
              Det arbetet påbörjade vi. Kristina Nilsson har nämligen rätt i
              att när man har infört en metod och använt den en längre period
              kommer systemet att anpassa sig till det och inte göra de förändringar
              som är nödvändiga.
            </seg>
          </u>
          <u>
            <seg>
              Vi var i färd med att just förändra. Men det blev ett maktskifte,
              och i stället återgick man till en metod där man skickade ut pengarna
              och sa att det räckte att skicka in en plan, inte att resultat
              skulle uppnås.
            </seg>
          </u>
          <u>
            <seg>
              I stället har vi fått fördubblade köer. Nu är det dags att återgå
              till en metod där man förbättrar kömiljarden. Den hade brister
              på slutet, men man bör se till att det blir ett rejält tillskott
              och att det just är kortare köer som är målet. Hur ska människor
              annars kunna komma tillbaka i arbete? Hur ska människor annars
              få den vård som de behöver om de står i kö mer än i 90 dagar?
              Det är den inte den vård som vi kristdemokrater vill se.
            </seg>
          </u>
          <note type="speaker">
            Anf. 41 KRISTINA NILSSON (S) replik:
          </note>
          <u>
            <seg>
              Fru talman! Jag tror inte på kömiljarden som idé utifrån det
              som jag tog upp i mitt anförande, nämligen att de som har stora
              resurser och goda förutsättningar har större möjlighet att få
              mer pengar medan de regioner och kommuner som har sämre förutsättningar
              och mindre resurser riskerar att få mindre pengar. Det är min
              uppfattning att kömiljarden kommer att dra isär regioner och kommuner
              i stället för att bygga ihop landet. Det tycker inte jag är en
              bra väg att gå.
            </seg>
          </u>
          <u>
            <seg>
              Jag skulle gärna vilja höra när Acko Ankarberg Johansson ska
              hålla sitt anförande om hon kan förklara hur lång tid det kommer
              att ta. Jag frågade också Camilla Waltersson Grönvall hur lång
              tid det kommer att ta innan dessa pengar kan användas med tanke
              på all den administration som kommer att behövas och alla de nya
              saker som kömiljarden ska omfatta. Jag tror inte att den kommer
              att kunna börja användas under 2019 över huvud taget.
            </seg>
          </u>
          <note type="speaker">
            Anf. 42 PER RAMHORN (SD):
          </note>
          <u>
            <seg>
              Fru talman! Det finns flera områden inom välfärden där situationen
              är väldigt allvarlig just nu. Ett av dessa områden ska vi debattera
              här och nu. Det är ett område som den rödgröna regeringen i stora
              delar har misslyckats med att hantera, nämligen hälso- och s jukvården,
              alltså utgiftsområde 9.
            </seg>
          </u>
          <u>
            <seg>
              Sverige har i dag, som vi alla vet, långa vårdköer där människor
              far väldigt illa och till och med dör. Dessutom har förtroendet
              för den svenska sjukvården blivit rekordlågt, vilket naturligtvis
              är oerhört allvarligt.
            </seg>
          </u>
          <u>
            <seg>
              Det grundar sig främst på att tillgängligheten under många år
              har varit i en nedåtgående spiral. Vårdköerna har tillåtits att
              växa år för år utan att ansvariga politiker haft någon plan för
              eller svar på hur man ska vända denna negativa utveckling.
            </seg>
          </u>
          <u>
            <seg>
              Det som bekymrar mig särskilt är att antalet människor som står
              i vårdköer har ökat drastiskt under de senaste fyra åren. Jag
              skulle vilja påstå att de senaste fyra åren är fyra förlorade
              år för svensk sjukvård om man ser till hur många människor som
              i dag lider i dessa vårdköer .
            </seg>
          </u>
          <u>
            <seg>
              Man kan konstatera nu i efterhand att den rödgröna regeringen
              inte hade förmåga att vända den negativa tre nden när det gäller
              vårdköer. I stället har situationen eskalerat.
            </seg>
          </u>
          <u>
            <seg>
              I somras hade var tredje patient väntat längre än vårdgarantins
              90 dagar på sin behandling eller operation inom specialistvården.
              Vi pratar alltså om närmare 130 000 patienter av kött och blod
              som har väntat längre än vad som är tillåtet enligt hälso- och
              sjukvårdslagen. Detta är den högsta siffran sedan man började
              mäta köerna här i landet.
            </seg>
          </u>
          <u>
            <seg>
              Dessutom, fru talman, tittade jag tidigare i dag på siffrorna
              när det gäller måluppfyllelsen för de standardiserade vårdförloppen
              för cancervården, och det var inte någon munter läsning. Jag ska
              ta upp några exempel.
            </seg>
          </u>
          <u>
            <seg>
              När det gäller svår prostatacancer ska det från diagnos till
              behandling vara en maximal ledtid på 60 dagar. Men det visar sig
              att bara 4 procent av dessa patienter får vård inom den uppsatta
              ledtiden. När det gäller akut blodcancer får inte ens hälften
              av patienterna vård i tid.
            </seg>
          </u>
          <u>
            <seg>
              Det här duger naturligtvis inte, fru talman. Det är ett gigantiskt
              misslyckande för hela samhället. Men framför allt är det en katastrof
              för den enskilda patienten och för anhöriga som tvingas att utstå
              detta omänskliga lidande.
            </seg>
          </u>
          <u>
            <seg>
              Som jag sa tidigare ska man komma ihåg att för en cancerpatient
              räknas varje dag. Men, fru talman, det hade inte behövt vara så
              här.
            </seg>
          </u>
          <u>
            <seg>
              Tittar vi ut och ser på hur det i är Europa och i våra nordiska
              grannländer så har man klarat att korta sina vårdköer och öka
              tillgängligheten i sjukvården. Då kan naturligtvis vi också göra
              det. Det kommer att krävas resurser. Men framför allt, fru talman,
              krävs det ett fokuserat och strategiskt arbete för att få bort
              vårdköerna.
            </seg>
          </u>
          <u>
            <seg>
              Därför har vi föreslagit i vår budget en helt ny sjukvårdsreform
              som innehåller ett batteri av åtgärder inom flera områden inom
              sjukvården. Där har vi i stora delar hämtat inspiration från våra
              nordiska grannländer, främst från Danmark.
            </seg>
          </u>
          <u>
            <seg>
              I Danmark hade man tidigare liknande problem med långa vårdköer,
              men där har man lyckats vända utvecklingen, vilket innebär att
              man i dag klarar tidskravet. Man har också en månadsgaranti där
              samtliga patienter får vård inom denna garanti.
            </seg>
          </u>
          <u>
            <seg>
              Jag bor nere i Skåne och ser ofta på dansk television. Numera
              diskuterar man väldigt sällan vårdköer och långa väntetider i
              danska medier. Man har inga köer – två skilda världar.
            </seg>
          </u>
          <u>
            <seg>
              I vår nya sjukvårdsreform inför vi en helt ny vårdgaranti som
              vi kallar patienträttsgaranti. Det är en riktig garanti med både
              livrem och hängslen, inte som dagens vårdgaranti som jag skulle
              benämna som en ren pappersprodukt.
            </seg>
          </u>
          <u>
            <seg>
              Man ska komma ihåg att samhället alltid har ett ansvar för sina
              medborgare, och det ansvaret innebär också att samhället på alla
              sätt och vis ska se till att medborgarna får en snabb och säker
              sjukvård som minskar deras lidande. Men så är det tyvärr inte
              i dag, och det är något som vi vill förändra och kämpa för.
            </seg>
          </u>
          <u>
            <seg>
              Fru talman! Vi anser också att man bör ta fram ett nationellt
              it-stöd för att få en helhetsbild av väntetider och tillgänglighet
              på samtliga sjukhus och vårdinrättningar i hela landet.
            </seg>
          </u>
          <u>
            <seg>
              På så sätt skulle man kunna nyttja befintliga resurser på ett
              mer effektivt sätt och därmed korta väntetiderna för patienterna.
              Men det skulle också hjälpa patienter och anhöriga att se var
              i landet en specifik behandling eller operation har kortast väntetid
              för att då kunna söka sig dit, vilket i förlängningen innebär
              en ökad valfrihet för patienterna men också en stärkt patientmakt,
              vilket är mycket bra och viktigt.
            </seg>
          </u>
          <u>
            <seg>
              En annan avgörande faktor för att öka tillgängligheten i vården,
              fru talman, är att kraftigt förbättra arbetsmiljö och villkor
              för landets vårdanställda. Detta är viktigt för att dels behålla
              befintlig personal, dels locka tillbaka personal som av någon
              anledning har slutat. Här finns det inga genvägar om vi ska klara
              framtida kompetensförsörjning inom vården.
            </seg>
          </u>
          <u>
            <seg>
              I vår budget lämnar vi en rad förslag på åtgärder som skulle
              förbättra vårdpersonalen s situation drastiskt s å att vårdyrkena
              kan bli de drömyrke n som de egentligen är.
            </seg>
          </u>
          <u>
            <seg>
              Fru talman! Till sist handlar hälso- och sjukvården om människors
              liv och hälsa på ett sätt som vi tyvärr inte lever upp till i
              dag.
            </seg>
          </u>
          <u>
            <seg>
              Som jag tidigare sa far många människor väldigt illa i vårdköerna.
              Det är helt oacceptabelt i vårt välfärdsland.
            </seg>
          </u>
          <u>
            <seg>
              Med vårt förslag är jag helt övertygad om att vi kommer att vända
              den negativa utvecklingen inom sjukvården. Vår målsättning är
              inte att korta vårdköerna. Vår långsiktiga målsättning är i stället
              att ta bort dem helt och hållet. Vi ska inte ha några väntetider
              i vården som inte är medicinskt befogade. Jag är helt övertygad
              om att kan andra länder, så kan även vi!
            </seg>
          </u>
          <note>
            (Applåder)
          </note>
          <note type="speaker">
            Anf. 43 KRISTINA NILSSON (S) replik:
          </note>
          <u>
            <seg>
              Fru talman! Ämnet för dagen tycks vara vårdköer. Det är helt
              naturligt. Det är viktigt att komma ihåg, tycker jag, att köerna
              inte säger allt om tillståndet i hälso- och sjukvården. Vi vet
              inte om det är rätt personer som står i kö eller om det finns
              personer som skulle behöva vård som står utanför kön. Det säger
              inte heller någonting om kvaliteten på den vård som ges.
            </seg>
          </u>
          <u>
            <seg>
              Självfallet ska väntetiderna vara så korta som möjligt. Jag har
              aldrig träffat på någon vårdpersonal som har sagt: Vi vill gärna
              att våra patienter ska få vänta lite extra . E lle r: V i vill
              inte ge en så god kvalitet som vi kan. Personalens absoluta ambition
              är att alltid göra det bästa för patienterna.
            </seg>
          </u>
          <u>
            <seg>
              Vårdköer är alltså till stor del en kompetensförsörjningsfråga.
              Vi vet också att uteblivna operationer och annat beror på att
              man inte har haft personal på plats. Det har exempelvis inte funnits
              någon anestesiutbildad sjuksköterska. Därför är det viktigt att
              jobba med kompetensförsörjningen.
            </seg>
          </u>
          <u>
            <seg>
              Det är bra att Per Ramhorn har höga ambitioner för sjukvården.
              De reformer han räknar upp kräver stora resurstillskott, vad jag
              förstår. Efter ­ som vi minns uttalanden från ledande sverigedemokrater
              – exempelvis att SD kommer att fälla varje regering som inte ger
              dem inflytande och ”Give them hell!” – undrar jag om Per Ramhorn
              och Sverigedemokraterna med det syftade på den oansvariga budgethantering
              de just har varit med om att genomföra. Var det detta de menade?
            </seg>
          </u>
          <u>
            <seg>
              Det här kommer att drabba regioner och myndigheter som får oklara
              planeringsförutsättningar, och det handlar faktiskt om människor.
            </seg>
          </u>
          <u>
            <seg>
              Min fråga är: Varför röstade Per Ramhorn och Sverigedemokraterna
              över huvud taget ja till dessa budgetramar när de tycker att de
              är så fel? Nu har de kommit tillbaka till utskottet och sagt att
              de inte stöder de ramar som de nyss har röstat ja till. Nu vill
              de tala om sin egen politik i stället, och den är en helt annan
              politik.
            </seg>
          </u>
          <note type="speaker">
            Anf. 44 PER RAMHORN (SD) replik:
          </note>
          <note>
            Herr talman! Tack för frågan, Kristina Nilsson!
          </note>
          <u>
            <seg>
              Om jag uppfattade Kristina Nilsson rätt sa hon att vårdköerna
              inte säger särskilt mycket om situationen i vården. Det tycker
              jag visst att de gör. Som exempel har 20 patienter på Karolinska
              här i Stockholm fått sin operation för sent på grund av vårdköer
              och platsbrist. Flera av dem dog på grund av det. För några dagar
              sedan fick vi höra från Skånes universitetssjukhus i Lund, Sus,
              att man hade opererat nio personer för sent. Fyra av dem hade
              avlidit. Detta utreds nu. Naturligtvis säger vårdköerna en hel
              del om tillståndet inom svensk sjukvård.
            </seg>
          </u>
          <u>
            <seg>
              Kristina Nilsson kritiserade även vår budget lite grann. Hon
              säger att det krävs resurser. Ja, det stämmer. Vi har finansierat
              detta i vårt budgetalternativ. Jag önskar naturligtvis att vårt
              alternativ hade gått igenom. Vi hade nämligen 6 miljarder mer
              på detta område jämfört med övergångsbudgetens förslag.
            </seg>
          </u>
          <u>
            <seg>
              I en sådan situation måste vi med tanke på den allvarliga situation
              som råder i Sverige ställa oss frågan om vi inte måste rösta på
              det näst bästa. Det var i detta läge Moderaternas och Kristdemokraternas
              budget. De ville tillföra 3 miljarder mer.
            </seg>
          </u>
          <u>
            <seg>
              Jag kan ärligt och villigt säga att mycket i den budget som vi
              röstade på var mycket bra. Jag hade önskat att en del av vår politik
              också hade funnits med, för då hade den naturligtvis varit ännu
              bättre.
            </seg>
          </u>
          <note type="speaker">
            Anf. 45 KRISTINA NILSSON (S) replik:
          </note>
          <u>
            <seg>
              Herr talman! Per Ramhorn redogjorde för hur han uppfattade min
              fråga, och han uppfattade den helt fel. Jag talade inte om att
              vårdköerna är ointressanta, utan jag sa att vårdköerna inte säger
              allt om tillståndet inom svensk hälso- och sjukvård.
            </seg>
          </u>
          <u>
            <seg>
              Vårdköerna säger naturligtvis fakta om att för många får vänta
              för länge på sin behandling. Men exempelvis utförs 25 procent
              av hälso- och sjukvården i Sverige av kommunerna. Där befinner
              sig ofta de multisjuka äldre. Där finns även skolhälsovård och
              sjukvård inom äldreomsorgens särskilda boenden. Detta är självklart
              också oerhört angelägna områden. De kommer inte fram om man bara
              tittar på köerna.
            </seg>
          </u>
          <u>
            <seg>
              Jag vill dock än en gång fråga vad Sverigedemokraterna vill ha
              för att fortsätta att stödja en M- och KD-regering. Det är ju
              en sådan de i verkligheten är ute efter.
            </seg>
          </u>
          <note type="speaker">
            Anf. 46 PER RAMHORN (SD) replik:
          </note>
          <u>
            <seg>
              Herr talman! Tack för ännu en fråga!
            </seg>
          </u>
          <u>
            <seg>
              Allt inom svensk sjukvård är inte dåligt. De medicinska resultaten
              är bra, när patienter väl får vård. Det ska vi vara glada över.
              Problemet är dock att alltför många inte får vård i tid. Dessutom
              är personalen bra. Utan den hade vi i dag inte haft den vård som
              fungerar.
            </seg>
          </u>
          <u>
            <seg>
              Den andra frågan jag fick handlade om vad som krävs för att vi
              ska stödja Moderaternas och Kristdemokraternas politik framöver.
              Om det gäller detta utskott måste det vara en bra politik som
              vi ser gynnar patienterna och där man kan garantera att ingen
              behöver dö i en vårdkö.
            </seg>
          </u>
          <note type="speaker">
            Anf. 47 KARIN RÅGSJÖ (V) replik:
          </note>
          <u>
            <seg>
              Herr talman! Det finns en känd pjäs som heter Kaos är granne
              med Gud . Man skulle också kunna säga att kaos är granne med Sverigedemokraterna.
            </seg>
          </u>
          <u>
            <seg>
              Jag har några frågor till dig, Per Ramhorn. Det är ett väldigt
              trixande här från er. Dels röstar ni på en moderat och kristdemokratisk
              budget, dels talar du om era egna förslag. Detta går på tvärs
              och rakt igenom alltihop.
            </seg>
          </u>
          <u>
            <seg>
              När man talar om vårdköer tänker jag främst på personalfrågor.
              Det saknas personal, till exempel sjuksköterskor, specialistsjuksköterskor
              och läkare. För att komma till rätta med det behövs medel till
              välfärden. Ni har precis röstat på en budget som satsar mer på
              skattesänkningar än på välfärden. Blir det inte väldigt kontraproduktivt?
            </seg>
          </u>
          <u>
            <seg>
              Herr talman! Jag har ytterligare en fråga angående Sverigedemokraternas
              budget. Sverige kommer att behöva 223 000 personer inom välfärden
              över huvud taget och specifikt inom hälso- och sjukvården. Därför
              behövs också invandrare som vi kan utbilda. Med den syn ni har
              på invandring och flyktingpolitik blir även detta kontraproduktivt.
            </seg>
          </u>
          <u>
            <seg>
              Det är oerhört viktigt att vi får dessa 223 000 personer på plats.
              Annars blir det svårt. Därför undrar jag, herr talman, hur Sverigedemokraterna
              har tänkt om detta. Hur ska vi lösa den personalbrist vi står
              inför? Vi har ju redan ett kritiskt läge.
            </seg>
          </u>
          <note type="speaker">
            Anf. 48 PER RAMHORN (SD) replik:
          </note>
          <note>
            Herr talman! Tack, Karin Rågsjö, för frågorna!
          </note>
          <u>
            <seg>
              Naturligtvis presenterar jag vårt eget förslag, som jag önskar
              hade gått igenom. Men mycket av Alliansens förslag inom detta
              utgiftsområde är bra. De fokuserar på tillgängligheten, vilket
              den rödgröna regeringen från föregående mandatperiod inte gjorde.
              Alliansen har infört en kömiljard.
            </seg>
          </u>
          <u>
            <seg>
              Ärligt talat tror jag inte att den är hela lösningen. Men när
              den togs bort – om jag inte har helt fel var Karins parti inblandat
              i det – blev det en katastrof. Det kan ingen säga något emot.
            </seg>
          </u>
          <u>
            <seg>
              Jag tror att kömiljarden är bra då man fokuserar på tillgängligheten,
              men mer kommer att behövas. Jag hoppas då att våra förslag kommer
              att beaktas i denna fråga framöver.
            </seg>
          </u>
          <u>
            <seg>
              Vi ska ju inte diskutera flyktingsituationen och invandringspolitiken
              här. Kompetensförsörjningen är dock absolut viktig. Jag tror inte
              att personalsituationen inom svensk sjukvård hänger på vår flyktingpolitik.
              Finns det brist på specialkompetens inom vissa yrken ska vi naturligtvis
              ha en arbetskraftsinvandring. Men vi kan inte förlita oss på flyktingpolitiken
              för att klara av sjukvården.
            </seg>
          </u>
          <note type="speaker">
            Anf. 49 KARIN RÅGSJÖ (V) replik:
          </note>
          <u>
            <seg>
              Herr talman! Sverigedemokraterna och Per Ramhorn plockar fram
              två regioner där människor har dött i cancerköerna. Jag vill påpeka
              att han valde två högerstyrda regioner, Stockholms läns landsting
              och Region Skåne.
            </seg>
          </u>
          <u>
            <seg>
              Jag har ytterligare någon fråga till Per Ramhorn, herr talman,
              om den politik som Sverigedemokraterna för när det gäller exempelvis
              personalsatsningar. Jag undrar var personalsatsningar nämns i
              den budget som ni har röstat fram. När nämns de någonsin i det
              28-sidiga budgetunderlaget och det lilla underlag som vi fick
              i utskottet? I det senare hade personalen dessutom fått rätta
              till alla fel.
            </seg>
          </u>
          <note type="speaker">
            Anf. 50 PER RAMHORN (SD) replik:
          </note>
          <u>
            <seg>
              Herr talman! Jag nämnde två landsting där människor har konstaterat
              att patienter har dött. Det finns fler. Jag kan inte stå och räkna
              upp alla här. Jag tog upp två, för det var två olika styren. I
              Stockholm var det borgerligt. Och när detta hände i Skåne förra
              mandatperioden var det ett rödgrönt styre.
            </seg>
          </u>
          <u>
            <seg>
              Med det vill jag säga: Man ska nog inte fokusera på vilket styre
              det är. Det behövs rejäla reformer som kan hjälpa alla landsting,
              helt enkelt.
            </seg>
          </u>
          <u>
            <seg>
              Sedan får jag frågor om Moderaternas budget, som vi har röstat
              fram. Det står väl flera gånger i budgeten om personalpolitiken.
              Bland annat vill man ge sjuksköterskorna betald specialistutbildning.
              Det ska vara fler händer inom äldreomsorgen med sådana här tjänster.
              Jag ska säga att jag inte är expert. Jag vet inte exakt vilka
              namn det är i budgeten, men det är naturligtvis även tjänster.
            </seg>
          </u>
          <note type="speaker">
            Anf. 51 SOFIA NILSSON (C):
          </note>
          <u>
            <seg>
              Herr talman! Som ny ledamot i riksdagen får jag såklart många
              frågor om mitt uppdrag. Varje gång säger jag med stolthet och
              glädje att jag sitter i socialutskottet, det utskott som har ansvar
              för de viktigaste områdena i svensk politik. Det handlar om hur
              vi tar hand om våra äldre, hur sjukvården ska kunna bli bättre,
              vilka skyddsnät vi ska ha för människor som behöver stöd från
              socialtjänsten, hur vi ska göra mer för dem med psykisk ohälsa
              och hur människor med funktionsnedsättning ska kunna leva bra
              liv. Det är de viktigaste områdena. Däremot, om jag ska vara helt
              ärlig, ligger det ekonomiska ansvaret huvudsakligen inte inom
              socialutskottet och statsbudgetens utgiftsområde 9, det vill säga
              det som dagens debatt handlar om.
            </seg>
          </u>
          <u>
            <seg>
              Den samlade kostnaden för sjukvård, omsorgen om våra äldre, stödet
              till människor med funktionsnedsättningar och socialtjänst är
              700 miljarder. Det utgiftsområde som vi debatterar i dag handlar
              om ca 78 miljarder. Statens bidrag till finansieringen av välfärden
              via det utgiftsområde som vi i dag debatterar är alltså bara en
              tiondel av den totala kostnaden.
            </seg>
          </u>
          <u>
            <seg>
              Det viktigaste för att kommuner och landsting eller regioner
              ska ha ekonomiska förutsättningar för att hålla en hög kvalitet
              är därför inte de ekonomiska poster som finns inom vårt utgiftsområde,
              utan det handlar betydligt mer om den ekonomiska politik som staten
              för.
            </seg>
          </u>
          <u>
            <seg>
              Pengar för vår gemensamma välfärd kommer inte som manna ramlande
              ned från himlen, utan de kommer genom att vi har framgångsrika
              företag som förmår att konkurrera på en global marknad och därmed
              skapa sysselsättning i vårt land och skatteintäkter till vår välfärd.
              Helt avgörande är därför att staten förmår att driva en politik
              som minskar trösklarna för människor att komma in på arbetsmarknaden,
              så att fler kan ta klivet in i gemenskapen i arbetslivet, och
              som ger fler möjlighet att gå från utanförskap och bidrag till
              att kunna arbeta och leva på sin lön. När en människa kan gå från
              bidrag till arbete är det inte bara ett plus för personen i sig.
              Det är ett plus i den offentliga ekonomin på närmare 300 000 kronor.
              Det är pengar som kan användas till den gemensamma välfärden.
              Jag tycker att det är viktigt att vi hela tiden påminner oss om
              varifrån skattepengarna, som finansierar vår välfärd, faktiskt
              kommer.
            </seg>
          </u>
          <u>
            <seg>
              Det näst viktigaste är de generella statsbidragen till kommuner
              och re ­ gioner. I budgeten för nästa år föreslås de vara 116
              miljarder. Det förs ständigt en diskussion om huruvida staten
              ska stötta kommuner och regio ­ ner genom generella statsbidrag
              eller om det ska vara riktade statsbidrag. Riksrevisionen har
              vid upprepade tillfällen kritiserat det flitiga användandet av
              riktade statsbidrag. Det är en kritik som väldigt många kommunföreträdare
              stämmer in i.
            </seg>
          </u>
          <u>
            <seg>
              I stället för att detaljstyra våra kommuner, landsting och regioner
              vill Centerpartiet kraftigt öka de generella statsbidragen, så
              att kommuner och landsting själva får redskapen att klara sina
              utmaningar. Staten vet inte bäst vilka satsningar som krävs för
              att klara välfärden i Tomelilla eller Vilhelmina. Det vet kommunerna
              och regionerna själva. Därför bör riktade statsbidrag i så stor
              utsträckning som möjligt omvandlas till generella statsbidrag.
            </seg>
          </u>
          <u>
            <seg>
              Staten ska styra sjukvård, äldreomsorg och socialtjänst genom
              lagar, skarp tillsyn och uppföljningar. Hur sedan den kommunala
              sektorn väljer att uppnå givna mål beslutas bäst på lokal nivå.
            </seg>
          </u>
          <u>
            <seg>
              De stora kostnaderna inom vårt utgiftsområde, som alltså totalt
              omfattar 78 miljarder, är kostnaden för den statliga delen av
              personlig assistans till människor med omfattande funktionsnedsättningar,
              24 miljarder, och kostnaden för läkemedel som skrivs ut på recept,
              28 miljarder.
            </seg>
          </u>
          <u>
            <seg>
              När det gäller finansiering av läkemedel har vi en något märklig
              konstruktion där staten finansierar de läkemedel som skrivs ut
              på recept, medan landsting och regioner finansierar de läkemedel
              som rekvireras direkt till sjukvården. Det är en ordning som har
              varit föremål för stark kritik genom åren. Läkemedelsutredningen
              har till uppgift att föreslå ett hållbart, förutsägbart och kostnadseffektivt
              system för finansiering av läkemedelskostnaderna. När nu slutförslaget
              läggs fram hoppas jag att det är ett klokt förslag som kan vinna
              brett politiskt stöd.
            </seg>
          </u>
          <u>
            <seg>
              Den andra stora kostnaden i vårt utgiftsområde gäller den statliga
              delen av assistans till människor med omfattande funktionsnedsättning.
              Det handlar om en av de viktigaste delarna i svensk välfärd. Personlig
              assistans gör att även människor med omfattande funktionsnedsättningar
              får förutsättningar till ett drägligt liv. Det är inte många människor
              det handlar om, men den personliga assistansen är för många helt
              livsavgörande.
            </seg>
          </u>
          <u>
            <seg>
              Här kunde vi under förra mandatperioden se ett fullkomligt politiskt
              haveri. Finansminister Magdalena Andersson klargjorde redan hösten
              2015 att vi måste dämpa kostnadsutvecklingen inom assistansersättningen.
              Samma höst beordrade regeringen, i sitt regleringsbrev, Försäkringskassan
              att bryta utvecklingen av antalet assistanstimmar.
            </seg>
          </u>
          <u>
            <seg>
              I samband med att LSS-utredningen tillsattes sa ansvarigt statsråd:
              Den tillsattes för att det inte går att se på när kostnaderna
              för personlig assistans ökar.
            </seg>
          </u>
          <u>
            <seg>
              Man hade alltså bara ett kostnadsfokus.
            </seg>
          </u>
          <u>
            <seg>
              Direktivet var också tydligt: Lägg fram förslag för att minska
              kostnaderna för assistans!
            </seg>
          </u>
          <u>
            <seg>
              Lägg därtill andra beslut som slagit mot dem som behöver assistans.
              Jag tänker exempelvis på att arbetsgivaravgiften för unga har
              höjts och inte minst på den klappjakt som vänsterregeringen bedriver
              mot de assistansföretag som är aktiebolag och som därmed måste
              ha ett överskott. Två tredjedelar av alla assistansberättigade
              har i dag valt en privat utförare. Om regeringen blir framgångsrik
              i att driva bort alla privata företag inom välfärden kommer de
              att vara hänvisade till kommunerna.
            </seg>
          </u>
          <u>
            <seg>
              Att regeringens politik har haft avsedd effekt har vi sett i
              att antalet assistansberättigade har minskat och i att även antalet
              beviljade timmar har minskat. Det är inte enstaka individer som
              drabbas utan ett stort antal. De som drabbas är dessutom några
              av dem som är i störst behov av samhällets stöd.
            </seg>
          </u>
          <u>
            <seg>
              Men nu äntligen verkar det finnas en bred enighet i socialutskottet
              om att förändra gällande lag. När lagändringen sker kommer också
              den budgeterade kostnaden för statlig assistans att få korrigeras.
            </seg>
          </u>
          <u>
            <seg>
              En annan stor samhällsutmaning, herr talman, är den ökade psykiska
              ohälsan i samhället. I vårt budgetförslag från Centerpartiet har
              vi därför fokuserat på just detta. Att allt fler barn och unga
              uppger att de lider av psykisk ohälsa är någonting vi måste ta
              på allvar. Samtidigt har köerna till barn- och ungdomspsykiatrin
              växt, och de är i dag helt oacceptabla. De regionala skillnaderna
              är dessutom alldeles för stora. Vi vill därför göra en särskild
              satsning där de landsting och regioner som säkerställer att barn
              och unga får psykiatrisk vård snabbare än i dag får ekonomiskt
              stöd.
            </seg>
          </u>
          <note type="speaker">
            Anf. 52 KARIN RÅGSJÖ (V) replik:
          </note>
          <u>
            <seg>
              Herr talman! Sofia Nilsson och Centerpartiet säger med emfas
              att de skattepengar vi får in ska gå till hälso- och sjukvård,
              skola och så vidare – det håller jag verkligen med om. Men alla
              skattepengar gör tyvärr inte det, herr talman.
            </seg>
          </u>
          <u>
            <seg>
              Centerpartiet är också ett av de partier som med emfas alltid
              säger att vinster i välfärden är så himla bra. Det handlar ändå
              om att skattepengarna inte hamnar i välfärden, utan de går till
              exempelvis de stora företagen. Inom hälso- och sjukvården kan
              jag nämna Capio, till exempel.
            </seg>
          </u>
          <u>
            <seg>
              När Centerpartiet pratar om vinster i välfärden, herr talman,
              brukar de alltid framhålla de små familjedrivna företagen och
              så vidare. Jag vill ändå framhålla de stora företagen, exempelvis
              Capio som snart är till försäljning till det stora franska företaget
              vars namn jag tyvärr knappt kan uttala. Det är uppenbart att det
              företaget har specialiserat sig på helt privatiserad vård.
            </seg>
          </u>
          <u>
            <seg>
              Herr talman! Ser inte Sofia Nilsson att när man får in ett sådant
              stort företag riskerar det också att leda till en ännu större
              tudelning av den svenska hälso- och sjukvården, som redan är tudelad
              genom att vi har en väldigt ojämlik hälsa med avseende på klass?
              Ser inte Centerpartiet och Sofia Nilsson, herr talman, den stora
              risken med att ett sådant stort franskt företag får in foten på
              svensk välfärdsmarknad?
            </seg>
          </u>
          <note type="speaker">
            Anf. 53 SOFIA NILSSON (C) replik:
          </note>
          <u>
            <seg>
              Herr talman! Karin Rågsjö och Vänsterpartiet återkommer ständigt
              till frågan om vinster i välfärden och att man ser en stor fara
              med den utveck ­ ling vi har haft under de här åren.
            </seg>
          </u>
          <u>
            <seg>
              Jag vill vända på frågan. Det är absolut en större fara om dessa
              företag faktiskt skulle försvinna från den svenska välfärden.
              Hur ser strukturen ut?
            </seg>
          </u>
          <u>
            <seg>
              Vi kan ta ett exempel från min kommun Östra Göinge, där vi har
              två vårdcentraler. Den ena är offentlig, den andra är privat.
              Om utredningen om vinster i välfärden hade gått igenom och tvingat
              de privata företagen att stänga ska vi inte för fem sekunder inbilla
              oss att Region Skåne i samma sekund som den privata hade behövt
              läggas ned skulle ha startat en ny, offentlig. I stället hade
              vi i stort sett tagit bort 50 procent av vårdcentrals ­ kapaciteten
              i en liten kommun. Det är det som är den stora faran i hela den
              diskussion som Vänsterpartiet ständigt återkommer till.
            </seg>
          </u>
          <u>
            <seg>
              Jag skulle också kunna göra en fundering kring hur ni ser på
              alla dem som har privata utförare inom assistansen. Där finns
              det också en stor fara. I stället för att se till att höja kvaliteten
              inom assistansen och utveckla den delen med de privata utförarna
              hade dessa personer i stället blivit hänvisade till kommunerna.
            </seg>
          </u>
          <u>
            <seg>
              Därför tycker jag att det är intressant att ställa frågan tillbaka
              till Karin Rågsjö: Hur ser hon på utvecklingen där? Varför ska
              inte de som är assistansberättigade kunna välja vilken som ska
              vara dem allra närmast och utföra den vården?
            </seg>
          </u>
          <note type="speaker">
            Anf. 54 KARIN RÅGSJÖ (V) replik:
          </note>
          <u>
            <seg>
              Herr talman! Centerpartiet är ett av de partier som sprider myter
              om hur vi vill ha välfärden. Vi är ju inte emot de här företagen.
              Vi är emot att pengar flyttas ut.
            </seg>
          </u>
          <u>
            <seg>
              Jag hoppas verkligen inte att 7 procents vinstbegränsning skulle
              göra att företagen försvann. I så fall skulle det bara visa att
              det enda incitamentet för dem att vara på välfärdsmarknaden är
              att kunna casha in pengarna. Det tycker jag vore tragiskt, och
              det hade varit intressant att se.
            </seg>
          </u>
          <u>
            <seg>
              Självklart vill vi att assistansen ska kunna utföras av de här
              privata små företagen. Det intressanta är det stora vinstuttaget.
              7 procent är en ganska sjyst vinst, och det vore tragiskt om ett
              företag då skulle säga att de inte kan vara kvar på marknaden.
            </seg>
          </u>
          <u>
            <seg>
              Landstinget står alltid där. Titta på Västra Götaland! När ett
              företag roffade åt sig 1 miljon och stack utomlands, vilka fanns
              där då? Då fanns Västra Götalandsregionen där.
            </seg>
          </u>
          <note type="speaker">
            Anf. 55 SOFIA NILSSON (C) replik:
          </note>
          <u>
            <seg>
              Herr talman! Vänsterpartiet återkommer till att pengar förs ut
              ur landet, och där är vi helt överens: Det är absolut inte okej.
            </seg>
          </u>
          <u>
            <seg>
              Å andra sidan måste vi hela tiden se på vad företagen faktiskt
              tillför vår välfärd och hur välfärden skulle se ut om vi inte
              hade haft våra privata utförare. I stället för att fokusera på
              bara pengar borde Vänsterpartiet sätta sig ned och fundera över
              hur vi kan utveckla kvaliteten och ställa krav som gäller både
              den privata delen och den offentliga delen.
            </seg>
          </u>
          <u>
            <seg>
              Ibland glömmer vi nämligen bort att titta på den offentliga delen.
              I stället går de med ett stort underskott. Jag tycker att det
              är minst lika anmärkningsvärt att man har ett stort underskott
              som man behöver fylla på med skattemedel som att man kan plocka
              ut en liten vinst. Vi ska heller inte glömma att man behöver göra
              en vinst för att kunna bedriva verksamhet med hög kvalitet.
            </seg>
          </u>
          <note type="speaker">
            Anf. 56 KARIN RÅGSJÖ (V):
          </note>
          <u>
            <seg>
              Herr talman! Vi har ett exceptionellt läge i Sverige. En övergångsregering
              har tagit fram en övergångsbudget. I ett läge när det är oro och
              ovisshet hade man kanske förväntat sig ansvarsfulla politiker
              i stället för mer kaos och oreda.
            </seg>
          </u>
          <u>
            <seg>
              Men ni på högersidan, Moderaterna och Kristdemokraterna, kunde
              inte få nog av just kaos. Ni kanske har inspirerats av Sverigedemokraterna
              – det är absolut så – när det gäller just detta populistiska,
              nationalistiska och högerextrema partis förhållningssätt i politiken.
            </seg>
          </u>
          <u>
            <seg>
              Ni kände er tvungna att rafsa ihop en budget på 28 sidor. Tjänstemän
              i varje utskott har fått sitta och jobba helgerna igenom för att
              rätta till de misstag som har funnits i den här 28-sidiga pamfletten
              som landet ska styras efter.
            </seg>
          </u>
          <u>
            <seg>
              Det finns dock en väldigt klar och tydlig markering, trend och
              tendens, herr talman, och det är allt till Djursholm. Så kan man
              sammanfatta den här budgeten. Skattesänkningar ska fixa allt.
            </seg>
          </u>
          <u>
            <seg>
              Vi i Vänsterpartiet har förhållit oss till situationen och lägger
              alltså ingen egen budget. Läser man er text i utskottet är det
              så uppenbart att ord som ”jämlikhet” och ”jämlik vård”, som ska
              syfta just på den stora ojämlikheten på grund av klass, inte finns
              med. Jag återkommer till detta.
            </seg>
          </u>
          <u>
            <seg>
              Nu tänkte jag prata lite om Jämställdhetsmyndigheten, och det
              gör jag för att ett antal frågor som Jämställdhetsmyndigheten
              har också berör vårt utskott.
            </seg>
          </u>
          <u>
            <seg>
              Jämställdhetsmyndigheten ska alltså läggas ned, vilket är en
              total trofé för Sverigedemokraterna och för de högerkrafter som
              har gått ut stenhårt nu när det blev känt att Jämställdhetsmyndigheten
              skulle läggas ned. Det har kommit otroligt förklenande omdömen
              om myndigheten och dess personal, och jag tycker att det är skamligt
              att inte partierna har tagit sina ledamöter i örat när det gäller
              just det.
            </seg>
          </u>
          <u>
            <seg>
              Jämställdhetsmyndigheten hade tagit över vissa uppdrag när det
              gäller våld i nära relationer från Nationellt centrum för kvinnofrid,
              men det finns det inte många ord om i den här budgeten. Var landar
              dessa uppdrag nu? Det måste finnas en plan för det, inte sant?
            </seg>
          </u>
          <u>
            <seg>
              Var landar uppdragen som rör heder, prostitution och trafficking?
              Hur ska vi nationellt jobba med de här frågorna, herr talman?
              Har ni funderat på det? Finns det en plan, en tanke? Det hoppas
              vi.
            </seg>
          </u>
          <u>
            <seg>
              Kort utbildning och sämre ekonomi ger en sämre hälsa. Det fanns
              en tid när jämlikhet var Sveriges varumärke, men sedan några decennier
              är det inte så längre. Nu är vi det land inom OECD där klasskillnaderna
              faktiskt ökar allra snabbast.
            </seg>
          </u>
          <u>
            <seg>
              Det här är en trend vi kan se i hela Sverige. Ojämlikheten slår
              också hårt när det gäller vård. Det är uppenbart. I en rapport
              från Cancerfonden, liksom i andra rapporter, kan vi se att om
              överlevnaden för cancerpatienter med låg utbildning hade varit
              lika stor som för högutbildade skulle 22 900 liv kunna räddas.
              Det är åtta liv varje dag. Det skulle jag ha fokuserat på om jag
              hade fått vara med och skriva en budget. Det är en viktig fråga.
              Det behövs strukturella, riktade insatser på olika områden.
            </seg>
          </u>
          <u>
            <seg>
              Under den förra mandatperioden förhandlade Vänstern fram en rad
              reformer som hade ett signum, herr talman, och det handlade om
              just jämlikhetsreformer. Det handlade om fri mammografi, som gav
              förutsättning ­ ar för fler kvinnor att undersöka sig, och fri
              screening för livmoderhalscancer. Det var medel till personalsatsningar,
              till exempel inom äldreomsorgen. Om personalen har bra anställningsförhållanden
              inom hälso- och sjukvården och inom äldreomsorgen, då jobbar man
              också kvar. Då blir inte äldreomsorgen ett genomgångsyrke, som
              det kan vara i dag.
            </seg>
          </u>
          <u>
            <seg>
              Det här handlade om reformer som skulle öka jämlikheten. Det
              finns inte riktigt som tänk i budgetarna från högersidan. Däremot
              har ni ett tänk när det gäller att ta bort medel till fri simskola
              och avgiftsfria aktiviteter under skolloven – de generella insatser
              som man trott på i Sverige under folkhemmets dagar. I stället
              ska barn få ansöka om fritidspeng via social ­ tjänsten. Det är
              något gammaldags över det. Ska man vara lite elak – och det tycker
              ju ni att jag är ibland – kan man säga att det är lite av enkel
              fattigvård över det hela. Om man vill gå på simskola får man gå
              till social ­ tjänsten och ansöka om det.
            </seg>
          </u>
          <u>
            <seg>
              En halv miljard till utveckling av socialt arbete tar ni bort.
              Dessutom tar ni bort medlen till Socialstyrelsens kunskapscentrum
              för ensamkommande. Hur tänkte ni då?
            </seg>
          </u>
          <u>
            <seg>
              Har ni tagit fram förslag som gynnar personalen, som är helt
              slutkörd? Vi har en personalkris inom hälso ‑ och sjukvården som
              drabbar patienterna. Problemet uppstod inte när Löfven tog makten
              2014, utan det här har rullat på. Det är en resursfråga och en
              kompetensfråga.
            </seg>
          </u>
          <u>
            <seg>
              Vi måste ha mer medel till välfärden, herr talman. Det är en
              fråga om resurser – för att kunna göra personalsatsningar behöver
              vi inte skattesänkningar. I dagsläget är 700 vårdplatser stängda
              i Stockholms läns landsting. Har ni något bra förslag på hur kömiljarden
              ska fixa de 700 vårdplatserna? Eller kaoset på Sahlgrenska, där
              personalgrupper går ut och berättar hur illa det är för personalen?
              Var är satsningarna i er 28-sidiga budget på det? Hur ska kömiljarden
              se till att personalen stannar kvar på arbetsplatserna? Jag tror
              inte att den kan det. Kömiljarden har premierat korta, snabba
              nybesök. Nu ska det bli någonting annat. Jag vill gärna veta vad.
              Personalen i vården är guldet. Det återspeglas icke i er budget.
            </seg>
          </u>
          <u>
            <seg>
              I Sverige har vi allt fler med psykisk ohälsa som far illa. Det
              behövs stora satsningar i första linjen, helt klart. Det handlar
              också om att man måste arbeta inom de riktlinjer som faktiskt
              finns ute i landstingen.
            </seg>
          </u>
          <u>
            <seg>
              Jag ska säga en positiv sak om er budget: Ni satsar mot självmord.
              Det tycker jag är väldigt bra.
            </seg>
          </u>
          <u>
            <seg>
              På äldreområdet drar ni ned med 840 miljoner. Det har ni tagit
              från våra personalsatsningar. Men sedan återkommer ni och ska
              göra andra saker. Där måste jag fråga en sak om trygghetsboenden.
              Kommer de privata vinstdrivande företagen nu att bygga dessa specialboenden
              med extratjänster för de allra rikaste? Och vad är gemenskapsvärdar?
              Jag förstår inte det. Hur ska en gemenskapsvärd jobba? Och hur
              ska det här ändra möjligheterna för personalen inom äldreomsorgen
              att jobba kvar? De har det väldigt tufft.
            </seg>
          </u>
          <u>
            <seg>
              Andning och sondmatning ska räknas som grundläggande behov. Vi
              välkomnar majoritetens ställningstagande, men vi hade önskat att
              barnperspektivet fanns med i tydligare skrivningar. Det finns
              även andra problem med LSS som behöver beaktas snabbt. Dem har
              inte ni med. LSS behöver förbättras, och det kräver långsiktighet
              och en bred överenskommelse.
            </seg>
          </u>
          <u>
            <seg>
              Allt i politiken är en helhet. Den budget på 28 sidor som är
              spikad är en ojämlik budget som drar isär Sverige klassmässigt
              och regionsmässigt. Men det kommer bättre tider som gynnar alla,
              inte bara de få.
            </seg>
          </u>
          <u>
            <seg>
              Jag vill lyfta fram det särskilda yttrande som vi har skrivit
              tillsammans med Socialdemokraterna och Miljöpartiet.
            </seg>
          </u>
          <u>
            <seg>
              Herr talman! Jag ber om ursäkt för att jag överskridit min talartid.
            </seg>
          </u>
          <note type="speaker">
            Anf. 57 ACKO ANKARBERG JOHANSSON (KD) replik:
          </note>
          <u>
            <seg>
              Herr talman! Jag är glad över det engagemang som Karin Rågsjö
              visar. Engagemang gör att vi kan gå vidare inom hälso ‑ och sjukvården.
              Vi behöver stort engagemang.
            </seg>
          </u>
          <u>
            <seg>
              Jag kommer inte att klara av att kommentera alla frågor, som
              är relevanta att få svar på, men jag ska försöka mig på några.
            </seg>
          </u>
          <u>
            <seg>
              Herr talman! Jämställdhetsmyndigheten lyftes fram. Det är inte
              en myndighet som vi har ansvar för, men låt mig ändå säga detta:
              Vi framförde kritik genom riksdagsledamoten Désirée Pethrus vid
              framtagandet av myndigheten eftersom man riskerade att slå sönder
              den verksamhet som fanns för kvinnofridsfrågor sedan tidigare.
              Vi tycker att det är bättre att återgå till den ordning vi hade,
              där Östergötland och länsstyrelsen där hade en bättre position
              och ett arbete som vi skulle vilja bevara.
            </seg>
          </u>
          <u>
            <seg>
              När det gäller ojämlik vård instämmer jag helt. Vården är inte
              jämlik trots att lagen säger att den ska vara det. Det är ett
              uppdrag som vi i riksdagen har att förvalta, herr talman – att
              göra det vi kan för att se till att landstingen är goda arbetsgivare
              och gör det de ska så att vi uppnår målet. Frågan är vilka styrmedel
              vi använder för att uppnå det.
            </seg>
          </u>
          <u>
            <seg>
              Man kan alltid ställa frågan vilka ord man skriver först i en
              budget och vad man gör sedan. Men det är klart att när vi inte
              lämnar en hel budget utan en budgetreservation med några ändringsförslag
              – i övrigt är det övergångsbudgeten som gäller – kommer man inte
              att kunna göra jämförelser, för det är inte jämförbart.
            </seg>
          </u>
          <u>
            <seg>
              För oss är det patienterna som är i fokus. Vi vill förbättra
              hälso ‑ och sjukvården så att vi får en bättre hälso ‑ och sjukvård.
              Då måste det bli bättre villkor för medarbetarna, annars kommer
              vi inte att lyckas med det.
            </seg>
          </u>
          <u>
            <seg>
              Det går inte att kritisera att vi har detaljstyrda bidrag och
              samtidigt säga att vi ska styra mer härifrån. Vi har valt en metod
              där vi säger att vi ska uppnå någonting. Sedan får varje arbetsgivare
              i landstingen bestämma hur man gör det. Vi behöver en bättre arbetsgivarpolitik;
              det vill jag starkt understryka.
            </seg>
          </u>
          <note type="speaker">
            Anf. 58 KARIN RÅGSJÖ (V) replik:
          </note>
          <u>
            <seg>
              Herr talman! Acko Ankarberg Johansson och KD säger att Jämställdhetsmyndigheten
              inte har någon inverkan på vårt arbete i utskottet. Jag menar
              att den har det. Mäns våld mot kvinnor och våld i nära relationer
              ingår i vårt ansvar, inte sant? Det tycker jag att det gör. Också
              hedersvåld ingår delvis. Prostitution ingår. Och jag tycker faktiskt
              att man ska ha arbetet på nationella myndigheter för att sedan
              kunna sprida det.
            </seg>
          </u>
          <u>
            <seg>
              Vad ni gör nu igen är att splittra verksamheten så att arbetet
              blir väldigt flytande i stället för att se till att det blir nationellt
              och att det blir samma riktlinjer och förutsättningar över hela
              landet.
            </seg>
          </u>
          <u>
            <seg>
              Jag menar att det är halvpopulistiskt, herr talman, att man tar
              bort Jämställdhetsmyndigheten. Det öppnade också dörrarna för
              allt det hat som finns mot den. Det är det värsta jag sett någon
              gång – att personer som jobbar på en myndighet får så mycket hat
              mot sig från högerkrafterna. Jag tycker fortfarande att Jämställdhetsmyndigheten
              ska vara kvar och sprida de erfarenheter man drar av detta viktiga
              jobb. De frågorna kommer inte att må bra förrän man hittar en
              annan struktur. Detta om Jämställdhetsmyndigheten.
            </seg>
          </u>
          <u>
            <seg>
              När det gäller jämlik hälsa tänker jag att om Vänsterpartiet
              hade gjort samma race som ni gjorde när det gäller budget, alltså
              lagt krokben för den övergångsbudget som var tänkt, hade vi inte
              satsat på 14 miljarder i skatte ­ sänkningar. Då hade vi laddat
              med satsningar på personalen och den jäm ­ lika vården. Men det
              valde ni inte att göra, utan ni har lagt pengarna på kömiljarder
              som inte står i proportion till skattesänkningarna.
            </seg>
          </u>
          <u>
            <seg>
              Jag vill också veta när det gäller dessa kömiljarder: Hur ska
              ni kunna stötta personalen med dem?
            </seg>
          </u>
          <note type="speaker">
            Anf. 59 ACKO ANKARBERG JOHANSSON (KD) replik:
          </note>
          <u>
            <seg>
              Herr talman! Jag nämnde inte jämställdhetsarbetet. Det kan till
              stora delar ingå i vårt arbete eftersom det berör socialtjänst
              och hälso ‑ och sjukvård. Det jag sa var att Jämställdhetmyndigheten
              inte ingår i utskottets arbete. Det tror jag att vi är helt överens
              om.
            </seg>
          </u>
          <u>
            <seg>
              Hur gör man för att uppnå jämlik vård och få goda arbetsvillkor?
              Jo, staten behöver finnas med och stödja arbetet, både ekonomiskt
              och genom rätt beslut. Men vi behöver också bättre arbetsgivare.
              Vi ser i dag brister och stora skillnader i landet som gör att
              man lämnar yrket och går till något annat.
            </seg>
          </u>
          <u>
            <seg>
              Det är till del så att vi har många välutbildade som skulle kunna
              gå tillbaka till hälso ‑ och sjukvården och även till socialtjänsten.
              Men man har lämnat yrket för att det har varit för hårt tryck
              under för lång tid. Där måste samtliga arbetsgivare inom det offentliga
              bli mycket bättre och vi från statens sida se till att vi bidrar
              med goda villkor och de resurser som krävs. Men Karin Rågsjö säger
              nej till mer resurser, vilket den här budgeten innebär.
            </seg>
          </u>
          <note type="speaker">
            Anf. 60 KARIN RÅGSJÖ (V) replik:
          </note>
          <u>
            <seg>
              Herr talman! Acko Ankarberg Johansson och KD har röstat igenom
              en budget som jag verkligen hoppas försvinner jättefort så att
              vi får en budget som är mer hållbar.
            </seg>
          </u>
          <u>
            <seg>
              Det handlar faktiskt om en resursbrist som vi kan se ute i landstingen
              när det gäller att få till en bra arbetsmiljö för alla de vårdarbetare
              som jobbar där. För detta krävs resurser för att se till att de
              får bra löner, kortare arbetstid, sjysta scheman och mer delaktighet.
              Då måste man satsa mycket mer och får välja att satsa mindre på
              skattesänkningar och mer på välfärden. Det tror jag.
            </seg>
          </u>
          <u>
            <seg>
              Jämlik vård handlar också om att titta på hela strukturen. Vården
              är extremt ojämlik klassmässigt.
            </seg>
          </u>
          <note type="speaker">
            Anf. 61 CAMILLA WALTERSSON GRÖNVALL (M) replik:
          </note>
          <u>
            <seg>
              Herr talman! Även jag tycker att engagemanget från Karin Rågsjö
              är bra. Det är härligt att vi har en engagerad debatt i denna
              extremt viktiga fråga. En del av frågorna tog min kollega Acko
              Ankarberg Johansson hand om, och det är naturligtvis omöjligt
              att i detta replikskifte hantera alla frågor som Karin Rågsjö
              har.
            </seg>
          </u>
          <u>
            <seg>
              Jag konstaterar dock att Vänsterpartiets representant även i
              detta anförande väljer att mer kritisera de välbehövliga reformer
              som finns i Moderaternas och Kristdemokraternas förslag än tala
              om sakinnehållet i vad man själv vill göra.
            </seg>
          </u>
          <u>
            <seg>
              Jag konstaterar också att Vänsterpartiet har haft ett stort inflytande
              under den gångna mandatperioden, en mandatperiod som har präglats
              av att köerna har ökat. De har dubblerats, som bekant. Tredubblade
              köer till barn- och ungdomspsykiatrin är ett resultat av den senaste
              mandatperio ­ den. Det är glädjande, herr talman, att Karin Rågsjö
              tycker att det är bra att vi satsar på psykiatrin. De resurserna
              hade varit välbehövliga under den gångna mandatperioden.
            </seg>
          </u>
          <u>
            <seg>
              Denna mandatperiod har också präglats av personalflykt. Detta
              hänger nämligen ihop. När personal tvingas att säga till patienter
              att man inte kan ge vård i tid påverkas också personalens situation.
              Under de resor jag har gjort har det varit väldigt tydligt att
              personal hos de privata vårdgivarna säger att man har ett betydligt
              större inflytande än vad man många gånger säger att man har i
              den offentliga vården.
            </seg>
          </u>
          <u>
            <seg>
              Med detta resultat av mandatperioden – dubblerade köer, tredubblade
              köer till BUP och personalflykt – undrar jag om Karin Rågsjö kan
              säga att hon är nöjd med Vänsterpartiets inflytande.
            </seg>
          </u>
          <note type="speaker">
            Anf. 62 KARIN RÅGSJÖ (V) replik:
          </note>
          <u>
            <seg>
              Herr talman! Camilla Waltersson Grönvall och Moderaterna har
              alltid en linje, år efter år, oavsett väderlek, så att säga: skattesänkningar.
              Det vill jag påstå.
            </seg>
          </u>
          <u>
            <seg>
              Jag är väldigt nöjd med att vi har haft det budgetinflytande
              vi har haft. Vi var ett parti på 5,7 procent, tror jag, när vi
              gick in, och vi har fått igenom väldigt många bra reformer. Alla
              de reformerna, herr talman, syftade till jämlikhet. Vi har som
              helhet fått igenom 80 jämlikhetsreformer, också inom hälso- och
              sjukvården.
            </seg>
          </u>
          <u>
            <seg>
              Jag tycker att det är oerhört viktigt att man gör en analys när
              man tittar på situationen i exempelvis landstingen, specifikt
              på de stora sjukhusen. Det handlar om en personalfråga. Det enda
              sättet att få köerna att minska och få bättre flyt är att satsa
              på personalen och se till att de specialistsjuksköterskor som
              behövs finns där och återanställs. Det är bara möjligt om man
              ger dem sjysta löner och framför allt bra arbetsförhållanden.
              Jag hoppas att man också lyckas göra detta i den här regionen,
              Stockholms läns landsting, där 700 platser som sagt är stängda
              på grund av att personal inte finns att tillgå.
            </seg>
          </u>
          <u>
            <seg>
              Jag måste, herr talman, ställa en fråga tillbaka till Camilla
              Waltersson Grönvall: Hur ska detta fixas med kömiljarder? Jag
              har väldigt svårt att se det. Hur ska kömiljarderna öppna 700
              stängda vårdplatser i denna region? Om jag hade förutsättningar
              att ge medel i en välfärdsbudget skulle jag satsa väldigt mycket
              på personal och inte på den här typen av kosmetika.
            </seg>
          </u>
          <note type="speaker">
            Anf. 63 CAMILLA WALTERSSON GRÖNVALL (M) replik:
          </note>
          <u>
            <seg>
              Herr talman! Tack, Karin Rågsjö, för svaret! Hade jag varit i
              Karin Rågsjös kläder hade jag varit väldigt orolig om ett så stort
              inflytande hade gett detta resultat. Det är inget smickrande facit
              att vi har dubblerade vårdköer, tredubblade köer till barn- och
              ungdomspsykiatrin och dessutom en personal som flyr från vården
              för att man inte klarar av sin arbetssituation.
            </seg>
          </u>
          <u>
            <seg>
              Man kan väl säga att den analys som Karin Rågsjö efterfrågar
              gjordes av väljarna. Vi såg därför ett historiskt maktskifte,
              där de rödgröna förlorade inflytande i stora delar av Sverige.
              Det ligger nu ett stort ansvar på oss att se till att vi arbetar
              för att få bort köerna. Där ingår också ett stort ansvar för medarbetarna
              och för en jämlik vård. Det ansvaret kommer vi att ta, och det
              ger vår budget andra förutsättningar för.
            </seg>
          </u>
          <note type="speaker">
            Anf. 64 KARIN RÅGSJÖ (V) replik:
          </note>
          <u>
            <seg>
              Herr talman! Moderaterna har, tycker jag ändå, gjort en väldigt
              grund analys av läget i Sverige. Man ser att ojämlikheten ökar
              på alla nivåer: utbildning, hälso- och sjukvård, bostadsmarknad.
              Då väljer ni att spä på den ojämlikheten genom ett radikalt grepp,
              nämligen skattesänkningar som gynnar dem som har det absolut bäst.
            </seg>
          </u>
          <u>
            <seg>
              Det är precis som jag sa i mitt inledningsanförande. Man skulle
              kunna ha en rubrik för den här budgeten: Allt till Djursholm.
              Så blir det ju. Ni vill öka RUT-bidragen, för där ska invandrarna
              jobba, i stället för att utbilda dem så att de kan jobba inom
              äldreomsorgen, exempelvis. Vore det inte en fiffigare idé att
              använda våra skattepengar på det sättet, herr talman? Vore inte
              det fiffigare på alla sätt? Vad tycker du, Camilla Grönvall? Det
              kan du ju inte svara på, tyvärr.
            </seg>
          </u>
          <note type="speaker">
            Anf. 65 LINA NORDQUIST (L):
          </note>
          <u>
            <seg>
              Herr talman! Vi socialliberaler tror inte på en onödigt stor
              stat. Men vi tror fullt och fast på en stark och empatisk stat
              när den verkligen behövs.
            </seg>
          </u>
          <u>
            <seg>
              Men när jag tittar på de senaste årens socialpolitik tänker jag
              inte stark och empatisk, utan jag tänker kökkenmödding – ni vet,
              de här rörorna av musslor och djurben som 1800-talsarkeologerna
              hittade och som de trodde hade uppstått liksom av sig själva.
              Det hade de ju inte. Det var stenåldersmänniskornas kökssopor
              – föråldrade röror skapade av oss människor.
            </seg>
          </u>
          <u>
            <seg>
              Precis så är det tyvärr med alldeles för mycket av svensk socialpolitik,
              herr talman. Det är helt oacceptabelt när dessa föråldrade röror
              också är skapade just av människor, precis som kökkenmöddingarna.
            </seg>
          </u>
          <u>
            <seg>
              Det borde ha funnits betydligt mer, de senaste åren men även
              i denna budget, för äldres frihet och för utsatta barn. Barn som
              utsätts för våld och övergrepp upptäcks inte ens alltid i dag,
              och när vi blir äldre får vi fortfarande alldeles för lite inflytande
              över våra egna liv. Det är obegripligt, herr talman.
            </seg>
          </u>
          <u>
            <seg>
              Vi liberaler föreslog många miljoner till utsatta barn och miljarder
              mer till äldreområdet. Dessutom föreslog vi 100 miljoner kronor
              till en natio ­ nell strategi mot ofrivillig isolering och ensamhet,
              denna ensamhet som gör många människor sjuka helt i onödan. Men
              inget av detta blir verklig ­ het den här gången.
            </seg>
          </u>
          <u>
            <seg>
              Så har vi sjukvården, herr talman. Anställda måste kunna byta
              jobb, och sjuka människor måste kunna välja var de tycker att
              det är tryggt att få sin vård.
            </seg>
          </u>
          <u>
            <seg>
              Vi måste sluta sätta systemet framför människan. Vården måste
              utformas efter individen, antingen hon är patient, medarbetare
              eller anhörig. Vi liberaler vill just det. Men i stället har vårdköerna
              vuxit. En del människor har haft svårt att få vård över huvud
              taget. Därför föreslog vi 1 ¼ miljard till nära vård och vård
              i tid redan 2019. Det är mycket pengar. Det skulle räcka till
              en statsministers lön i 600 år, om vi hade haft en statsminister.
              Men vi tror att det är helt nödvändigt.
            </seg>
          </u>
          <u>
            <seg>
              Vi vill också att staten ska hjälpa till mer när det gäller att
              finansiera flera hundra ytterligare husläkare, så att de får tid
              att lära känna sina patienter.
            </seg>
          </u>
          <u>
            <seg>
              Vi föreslog en kvarts miljard till it som hjälper de människor
              som jobbar i vården i stället för att hindra dem och sätta krokben
              för dem.
            </seg>
          </u>
          <u>
            <seg>
              Varje anställd måste under sin arbetsdag känna att det var rätt
              att välja just den utbildningen. Därför avsatte vi ytterligare
              2 miljarder för att ge landstingen tid och råd att se över arbetsmiljön
              och rollfördelningen i sjukvården.
            </seg>
          </u>
          <u>
            <seg>
              Herr talman! Det finns en grupp som jobbar hårt i sjukvården
              men som faktiskt inte har några arbetsvillkor över huvud taget,
              och det är de anhöriga. Vi vet att var fjärde anhörig själv blir
              sjuk i dag. Jag önskar innerligt att vårt stärkta anhörigstöd
              hade blivit verklighet.
            </seg>
          </u>
          <u>
            <seg>
              Men den allra största kökkenmöddingen på det här området är ändå
              funkispolitiken. Det fattas närapå 2 miljarder i både Socialdemokraternas
              övergångsbudget och i M-KD-budgeten för att det ska bli självklart
              för människor med svåra funktionsnedsättningar att åka och handla,
              träffa vänner eller ens klia sig själva på ryggen. Jag tycker
              att detta är en skam år 2018! Här hade Liberalernas budget gett
              människorna mer frihet.
            </seg>
          </u>
          <u>
            <seg>
              Men, herr talman, nu räcker inte pengarna till alla våra liberala
              förslag, så jag kan inte reservera mig för dem här i dag. Jag
              lägger i stället fram ett särskilt yttrande om alla dessa föråldrade
              röror som vi behöver städa bort, där jag skriver: För den som
              blir sjuk och behöver vård, för den som lever med en funktionsnedsättning
              och behöver frihet, för barn som far illa och för människor som
              vårdar en anhörig eller behöver stöd som gamla hade vår liberala
              budget gjort skillnad. För det finns varken tid eller plats för
              några kökkenmöddingar i svensk socialpolitik. Staten ska aldrig
              hålla människor tillbaka eller nere, men den måste ovillkorligen
              hjälpa oss när vi behöver den.
            </seg>
          </u>
          <note>
            (Applåder)
          </note>
          <note type="speaker">
            Anf. 66 ÅSA LINDHAGEN (MP):
          </note>
          <u>
            <seg>
              Herr talman! Vi lever i tider när vi hör starka röster som säger:
              Vi kan inte hjälpa alla människor och vara naiva godhetsvurmare.
              Vi måste tänka på oss själva, rå om vårt eget hus – medmänskligheten
              har faktiskt gränser!
            </seg>
          </u>
          <u>
            <seg>
              Då tänker jag att det är viktigare nu än på mycket länge att
              minnas vår historia och minnas att det som byggt det här landet
              starkt – det som har tagit Sverige från att vara ett land i djupaste
              fattigdom till att bli ett av världens rikaste och mest framgångsrika
              länder – var de röster som en gång i tiden i stället sa: Låt oss
              ta hand om varandra i det här landet! Låt oss bygga en gemensam
              välfärd, ett yttersta skyddsnät, ett land vilande på en grund
              av solidaritet och gemenskap mellan människor. Och den gemenskapen
              har byggt Sverige oerhört starkt.
            </seg>
          </u>
          <u>
            <seg>
              Herr talman! Få saker är så viktiga att ha med sig när vi bygger
              ett gott samhälle som barnperspektivet och barnets perspektiv.
              Att barn får göra sin röst hörd är inte bara en rättighet enligt
              barnkonventionen utan också en fråga om kvalitet. När barn görs
              delaktiga i socialtjänstens arbete ökar möjligheterna att förstå
              vad barnet behöver. Och det är också en fråga om kvalitet på strukturell
              nivå. Om vi lyssnar till många barn, vad säger de att vi kan göra
              bättre från samhället s sida för att möta barns behov?
            </seg>
          </u>
          <u>
            <seg>
              Vi vet att barn som far illa inte alltid får det stöd de behöver
              och att föräldrarätten i Sverige är mycket stark. Miljöpartiet
              vill därför se en rad åtgärder för att stärka barns situation.
              Jag tänkte nämna fem av dem:
            </seg>
          </u>
          <u>
            <seg>
              Herr talman! Ett barns uppväxt går inte i repris. Därför måste
              vi agera för att barn i utsatthet ska få det stöd de behöver.
            </seg>
          </u>
          <u>
            <seg>
              Herr talman! Jag vill också säga några ord om våld i nära relationer.
              Var fjärde kvinna i Sverige har någon gång utsatts för våld i
              nära rela ­ tioner. Det har skett hemma, på den plats där man
              mer än någon annanstans skulle få känna sig trygg. Där bor i stället
              rädslan, oron, smärtan och ång ­ esten. Det är en av våra absolut
              viktigaste trygghetsfrågor att alla män ­ niskor ska få vara trygga
              i sitt eget hem.
            </seg>
          </u>
          <u>
            <seg>
              Barn och vuxna i vårt land drabbas också av hedersvåld. Det finns
              uppskattningar om att ca 100 000 ungdomar är utsatta för hedersrelaterat
              våld och förtryck och på något sätt begränsas i sina liv. Och
              vi måste kämpa för de ungdomarna. För det är så att barn och ungdomar,
              pojkar och flickor och kvinnor har rättigheter. Alla har vi rättigheter
              – det finns inga undantag.
            </seg>
          </u>
          <u>
            <seg>
              Herr talman! Jag vill också säga några ord om LSS-lagstiftningen,
              där vi i dag har en situation där människor far mycket illa. Vi
              måste återupprätta de ursprungliga intentionerna med lagen, och
              vi måste agera så fort som möjligt. Vi vill se ett snabbspår för
              lagförändringar som säkerställer att andning och sondmatning ska
              ses som grundläggande behov. Jag uppfattar att vi har en stor
              enighet i utskottet om detta, vilket är mycket positivt. Men det
              finns fler problem än andning och sondmatning. Det finns även
              andra problem med LSS som behöver hanteras. Det är bråttom.
            </seg>
          </u>
          <u>
            <seg>
              Till sist, herr talman, vill jag säga att det i allt arbete,
              inte minst socialt arbete och inte minst i politiken, gäller det
              att hålla huvudet kallt och hjärtat varmt. Det blåser en del kalla
              vindar i Sverige i dag som sprider budskap om att vi människor
              gör bäst i att tänka på oss själva. Men det är inte genom att
              tänka på oss själva som vi bygger starka samhällen. Så låt inga
              kalla vindar någonsin lura oss att det finns en motsättning mellan
              att hålla huvudet kallt och hjärtat varmt! För det finns ingen
              motsättning.
            </seg>
          </u>
          <note>
            (Applåder)
          </note>
          <note>
            I detta anförande instämde Elisabeth Falkhaven (MP).
          </note>
          <note type="speaker">
            Anf. 67 CAMILLA WALTERSSON GRÖNVALL (M) replik:
          </note>
          <u>
            <seg>
              Herr talman! Just nu har vi en situation i Sverige med fördubblade
              sjukvårdsköer, tredubblade köer till BUP och en allvarlig personalsituation.
              MP har ingått i regeringen och är därför ansvarig t för mycket
              av den politik som har förts under den gångna mandatperioden.
            </seg>
          </u>
          <u>
            <seg>
              Jag konstaterar samtidigt att det är glädjande att Miljöpartiet
              runt om i Sverige väljer att ingå i samarbeten med oss i Alliansen
              och på det viset tar ett stort ansvar för den framtida sjukvården
              ute i landstingen.
            </seg>
          </u>
          <u>
            <seg>
              Kömiljarden har vi redan haft uppe ett antal gånger här i dag.
              Vi konstaterar att den hade en viktig effekt. Den mer än halverade
              de långa sjukvårdsköer som fanns upparbetade från den socialdemokratiska
              regeringen 2006, och den kommer naturligtvis att bli ett viktigt
              redskap i hur vi hanterar sjukvårdsköerna framöver. Jag vill därför
              ställa en fråga till Åsa Lindhagen: Hur ser du på kömiljarden
              och hur vi ska hantera och utveckla den under den kommande tiden?
              Den hade en konstaterad effekt. Inte minst Myndigheten för vård-
              och omsorgsanalys är väldigt tydlig med kopplingen när det gäller
              hur köerna rasade i väg i samband med att kömiljarden togs bort.
              Nu räddar, fördjupar och utökar vi den och ser till att den blir
              förbättrad.
            </seg>
          </u>
          <u>
            <seg>
              Hur tänker Miljöpartiet medverka i att arbeta med detta?
            </seg>
          </u>
          <note type="speaker">
            Anf. 68 ÅSA LINDHAGEN (MP) replik:
          </note>
          <u>
            <seg>
              Herr talman! Jag har den grundläggande inställningen i politiken
              att vi ska bygga på bra analyser, att vi alltid ska ha fakta på
              bordet och att vi kan använda fakta och analyser och dra olika
              slutsatser. Detta måste vara utgångspunkten.
            </seg>
          </u>
          <u>
            <seg>
              Jag vill säga, herr talman, att jag efter några få månader i
              riksdagen ännu inte är den som kan sjukvårdspolitiken bäst, och
              detta är viktigt att nämna i sammanhanget. Men det jag har hört
              om kömiljarden är att det har framkommit olika uppfattningar om
              den satsning som ni nu vill göra, Camilla Waltersson Grönvall.
              Det finns som sagt det som visar att den hade effekt i början
              när den infördes men att denna effekt sedan har avtagit. Jag tror
              att det är oerhört viktigt nu att inte göra en typ av insats som
              inte bidrar till att köerna minskar, om det finns det som tyder
              på att det har varit en effekt inledningsvis men att den sedan
              har avtagit.
            </seg>
          </u>
          <u>
            <seg>
              Jag är väldigt mån om att vi i all politik som vi bedriver ska
              bygga våra reformer på det som ger resultat, och det finns förstås
              en uppslutning kring detta i partiet. Resultatet måste alltid
              stå i centrum. Ord är viktiga i politiken, men det är resultatet
              som gäller. Vi behöver förstås jobba med dessa frågor.
            </seg>
          </u>
          <u>
            <seg>
              Det finns flera olika problem med den budget som nu läggs fram
              på grund av att den inte har beretts på det sätt som brukar ske.
              Detta tycker jag, utifrån det resultatperspektiv vi måste ha med
              oss, är väldigt problematiskt. Jag tänker till exempel på de snabba
              omställningar av till exempel Arbetsförmedlingen som nu finns
              med i budgeten, med stora nedskärningar. Detta kommer på olika
              sätt att påverka exempelvis socialtjänsten runt om i våra kommuner.
              Vi vet att så sker när vi gör förändringar på nationell nivå.
              Där skulle jag gärna vilja ha ett svar från er sida.
            </seg>
          </u>
          <note type="speaker">
            Anf. 69 CAMILLA WALTERSSON GRÖNVALL (M) replik:
          </note>
          <u>
            <seg>
              Herr talman! Tack så mycket för svaret, Åsa Lindhagen! Jag väljer
              att se positivt på det, för då kan jag ge Åsa Lindhagen rådet
              att bland annat läsa den rapport där Myndigheten för vård- och
              omsorgsanalys beskriver hur man har arbetat med kömiljarden, hur
              det fungerade och att det otvivelaktigt är så att dess införande
              påverkade köerna positivt, det vill säga att de minskade, medan
              borttagandet tydligt ledde till att kösituationen rasade i väg.
              Just situationen att vi ser att den hade förbättringspotential
              gör att vi inte bara utökar den till fler miljarder just nu utan
              också gör den mycket mer effektiv.
            </seg>
          </u>
          <u>
            <seg>
              Fakta och analys bör leda Åsa Lindhagen till en slutsats som
              innebär att hon kan stödja kömiljarden.
            </seg>
          </u>
          <u>
            <seg>
              Det är dessutom viktigt att kunna påpeka här att just de saker
              som Åsa Lindhagen efterfrågar finns med i vår budget. LSS är ett
              sådant förslag.
            </seg>
          </u>
          <note type="speaker">
            Anf. 70 ÅSA LINDHAGEN (MP) replik:
          </note>
          <u>
            <seg>
              Herr talman! Jag ska vara ärlig: Jag har inte jättestor tilltro
              till budgeten, just för att den har arbetats fram på det sätt
              som har skett.
            </seg>
          </u>
          <u>
            <seg>
              Jag deltog också i den bostadspolitiska debatten, och det är
              en rad olika problem med budgeten just på grund av hur den har
              tillkommit. Vi pratade till exempel om investeringsstöd i bostadspolitiken,
              där vi har en rad olika bolag som har lämnat in ansökningar om
              stöd. Om de inte får dem behandlade före årsskiftet kommer deras
              kalkyler helt att falla, och det kommer inte att byggas hyresrätter.
              Den typen av effekter tror jag att vi kommer att se av och till
              genom hela budgeten när den ska genomföras framöver.
            </seg>
          </u>
          <u>
            <seg>
              Jag känner därför stor oro över det beslut som är fattat och
              förstås ska respekteras. Övergångsregeringen får göra sitt bästa
              i detta svåra läge, men jag hade önskat att riksdagen hade tagit
              en annan väg, även sett till behovet av att ha väl beredda beslut.
            </seg>
          </u>
          <note type="speaker">
            Anf. 71 ACKO ANKARBERG JOHANSSON (KD) replik:
          </note>
          <u>
            <seg>
              Herr talman! Jag blev väldigt glad när jag hörde Åsa Lindhagen
              tala på det sätt hon gjorde om barns rättigheter. Vi har antagit
              en barnkonvention. När vi nu ser över socialtjänstlagen ser jag,
              precis som du, Åsa Lindhagen, framför mig att det blir mer av
              barns rättigheter i stället för föräldrars rättigheter. Ofta är
              det precis där skärningspunkten går när vi bedömer vilka insatser
              som ska till. Jag ser fram emot detta arbete, och detsamma gäller
              kvinnofrid och hedersrelaterat våld.
            </seg>
          </u>
          <u>
            <seg>
              Jag vill ställa en fråga. Precis som du bedömer jag att vi har
              en bred enighet när det gäller LSS och de delar som rör andningshjälp
              och sondmatning. Jag tror inte att någon tänker ändra de pengar
              vi anslår för det. Men jag har hört andra talare i dag som uttryckligen
              sagt att man tänker ändra på detta om man kommer till makten.
              Man kommer att plocka bort de satsningar vi gör inom utgiftsområde
              9.
            </seg>
          </u>
          <u>
            <seg>
              Herr talman! Jag vill fråga Miljöpartiet och Åsa Lindhagen: Vilka
              av de satsningar som vi gör inom hälso- och sjukvården och utgiftsområde
              9 vill ni ta bort om ni kommer till makten?
            </seg>
          </u>
          <note type="speaker">
            Anf. 72 ÅSA LINDHAGEN (MP) replik:
          </note>
          <u>
            <seg>
              Herr talman! Det var en stor fråga. Vi har en övergångsbudget
              nu. Det är inte den rödgröna regeringens budget utan övergångsregeringens
              budget. Vi har visat respekt för de olika typer av principer som
              har fastslagits för en sådan budget.
            </seg>
          </u>
          <u>
            <seg>
              Jag tror att vi är överens om att vi alla på olika sätt vill
              satsa på att det ska bli bra för människor i utsatthet. Jag kan
              dock ibland sakna ett helhetsperspektiv i dessa frågor. Jag har
              sett på den kommunala nivån vad som händer när man gör förändringar
              på nationell nivå. Om vi till exempel skär ned på Arbetsförmedlingen
              nu är jag övertygad om att det kommer att få konsekvenser för
              kommunerna. Därför tror jag att det är oerhört viktigt att ha
              ett helhetsperspektiv.
            </seg>
          </u>
          <u>
            <seg>
              Detta är ett oerhört viktigt område för oss, och det är också
              viktigt för mitt parti att vi ska ha en stark välfärd. När det
              gäller till exempel Miljöpartiet och Socialdemokraterna, som har
              suttit i regeringen, tror jag egentligen inte att det är någon
              som tvivlar på att en av de absolut viktigaste och mest avgörande
              punkterna för oss är att se till att vi har en stark välfärd och
              att vi bygger ett samhälle där inte minst barn får goda uppväxtvillkor.
            </seg>
          </u>
          <u>
            <seg>
              När det gäller nedskärningar i budgeten är det klart att jag
              känner en mycket stor oro för utvecklingen framöve r i samhället
              i fråga om klimat ‑ och miljöfrågorna. Där sitter vi i samma båt
              över hela jordklotet, och ni gör dramatiska nedskärningar i den
              budgeten. Ett samhälle är en helhet, och allt hänger ihop. Där
              känner jag en mycket stor oro inför framtiden.
            </seg>
          </u>
          <note type="speaker">
            Anf. 73 ACKO ANKARBERG JOHANSSON (KD) replik:
          </note>
          <u>
            <seg>
              Herr talman! När det gäller det som Åsa Lindhagen nämner om klimatet
              är det så att våra budgetförslag som gäller klimatet är ändå är
              högre än det som gällde förra året.
            </seg>
          </u>
          <u>
            <seg>
              Men när det gäller vår budget under utgiftsområde 9 hör jag återkommande
              att man tänker förändra detta, och man säger att det är kaos.
              Redan nu säger man att man tänker ta bort allting om man kommer
              till regeringsmakten. Man tänker alltså inte låta pengarna till
              sjukvården, till BUP och allt annat vara kvar som vi har föreslagit.
            </seg>
          </u>
          <u>
            <seg>
              Är det så att ni har tankar redan nu lyssnar jag gärna på dem,
              eftersom det är intressant att veta vilka förändringar som ni
              skulle vilja göra jämfört med våra budgetförslag.
            </seg>
          </u>
          <note type="speaker">
            Anf. 74 ÅSA LINDHAGEN (MP) replik:
          </note>
          <u>
            <seg>
              Herr talman! Det är lite märkligt för mig att stå här och höra
              detta om att förändra alltihop. Det är ju precis det som Moderaterna
              och Kristdemokraterna nu har gjort med stöd av Sverigedemokraterna,
              alltså gått in och gjort förändringar. Jag tror att vi kommer
              att se effekterna av den bristande analysen i en hel del av de
              mycket snabbt framarbetade förslag som nu har röstats igenom.
              Men varje människa kan känna sig trygg med att vi kommer att satsa
              på detta område.
            </seg>
          </u>
          <u>
            <seg>
              Däremot när det gäller klimatfrågan ställer jag mig väldigt frågande.
              Ni halverade till exempel Klimatklivet i er budget. De projekt
              som Klimatklivet har gett upphov till har minskat koldioxidutsläppen
              med 1,6 miljoner ton. Det motsvarar 750 000 bilars utsläpp. Denna
              mycket effektiva politik vill ni halvera. Jag känner därför stor
              oro för inte minst klimat- och miljöfrågorna som också påverkar
              hela den sociala hållbarheten i ett samhälle.
            </seg>
          </u>
          <note type="speaker">
            Anf. 75 SOFIA NILSSON (C) replik:
          </note>
          <u>
            <seg>
              Herr talman! Under den gångna mandatperioden har vi sett att
              reger ­ ingen har lagt fram förslag inom LSS. Enligt mitt sätt
              att se det var det ett totalt politiskt haveri att man lade fram
              ett förslag som fokuserade på kostnader. Regeringen gav ett tydligt
              direktiv till Försäkringskassan om att se över kostnaderna och
              få ned de skenande kostnaderna. Detta gjorde den rödgröna regeringen,
              och där satt Miljöpartiet med och var fullt ansvariga. Inte förrän
              nu reagerar och agerar Miljöpartiet i frågan.
            </seg>
          </u>
          <u>
            <seg>
              Min fråga är därför: Hur har ni kunnat sitta med i regeringen
              och lägga fram dessa direktiv som faktiskt medför att till exempel
              andning och sondmatning helt plötsligt inte var grundläggande
              behov?
            </seg>
          </u>
          <u>
            <seg>
              Jag är mycket positiv till att vi verkar ha en samsyn nu. Men
              jag tycker att det är anmärkningsvärt att man inte mer kritiskt
              faktiskt har funderat över vad dessa förslag och direktiv faktiskt
              skulle leda till.
            </seg>
          </u>
          <u>
            <seg>
              Min fråga är kort: Hur kommer det sig att ni inte har reagerat
              eller agerat tidigare när det har funnits en sådan massiv kritik
              från brukarorganisa ­ tionerna?
            </seg>
          </u>
          <note type="speaker">
            Anf. 76 ÅSA LINDHAGEN (MP) replik:
          </note>
          <u>
            <seg>
              Herr talman! Jag blir på sätt och vis lite förvånad över frågan,
              och jag kan säga följande: Att vi hade ett starkt kostnadsfokus
              och att det fanns i dessa direktiv tycker jag är beklagligt. Dessa
              direktiv har också förändrats, och det borde ha skett tidigare.
            </seg>
          </u>
          <u>
            <seg>
              Nu befinner vi oss i en situation där jag upplever att vi i utskottet
              har en stor samsyn i dessa frågor. Detta handlar ytterst om mänskliga
              rättigheter. Det handlar om att människor som just nu far väldigt
              illa ska ha möjlighet att leva ett liv som alla andra. Det är
              en grundläggande del i ett gott samhälle. I detta läge tycker
              jag att vi nu ska fokusera på vad vi kan göra för att återställa
              de ursprungliga intentioner som har funnits i lagstiftningen.
              Det är i fråga om det som vi behöver ha våra diskussioner. Och
              som Miljöpartiets representant har jag mitt fokus på detta. Vi
              vill tala om både andning och sondmatning. Men det finns många
              fler delar i LSS än detta som Moderaterna och Kristdemokraterna
              har skrivit om i sin budget. Jag ser fram emot dessa samtal. Jag
              hoppas också att Centerpartiet – det är min fasta övertygelse
              – kommer att delta i dessa diskussioner på ett konstruktivt sätt
              och att vårt fokus ska vara framåt. Vad gör vi nu för att förbättra
              för de människor som antingen har drabbats hårt eller som inte
              har drabbats men som varje dag lever med en stark oro för att
              deras livssitua ­ tion ska förändras till det sämre?
            </seg>
          </u>
          <note type="speaker">
            Anf. 77 SOFIA NILSSON (C) replik:
          </note>
          <u>
            <seg>
              Herr talman! Det låter mycket hoppfullt. Jag är verkligen mycket
              glad för att vi numera har en samsyn. Men jag tycker ändå att
              det är anmärkningsvärt att man under fyra år kan sitta med i regeringen
              och faktiskt ha ansvar men inte reagerar och agerar tidigare.
            </seg>
          </u>
          <u>
            <seg>
              Centerpartiet och Liberalerna var två av de partier som gick
              ut och reagerade kraftfullt mot detta. Detta ska vara en rättighetslagstiftning,
              och vi vill gå tillbaka till vad LSS handlade om i grunden.
            </seg>
          </u>
          <u>
            <seg>
              Detta är mest en reflektion från den gångna mandatperioden att
              Miljöpartiet ändå är med och bidrar till det som beslutas men
              att man sedan inte agerar mer kraftfullt mot sådant som slår mot
              dessa svaga grupper.
            </seg>
          </u>
          <note type="speaker">
            Anf. 78 ÅSA LINDHAGEN (MP) replik:
          </note>
          <u>
            <seg>
              Herr talman! Jag beklagar att Sofia Nilsson behöver grubbla på
              detta. Det är klart att det finns viktigare frågor att ägna vår
              tid åt.
            </seg>
          </u>
          <u>
            <seg>
              Det som jag med bestämdhet kan säga och som alltid kommer att
              vara mitt fokus i politiken är att vi ska framåt. Vi ser de utmaningar
              som finns när det gäller LSS. Det finns en uppslutning i utskottet
              om att vi behöver få till förändringar, sett också till de domar
              som har fallit vid olika tidpunkter under senare år och har påverkat
              människors livsvillkor mycket negativt. Jag är mycket positiv
              till att vi har en uppslutning kring dessa frågor, och jag ser
              också fram emot att vi får lägga fokus och kraft på de fortsatta
              diskussionerna om detta i utskottet.
            </seg>
          </u>
          <note type="speaker">
            Anf. 79 ACKO ANKARBERG JOHANSSON (KD):
          </note>
          <note>
            Herr talman! Jag yrkar bifall till utskottets förslag på utgiftsområde
            9.
          </note>
          <u>
            <seg>
              Hälso- och sjukvårdens resultat är, precis som många andra har
              sagt i dag, på många sätt enastående. Samtidigt har vi bestående
              problem, inte minst med långa köer. Fler än 93 000 patienter har
              väntat olagligt länge på att få den operation som de har bedömts
              behöva eller på de specialistbesök som krävs för att utreda besvär
              vidare. Att patienter inte får vård i tid innebär problem, först
              och främst för den enskilde som kanske tvingas vara sjukskriven
              eller på annat sätt har nedsatt hälsa som påverkar livet, ekonomin
              och vardagen. Långa köer innebär också ett etiskt problem för
              vårdens medarbetare som kan tvingas göra prioriteringar som strider
              mot såväl medicinskt kunnande som lag.
            </seg>
          </u>
          <u>
            <seg>
              Vårdens medarbetare behöver vara fler för att klara de behov
              som finns och få en god arbetsmiljö. Det är viktigt för oss kristdemokrater
              att i närtid få mer resurser till välfärden.
            </seg>
          </u>
          <u>
            <seg>
              Vi lyfter fram en specifik fråga inom utgiftsområdet. Det handlar
              om LSS och det faktum att många har fått avslag på assistans som
              handlar om andningshjälp och sondmatning därför att det inte anses
              vara grundläggande behov. Vi föreslår att pengar avsätts för detta
              och att de ändringar som behöver göras skyndsamt sätts igång,
              så att människor får den assistans som behövs. Det handlar om
              människor som är i en mycket utsatt situation.
            </seg>
          </u>
          <u>
            <seg>
              Det finns många fler områden som vi kristdemokrater menar behöver
              reformeras och förbättras. Vi är dock medvetna om att vi inte
              har lagt fram en hel budget utan en budgetreservation som också
              har fått kammarens gillande. Det är en reservation som innebär
              att ett mindre antal saker förändras. I övrigt är det i detta
              fall övergångsregeringens förslag som gäller. På flera utgiftsområden
              har vi inte några ändringsförslag alls, exempelvis när det gäller
              ersättningar vid sjukdom och funktionsnedsättning. Där är det
              helt och hållet övergångsbudgeten som gäller.
            </seg>
          </u>
          <u>
            <seg>
              Herr talman! Låt mig säga några ord om primärvården. Det kommer
              att vara en av de viktigaste förändringarna som görs under mandatperio
              ­ den. Vi behöver mer nära vård, och den behöver ta en större
              del av den totala hälso- och sjukvårdens resurser än i dag för
              att vi ska kunna nå dess fulla potential. Vi måste lägga en rejäl
              bas för det hälsofrämjande, förebyggande arbetet om vi ska klara
              både nutida och framtida utmaningar.
            </seg>
          </u>
          <u>
            <seg>
              Personcentrerad vård är det som gäller oavsett om man är sjuk
              ofta eller mer sällan, och en utökad primärvård är nödvändig för
              att lyckas med detta. Vi behöver en vård som ger kontinuitet,
              som arbetar hälsofrämjande och som är nära och tillgänglig. Genom
              en fast läkarkontakt och ett rimligt antal patienter kan vårdteamet
              göra mycket mer än i dag, vilket gagnar såväl patienterna som
              hela sjukvårdssystemet. Vi behöver fler medarbetare till primärvården,
              och därför krävs både mer resurser och en styrning och ledning
              som drar åt samma håll.
            </seg>
          </u>
          <u>
            <seg>
              Jag tror att vi kan lyckas med detta, för även inom detta område
              finns en bred politisk uppfattning att vi vill utveckla primärvården.
              Vi har en utredare som på regeringens uppdrag har lämnat ett delbetänkande
              med många goda förslag. Remisser har kommit in och bearbetas,
              och snart är det dags att ta nästa steg så att vi kan gå från
              ord till handling. Därför är det viktigt att vi kan anslå 1 ½
              miljard till att påbörja omställningen av primärvården. Resurserna
              fördubblas året därefter. Vi kristdemokrater menar att staten
              måste bidra med ekonomiska resurser om vi ska åstadkomma en förbättrad
              primärvård.
            </seg>
          </u>
          <u>
            <seg>
              Herr talman! En förbättrad och utvidgad kömiljard finns med i
              utskottets förslag. Fler delar i vårdprocessen ska finnas med,
              och det ska finnas mer resurser än tidigare så att vårdens medarbetare
              får fler kollegor och kan ge patienterna vård inom de tidsfrister
              som riksdagen har beslutat om. Att vården i dag anställer fler
              för administration än för den direkta vården visar att vi också
              på allvar måste ta bort de rapporteringar och rutiner som inte
              är ändamålsenliga. En del arbete har gjorts för att ta bort onödig
              administration, men mer behöver verkligen göras.
            </seg>
          </u>
          <u>
            <seg>
              Herr talman! På flera håll i betänkandet lyfter vi fram vikten
              av fortsatt fokus på en förbättrad cancervård. De regionala centrum
              som finns är framgångsrika och behöver en långsiktig finansiering.
              Barncancervården behöver förstärkning, och användningen av standardiserade
              vårdförlopp behöver utvecklas.
            </seg>
          </u>
          <u>
            <seg>
              Jag är glad att vi genom den budgetreservation som vi har arbetat
              fram tillsammans med Moderaterna kan bidra till en förstärkning
              av viktiga områden inom välfärdens kärna. Även äldreomsorgen finns
              med. Vi behöver bygga fler anpassade boenden, och den sociala
              delen i äldreomsorgen behöver lyftas fram. Att inte få den plats
              man behöver på ett anpassat boende är inte värdigt. Det behövs
              statligt stöd i byggandet av anpassade boenden och stimulansmedel
              för att minska ofrivillig ensamhet bland äldre.
            </seg>
          </u>
          <u>
            <seg>
              I de budgetramar som vann riksdagens gillande i förra veckan
              ökas de generella statsbidragen till kommuner och landsting jämfört
              med i övergångsbudgeten. Även om detta behandlas i utgiftsområde
              25 på fredag är det en viktig del för alla de insatser som kommuner
              och landsting gör. De får helt enkelt mer pengar. Det handlar
              ju om välfärdens kärna.
            </seg>
          </u>
          <u>
            <seg>
              Jag är glad att vi kan avsluta året med att ge mer pengar till
              välfärden. Jag vill framföra ett tack till herr talmannen, till
              riksdagens alla medarbetare och till kollegorna i utskottet för
              ett gott arbete under hösten.
            </seg>
          </u>
          <note>
            (Applåder)
          </note>
          <note type="speaker">
            Anf. 80 KRISTINA NILSSON (S) replik:
          </note>
          <u>
            <seg>
              Herr talman! Jag vill börja med att hälsa Acko Ankarberg Johansson
              välkommen till socialutskottet och till våra debatter. Acko har
              inte varit här så länge, men jag måste säga att jag uppskattar
              Acko Ankarberg Johansson som presidiemedarbetare och som ledamot
              i utskottet – även om våra politiska åsikter nog kommer att skilja
              sig åt en hel del under mandatperioden.
            </seg>
          </u>
          <u>
            <seg>
              Med det sagt vill jag ta upp ett av de områden som jag talade
              om och där vi behöver breda lösningar, nämligen LSS. För mig handlar
              det om att på ett ansvarsfullt sätt säkerställa att de människor
              som är i behov av insatser kan få den hjälp de behöver. Jag vet
              inte riktigt hur jag ska uttrycka detta, men ibland får jag känslan
              av att ambitionen är att vinna politiska poänger för vissa partier
              i stället för att faktiskt försöka komma fram till en långsiktig
              och hållbar lösning. En långsiktig, bred och hållbar lösning är
              ju vad den här gruppen behöver.
            </seg>
          </u>
          <u>
            <seg>
              Jag uppskattar att vi tillsammans har tagit initiativ till att
              ha partiöverskridande samtal på temat att vi inte är en övergångsriksdag
              även om vi har en övergångsregering. Därför skulle jag vilja fråga
              Acko Ankarberg Johansson: Tycker KD att dessa samtal behöver fortsätta,
              och hur ska vi på bästa sätt ta hand om den utredning som kommer
              att lämnas alldeles i närtid?
            </seg>
          </u>
          <note type="speaker">
            Anf. 81 ACKO ANKARBERG JOHANSSON (KD) replik:
          </note>
          <u>
            <seg>
              Herr talman! Låt mig först skicka tillbaka till Kristina att
              jag uppskattar samarbetet. Jag vill också framföra ett varmt tack
              för allt det arbete hon gjorde i början, när jag inte fanns på
              plats. Stort tack för det, Kristina!
            </seg>
          </u>
          <u>
            <seg>
              Jag uppskattar också det arbete som görs gemensamt när det gäller
              LSS. Det vi lyfter fram i den här budgeten, som vi får pengar
              till och som kan genomföras i närtid , är ju en mindre del – en
              akut del. Det handlar om människor som har väntat i månader på
              att få tillbaka den assistans de faktiskt behöver. Men jag tror,
              herr talman, att vi precis som Åsa Lindhagen lyfte fram behöver
              fortsätta diskussionen när vi har läst utredningen och vet hur
              det ser ut. Det finns nämligen en samstämmighet i att vi inte
              är nöjda med utvecklingen och att vi behöver göra någonting annat.
            </seg>
          </u>
          <u>
            <seg>
              Jag ser alltså fram emot att vi när vi har läst utredningen lyssnar
              av varandra för att se vad vi kan göra i riksdagen för att nå
              förändringar. Det handlar om att hitta den där breda och långsiktiga
              samsynen. Det vi nu lyfter fram är en mindre del. Den är nog så
              viktig, men det vi behöver göra är att lyfta fram hela LSS så
              att det blir den frihetsreform som den var tänkt att bli. Det
              har gått åt fel håll de senaste åren.
            </seg>
          </u>
          <note type="speaker">
            Anf. 82 KRISTINA NILSSON (S) replik:
          </note>
          <u>
            <seg>
              Herr talman! Jag vill säga att jag är mycket glad för det svaret.
            </seg>
          </u>
          <u>
            <seg>
              Jag tror att det är oerhört viktigt att vi verkligen nogsamt
              går igenom den utredning som nu lämnas. Jag tror att den kommer
              att innehålla förslag som är värda att ta vara på. Vi vet också
              att det kommer att bli en process med remissrundor och dylikt.
              Vissa saker kanske kan ta kortare tid, och vissa saker kommer
              att ta längre tid. Vi välkomnar det som Moderaterna och Kristdemokraterna
              har lagt fram i den nuvarande budgeten om andning och sondmatning,
              men vi är som sagt övertygade om att det finns andra delar – viktiga
              delar – som kräver att vi klarar av att jobba tillsammans för
              att det ska bli bra för den här gruppen.
            </seg>
          </u>
          <u>
            <seg>
              Jag tackar alltså för svaret.
            </seg>
          </u>
          <note type="speaker">
            Anf. 83 ACKO ANKARBERG JOHANSSON (KD) replik:
          </note>
          <u>
            <seg>
              Herr talman! Jag vill ändå bara nämna att Moderaterna och Kristdemokraterna
              har noterat i betänkandet att staten behöver ta ett större ansvar
              för LSS framöver, när det gäller huvudmannaskapet. Där vill jag
              skicka med att vi alltid måste läsa en utredning; att bara gå
              på vad man tror är inte sjyst mot den som har varit utredare.
              Det utredaren själv har berättat gör mig dock orolig, för det
              pratas om att kommunerna ska få ett större ansvar. Kommunerna
              är 290 till antalet, och många av dem är väldigt små. De har svårt
              att ta det fullödiga ansvaret för en grupp som behöver mycket
              hjälp och som ska ha rätt att få den.
            </seg>
          </u>
          <u>
            <seg>
              Därför vill jag ändå säga att vi har tagit upp att staten behöver
              finnas med framöver och ta ett större ansvar. Detta ska inte skickas
              över till kommunerna, som har väldigt skiftande möjligheter. Vi
              tror att det är fel mot dem som är berörda av denna viktiga frihetsreform.
            </seg>
          </u>
          <note type="speaker">
            Anf. 84 KARIN RÅGSJÖ (V) replik:
          </note>
          <u>
            <seg>
              Herr talman! Acko Ankarberg Johansson har med emfas talat om
              kömiljarden, och det tycker jag är intressant. Det låter ungefär
              som att jultomten snart ska komma och knacka på alla dörrar och
              att alla ska få klappar som de har önskat sig. Jag vill veta hur
              man har förankrat det här förslaget och den budget vi har, herr
              talman. Kömiljarden – that’s it, på något sätt, men har ni förankrat
              det med Läkarförbundet, Vårdförbundet och Kommunal? Vad jag vet
              gör de inte precis tummen upp för kömiljarden.
            </seg>
          </u>
          <u>
            <seg>
              Jag tänker också på utredningar som har gjorts. Exempelvis har
              Vårdanalys tittat på vad verksamhetscheferna tyckte om just kömiljarden,
              och 55 procent av verksamhets- och klinikcheferna ansåg att kömiljarden
              bidrog till undanträngningseffekter.
            </seg>
          </u>
          <u>
            <seg>
              Nu, herr talman, ska KD och Moderaterna fixa så att det inte
              blir så. Då måste jag få svar på hur man har tänkt. Det måste
              finnas en generalplan för hur det ska gå till.
            </seg>
          </u>
          <u>
            <seg>
              Undanträngningseffekter innebär att de sjukaste och de äldsta
              till slut hamnar sist. Sjuka, äldre och multisjuka var inte med
              i racet när det gäller kömiljarden förra gången ni satt i regeringen,
              men nu ska de äldre, de multisjuka och de väldigt sjuka få vara
              med. Hur ska det gå till? Kömiljarden var ingen hit då – hur ska
              det bli en hit nu?
            </seg>
          </u>
          <note type="speaker">
            Anf. 85 ACKO ANKARBERG JOHANSSON (KD) replik:
          </note>
          <u>
            <seg>
              Herr talman! Jag tycker att det är besvärande att en ledamot
              av Sveriges riksdag tycker att det är jobbigt att vi halverade
              köerna. När vi halverade köerna blev det nämligen många fler människor
              som fick vård och omsorg i tid. Det måste ändå vara det primära
              för hälso- och sjukvården.
            </seg>
          </u>
          <u>
            <seg>
              Vi ska se till att de metoder vi använder är så bra som möjligt.
              Vi tycker att vi behöver förbättra dem. Vi fördubblar kömiljarden,
              och vi ser till att hela vårdprocessen finns med.
            </seg>
          </u>
          <u>
            <seg>
              Men är det fel att människor får vård i tid? Är det fel att ta
              bort det tryck som uppstod på medarbetarna och som finns i dag
              gällande att man inte kan välja de bästa metoderna och att man
              riskerar att gå utanför medicinskt kunnande och utanför lagen?
              Så ska vi inte ha det.
            </seg>
          </u>
          <u>
            <seg>
              Vi behöver både mer resurser och ett bättre fokus på att människor
              får vård i tid. Om människor får den vård de behöver minskar också
              behovet av sjukskrivningar.
            </seg>
          </u>
          <u>
            <seg>
              Det är många som väntar på vård och som inte får vård i tid.
              Att då säga att det bara är fel och kasta bort frågan tycker jag
              inte är bra.
            </seg>
          </u>
          <u>
            <seg>
              Vi behöver en kömiljard. Att förenkla och kalla det julklappar
              tror jag inte är bra – jag vet ju att tomten inte finns, så det
              är väldigt dumt att ha förhoppningar åt det hållet.
            </seg>
          </u>
          <u>
            <seg>
              Det som jag tror är den stora frågan, som jag har lyft fram flera
              gånger, är primärvården. Det är där vi måste se till att gå från
              ord till handling under denna mandatperiod. Vi måste se till att
              det blir något av det. Vi måste se till att det inte bara blir
              förhoppningar av delbetänkandet. Vi mås ­ te se till att vi gör
              något!
            </seg>
          </u>
          <u>
            <seg>
              Låt oss fatta beslut här i de delar som behövs och se till att
              det finns resurser så att man kan ställa om och kan anställa fler,
              för det behövs fler i laget. Vi måste också se till att man lyckas
              jobba hälsofrämjande. Det kan man inte med de resurser som finns
              i dag.
            </seg>
          </u>
          <u>
            <seg>
              Detta är min stora fråga för kommande mandatperiod.
            </seg>
          </u>
          <note type="speaker">
            Anf. 86 KARIN RÅGSJÖ (V) replik:
          </note>
          <u>
            <seg>
              Herr talman! När det gäller primärvården är jag helt inne på
              samma linje som Acko Ankarberg. Som du vet, Acko Ankarberg, var
              denna övergångsbudget helt fast i sin form, så att säga. Det är
              på det sättet en helt opolitiskt budget, som utgick från de ramverk
              som fanns tidigare.
            </seg>
          </u>
          <u>
            <seg>
              Herr talman! Angående kömiljarden frågar jag återigen Acko Ankarberg
              Johansson: Har ni förankrat detta med Läkarförbundet, Vårdförbundet
              och Kommunal? De var negativa, och vad jag vet tycker de fortfarande
              inte att detta är bra.
            </seg>
          </u>
          <u>
            <seg>
              Självklart tycker jag att patienter ska få vård i tid, men jag
              är mer tveksam till om kömiljarden kommer att hjälpa patienterna
              att få vård i tid och se till att personalen stannar kvar inom
              hälso- och sjukvården. Jag är också tveksam när det gäller de
              underträngningseffekter detta kan ha, som det hade tidigare. Hur
              har ni tänkt att det ska gå till?
            </seg>
          </u>
          <note type="speaker">
            Anf. 87 ACKO ANKARBERG JOHANSSON (KD) replik:
          </note>
          <u>
            <seg>
              Herr talman! Vi genomför tydliga och klara vallöften. Kristdemokraterna
              gick framåt, och vi har tydliggjort att vi tillhör de viktigaste
              när det gäller sjukvårdspolitik. Det innebär att svenska folket
              vill se kortare köer.
            </seg>
          </u>
          <u>
            <seg>
              Men när vi nu ska genomföra detta – vi sitter ju inte i regeringsställning
              i dag, utan vi är politiker i Sveriges riksdag som fattar beslut
              om vad pengar ska läggas på och var tyngdpunkten ska ligga – har
              vi skickat med att vi behöver arbeta fram det tillsammans med
              SKL och andra berörda för att hitta rätt form för det.
            </seg>
          </u>
          <u>
            <seg>
              Jag tror att professionen måste finnas med mycket mer framöver
              för att vi ska hitta de bästa metoderna. Då menar jag inte professionen
              på den höga nivån i landstingen utan den profession som faktiskt
              möter patienterna och som ser flödet av patienter varje dag och
              vet hur detta ska göras på bästa sätt. Sådant arbete vill vi se
              mer av nu när vi börjar det nya året med en bättre budget.
            </seg>
          </u>
          <u>
            <seg>
              Det är en övergångsbudget av en opolitisk regering, men eftersom
              vi är politiker tänkte vi ta oss friheten att också lägga fram
              politiska förslag.
            </seg>
          </u>
          <note>
            (Applåder)
          </note>
          <note type="speaker">
            Anf. 88 CAMILLA WALTERSSON GRÖNVALL (M):
          </note>
          <u>
            <seg>
              Herr talman! Jag vill börja med att yrka bifall till förslaget
              i betänkandet.
            </seg>
          </u>
          <u>
            <seg>
              Herr talman! Det är glädjande att kunna stå i talarstolen i kammaren
              i ett land som har en fantastiskt fin sjukvård. Medicinskt håller
              vi verkligen toppklass, och vi har medarbetare som gör ett fantastiskt
              jobb varje dag, 24 timmar om dygnet.
            </seg>
          </u>
          <u>
            <seg>
              Samtidigt har vi ganska stora utmaningar. Jag tänker naturligtvis
              framför allt på den situation som har eskalerat alltmer under
              den senaste mandatperioden, med fördubblade vårdköer och tredubblade
              köer till barn- och ungdomspsykiatrin. Därtill är kompetens- och
              personalförsörjningen hotad såväl inom vården som inom äldreomsorgen
              och socialtjänsten. Vi har brist på bland annat specialistsjuksköterskor,
              allmänläkare och patologer. Kontinuiteten fungerar inte, och det
              är till och med så allvarligt att patientsäkerheten stundtals
              är hotad.
            </seg>
          </u>
          <u>
            <seg>
              Dessutom ser det extremt olika ut beroende på var i landet man
              bor. Jag tycker att de regionala skillnaderna är oacceptabla.
              Vi ska ha en jämlik vård, och det ska inte vara så att den vård
              man får beror på var i landet man bor.
            </seg>
          </u>
          <u>
            <seg>
              Vi har en psykiatri som går på knäna, inte minst barn- och ungdomspsykiatrin.
              Våra barn och unga mår allt sämre, och resurser dit är viktiga
              att skjuta till.
            </seg>
          </u>
          <u>
            <seg>
              Det är dessutom så att den nationella cancerstrategin håller
              på att passera bästföredatum. Även där måste insatser göras.
            </seg>
          </u>
          <u>
            <seg>
              Digitaliseringen är ett annat område, och vi har också stora,
              övergripande frågor som långsiktig finansiering av vården och
              omsorgen som vi ska diskutera.
            </seg>
          </u>
          <u>
            <seg>
              Vi saknar verkligen inte utmaningar inom detta område. Därför
              är det väldigt glädjande att kunna säga att den budget som vi
              moderater tillsammans med Kristdemokraterna har lagt fram pekar
              på just dessa utmaningar.
            </seg>
          </u>
          <u>
            <seg>
              Vi vill bland annat stärka vårdens medarbetare. Denna fråga har
              ju diskuterats i replikskiftena, därför att dessa medarbetare
              bokstavligt talat är livsviktiga. Detta är någonting som vi hoppas
              kunna göra med en moderatledd regering på plats efter årsskiftet.
            </seg>
          </u>
          <u>
            <seg>
              Vi vill bland annat att det tas fram och genomförs en nationell
              samordning och strategi när det gäller långsiktig planering för
              att kunna säkerställa kompetens- och personalförsörjningen inom
              hälso- och sjukvården, vilket i dag saknas.
            </seg>
          </u>
          <u>
            <seg>
              En sådan strategi skulle innefatta frågor gällande administrativ
              börda, att stödja utvecklingen av digitala verktyg, att ställa
              krav på universitet och högskolor att bättre förbereda studenterna
              för yrkesarbete inom vården, att skapa möjligheter till bibehållen
              inkomst för sjuksköterskor som vidareutbildar sig till specialistsjuksköterskor,
              att se över möjligheterna att ta fram en modell i samarbete mellan
              stat och landsting eller regioner med möjligheter för vårdpersonal
              till vidareutbildning samt att kvalitetssäkra vården med bland
              annat generell tillståndsplikt – det vill säga både privat och
              offentlig vård – och uppföljning och utvärdering därtill.
            </seg>
          </u>
          <u>
            <seg>
              Vidare skulle en sådan strategi innefatta att införa särskilda
              straffskärpningsgrunder och skärpta straff när det gäller angrepp,
              hot och våld mot vårdpersonal. Detta är tyvärr ett växande problem.
            </seg>
          </u>
          <u>
            <seg>
              Dessa förslag är bara några av de åtgärder som vi vill vidta
              för att förbättra vårdens arbetsmiljö och personalens arbetsvillkor
              inom svensk hälso- och sjukvård.
            </seg>
          </u>
          <u>
            <seg>
              Herr talman! Vi har en övergångsregering, men vi har inte en
              övergångsriksdag. Det gör att vi moderater och kristdemokrater
              vill ta vårt ansvar och infria de vallöften som vi gav i fråga
              om att hantera de stora utmaningar vi har.
            </seg>
          </u>
          <u>
            <seg>
              Patienter, anhöriga och vårdens personal – detta håller ihop
              – kan inte vänta på att en ny regering kommer på plats. Utmaningarna
              är för stora.
            </seg>
          </u>
          <u>
            <seg>
              Vårdköerna har fördubblats på bara fyra år. Var dag väntar människor
              på sin lagstadgade vård. Var tionde minut får en människa i Sverige
              ett cancerbesked. Under hösten 2018 har över 2 600 vårdplatser
              hållits stängda, oftast på grund av att det saknas personal.
            </seg>
          </u>
          <u>
            <seg>
              För de växande vårdköerna bär Socialdemokraterna ett särskilt
              stort ansvar. Det var den S-ledda regeringen som i ett av sina
              första beslut avskaffade kömiljarden – en kömiljard som opolitiska
              myndigheter i analyser har konstaterat den viktiga effekten av.
            </seg>
          </u>
          <u>
            <seg>
              Herr talman! Patienten ska inte behöva stå vecka efter vecka,
              månad efter månad i kö för att få vård. Jag lider med alla dem
              som har fått ett cancerbesked och därefter inte fått sin livsnödvändiga
              vård i tid. Till exempel får knappt en av fem kvinnor med livmoderhalscancer
              vård i rätt tid. Den här utvecklingen är helt oacceptabel.
            </seg>
          </u>
          <u>
            <seg>
              Vi moderater vill därför återinföra och förstärka kömiljarden
              som tidigare halverade vårdköerna. Vi har kortat vårdköerna förr
              och ska göra det igen, för vi sätter patienten allra främst.
            </seg>
          </u>
          <u>
            <seg>
              Herr talman! Vi har en tydlig nationell hälso- och sjukvårdsagenda,
              och vi prioriterar följande reformer i den budget som vi nu har
              lagt fram:
            </seg>
          </u>
          <u>
            <seg>
              Herr talman! Sammanlagt innebär riksdagens beslut att utgiftsområde
              9 Hälsovård, sjukvård och social omsorg med denna borgerliga budget
              utvecklas med drygt 3 miljarder kronor. Merparten satsas på kortare
              väntetider för patienterna, bättre arbetsvillkor för vårdens medarbetare
              samt utbyggnad av den nära vården, för patienterna och vårdpersonalen
              kan inte vänta på en ny regering.
            </seg>
          </u>
          <u>
            <seg>
              Låt oss fatta beslut om konkreta reformer som gör vården mer
              tillgänglig och kortar köerna nu!
            </seg>
          </u>
          <note>
            (Applåder)
          </note>
          <note type="speaker">
            Anf. 89 KRISTINA NILSSON (S) replik:
          </note>
          <u>
            <seg>
              Herr talman! Jag tänker börja med att återvända till detta om
              cancerstrategin.
            </seg>
          </u>
          <u>
            <seg>
              Regeringen beslutade våren 2018, för inte så väldigt länge sedan,
              om inriktningen för cancervården. Det gjorde man efter att ha
              haft ett omfattande rådslag kring frågorna. De allra flesta tycktes
              vara överens om att det som behövs inte är en ny strategi och
              att sätta arbetet med framtagandet av den i fokus för cancerarbetet
              på nationell nivå, utan målsättningen är att förbättra vården
              för cancersjuka. Därför avvisar vi idén om en ny cancerstrategi.
            </seg>
          </u>
          <u>
            <seg>
              Det var egentligen inte detta som jag tänkte fråga Camilla Waltersson
              Grönvall om, herr talman, utan det var om en sak som sas i anförandet:
              Vi har så bråttom att genomföra och infria vallöften. Det är någonting
              som jag har full förståelse för, för det vill alla politiker göra.
              Men då tänker jag att om nu kömiljarden är en så stor lösning
              på vårdens utmaningar, hade det då inte varit bättre med två kömiljarder
              och att man inte hade sänkt skatten så mycket för mig och Camilla
              Waltersson Grönvall?
            </seg>
          </u>
          <u>
            <seg>
              Jag ställde en fråga i förra replikskiftet som jag inte fick
              något svar på: När kommer vi att börja kunna se effekterna av
              kömiljarden? Effekten av skattesänkningen tar vi del av genast
              efter årsskiftet. Jag är tveksam till om effekten av kömiljarden
              någonsin kommer.
            </seg>
          </u>
          <note type="speaker">
            Anf. 90 CAMILLA WALTERSSON GRÖNVALL (M) replik:
          </note>
          <u>
            <seg>
              Herr talman! Jag måste säga att det är häpnadsväckande att Socialdemokraternas
              främsta representant i denna debatt verkar vara helt ovetande
              om effekten av den tidigare kömiljarden.
            </seg>
          </u>
          <u>
            <seg>
              Jag hade tidigare under hösten en debatt med Kristina Nilssons
              kollega Dag Larsson, som har en lång och djup erfarenhet av landstingspolitik.
              När vi diskuterade kömiljarden tillstod han att vi nog behöver
              något slags kömiljard för att hantera det här men att den behöver
              förbättras och förändras. Det är rejält häpnadsväckande, herr
              talman, att jag nu måste upplysa Kristina Nilsson om att det inte
              är en kömiljard utan två kömiljarder vi föreslår första året,
              som sedan ska växlas upp till tre. Det är väldigt viktigt att
              läsa igenom dokumenten så att man vet vad man debatterar i kammaren.
              Det kan vara ett bra råd.
            </seg>
          </u>
          <u>
            <seg>
              Kömiljarderna kommer att se ut på ett annat sätt än vad de gjorde
              i första läget. Att påstå att effekten inte blev att antalet köande
              människor i vårdköer gick från 120 000 ned till drygt 50 000 genom
              utformningen av kömiljarden är en brist på respekt för fakta.
            </seg>
          </u>
          <u>
            <seg>
              Nu tar vi detta vidare, utvecklar det vidare och ser till att
              alla delar i vårdförloppen ska finnas med, att vi utökar detta
              till fler områden. Det handlar om att göra det som Socialdemokraterna
              har misslyckats med de senaste fyra åren, att beta av vårdköerna.
            </seg>
          </u>
          <u>
            <seg>
              Kristina Nilsson ! F inns det i ärlighetens namn någon plan från
              er sida på hur ni ska hantera den situation som återigen har uppkommit
              under socialdemokratiskt styre?
            </seg>
          </u>
          <note>
            (Applåder)
          </note>
          <note type="speaker">
            Anf. 91 KRISTINA NILSSON (S) replik:
          </note>
          <u>
            <seg>
              Herr talman! Jag ber om ursäkt för att jag sa kömiljarden i stället
              för kömiljarderna. Men jag fick inte svar på mina frågor, trots
              Camilla Waltersson Grönvalls ganska långa harang.
            </seg>
          </u>
          <u>
            <seg>
              Jag hade två frågor: När kommer vi att kunna se effekten av kömiljarderna?
              Och varför fanns det inte anledning att avvakta lite och använda
              en del av skattesänkningarna, som nu direkt efter årsskiftet tillfaller
              de rikaste människorna i samhället? Vore det inte klokt att använda
              lite av dem till att ytterligare stärka vården med en kömiljard
              eller kanske en professionsmiljard?
            </seg>
          </u>
          <note type="speaker">
            Anf. 92 CAMILLA WALTERSSON GRÖNVALL (M) replik:
          </note>
          <u>
            <seg>
              Herr talman! Jag tänker med all respekt inte lägga någon stor
              möda på att få socialdemokrater att förstå det som de egentligen
              har sett hända flera gånger, nämligen att när vi sänker skatten
              genererar det fler arbetstimmar och ger på det viset mer pengar
              till välfärd. Det motsatta sker om man höjer skatten på arbete
              för mycket.
            </seg>
          </u>
          <u>
            <seg>
              Det som är viktigt i sammanhanget är att kunna se till att människor
              får vård i tid. Effekten av kömiljarden blev tydlig ganska snabbt
              när den infördes senast. Med allt fler landsting som nu har ett
              alliansstyre hoppas jag att vi ska kunna se effekter av kömiljarderna
              ganska snart. Detta är ett vallöfte för oss moderater att leva
              upp till både här i riksdagen och ute i landet. Det kan Kristina
              Nilsson känna sig trygg i, för vi kommer att göra det som vi fick
              göra senast, städa upp efter era vårdköer.
            </seg>
          </u>
          <note>
            (Applåder)
          </note>
          <note type="speaker">
            Anf. 93 KARIN RÅGSJÖ (V) replik:
          </note>
          <u>
            <seg>
              Herr talman! Camilla Waltersson Grönvall talade i sitt anförande
              om opolitiska myndigheter. Jag vill veta vilka de politiska myndigheterna
              är, för då måste det ju finnas politiska myndigheter.
            </seg>
          </u>
          <u>
            <seg>
              Vårdanalys gjorde en utredning och analys av kömiljarderna. 55
              procent av verksamhetscheferna och linjecheferna inom hälso- och
              sjukvården ansåg att de absolut laddade för undanträngningseffekter.
              Hur ska dessa miljarder nu hanteras så att inte samma sak uppstår?
              Och hur ska dessa miljarder göra att personalen stannar kvar,
              får bättre arbetsförhållanden, bättre scheman och bättre arbetsmiljö?
              Det är nämligen precis det som behövs. Det var min ena fråga.
            </seg>
          </u>
          <u>
            <seg>
              Herr talman! Min andra fråga handlar om den så kallade fritidspengen,
              som nu återinförs. Vilken analys ligger bakom att barn som har
              försörjningsstöd ska ansöka om fritidspeng i stället för att vi
              har ett generellt bidrag till simskolor och annat? Vilken analys,
              kunskap och evidens vilar detta på?
            </seg>
          </u>
          <u>
            <seg>
              Det är mina små modesta frågor.
            </seg>
          </u>
          <note type="speaker">
            Anf. 94 CAMILLA WALTERSSON GRÖNVALL (M) replik:
          </note>
          <u>
            <seg>
              Herr talman! Jag tackar Karin Rågsjö för hennes små modesta frågor,
              något som präglar Karin Rågsjö. Det är alltid härligt att diskutera.
            </seg>
          </u>
          <u>
            <seg>
              Vad gäller politiska myndigheter underströk jag att det inte
              var en politiker som hade uttalat detta utan att det var myndigheter
              och oberoende som hade gjort analyser, och det tror jag att Karin
              Rågsjö förstod redan från början.
            </seg>
          </u>
          <u>
            <seg>
              Det är fascinerande att en sammanfattning av denna debatt inte
              är fokus på de egna politiska sakfrågorna och hur vi ska hantera
              sjukvårdens utmaningar utan en surt-sa-räven-om-rönnbären-diskussion.
              Låt mig påpeka att vi satsar drygt 3 miljarder mer än regeringen
              gör på att lösa sjukvårdens utmaningar.
            </seg>
          </u>
          <u>
            <seg>
              Vad det handlar om är att man ifrågasätter bland annat kömiljarden
              där vi har en konstaterad effekt. Låt mig upprepa: Att gå från
              120 000 människor i köer till drygt 50 000 – det kan väl Karin
              Rågsjö inte se som något annat än en framgång ? Hur ska man annars
              se på att 120 000 människor i vårdköer år 2006 var nere i drygt
              50 000 år 2014? Ingen politiker är nöjd förrän vi har noll och
              ingen i sjukvårdsköer, men effekten är konstaterad.
            </seg>
          </u>
          <u>
            <seg>
              Vad vi nu gör, och det har jag försökt att förklara så pedagogiskt
              jag bara kan, är att vi förbättrar och fördjupar kömiljarden och
              ser till att den omfattar fler delar och hanterar hela sjukvårdsförloppet.
              Detta fick en effekt under alliansregeringen, och det kommer det
              att få igen.
            </seg>
          </u>
          <u>
            <seg>
              Vilket ansvar och vilken idé har Karin Rågsjö för vad vi ska
              göra åt de skenande sjukvårdsköerna?
            </seg>
          </u>
          <note type="speaker">
            Anf. 95 KARIN RÅGSJÖ (V) replik:
          </note>
          <u>
            <seg>
              Herr talman! Camilla Waltersson Grönvall glömmer bort att Vänsterpartiet
              har ställt sig bakom övergångsbudgeten och valt att inte lägga
              fram egna förslag. Vi ville inte skapa mer kaos; det räckte, tyckte
              vi. Men det tyckte inte ni och KD, utan ni har drabbats av SD-ivern,
              alltså ju mer kaos, desto bättre för landet och landets medborgare.
            </seg>
          </u>
          <u>
            <seg>
              Jag vill självklart att patienterna värnas, men värnas de inom
              kömiljarden? Det är ert generalgrepp. År 2015 sa Läkarförbundet,
              Vårdförbundet, Kommunal och Vårdanalys att det var många verkschefer
              och sjukhuschefer som inte tyckte att det var bra. Köerna kortades,
              men vilka fick sitta på undantag? Var det de äldre och multisjuka?
              Det vet vi inte.
            </seg>
          </u>
          <u>
            <seg>
              Jag skulle nog ha laddat in mer pengar på välfärd än på skattesänkningar,
              om jag hade haft möjlighet.
            </seg>
          </u>
          <note type="speaker">
            Anf. 96 CAMILLA WALTERSSON GRÖNVALL (M) replik:
          </note>
          <u>
            <seg>
              Herr talman! Att säga att vi med nästan 3,2 miljarder ytterligare
              i satsning på sjukvården vill orsaka kaos är ganska respektlöst.
              Vår budget på detta har något som Karin Rågsjös parti borde haft
              större fokus på under förra mandatperioden, nämligen patienterna.
            </seg>
          </u>
          <u>
            <seg>
              Det handlar om att människor ska få rätt vård i rätt tid. Det
              handlar om gamla, multisjuka och kroniker. Det handlar om barn
              som i dag far illa i de BUP-köer som tredubblades under förra
              mandatperioden, med stöd av Karin Rågsjös Vänsterpartiet. Vi gör
              dessa stora satsningar just för att ta det ansvar som Karin Rågsjö
              och den rödgröna regeringen inte gjorde.
            </seg>
          </u>
          <note>
            (Applåder)
          </note>
          <note type="speaker">
            Anf. 97 ÅSA LINDHAGEN (MP) replik:
          </note>
          <u>
            <seg>
              Herr talman! Det är allt annat än att ta ansvar att lägga fram
              en budget på detta sätt i en svår tid i svensk politik och när
              vi har principer för en övergångsbudget. Nu går ni fram och slaktar
              miljö- och klimatarbetet, och historiens dom kommer att bli hård.
              Vi ansvarar också för mänskliga rättigheter i vårt utskott, och
              detta är ett tydligt hot mot barnens framtida rättigheter och
              hela vår civilisations existens.
            </seg>
          </u>
          <u>
            <seg>
              Det var inte det jag skulle tala om, och jag tycker inte om den
              delen av politiken när vi inte har fokus på det vi ska åstadkomma,
              dessutom i det läge vi befinner oss. Jag ska därför inte ägna
              mer tid åt detta, men så känner jag.
            </seg>
          </u>
          <u>
            <seg>
              Jag är ny i riksdagen och i utskottet, och jag tycker att socialtjänsten
              är för frånvarande i debatten. Jag skulle därför vilja lyfta in
              socialtjänsten. En stark skola och en stark socialtjänst är helt
              grundläggande för att skapa ett gott samhälle. För det förebyggande
              arbetet och inte minst för att skapa ett tryggt samhälle behöver
              vi en stark socialtjänst. Vi behöver det även för att tillgodose
              barns rättigheter enligt barnkonventionen.
            </seg>
          </u>
          <u>
            <seg>
              Vi gör inte tillräckligt mycket för barn i utsatthet i dag. Socialsekreterare
              sliter varje dag för att på olika sätt ge stöd till barn som far
              illa, men vi behöver ta ett större politiskt ansvar i dessa frågor.
            </seg>
          </u>
          <u>
            <seg>
              Herr talman! Låt mig därför fråga Camilla Waltersson Grönvall:
              Vad vill Moderaterna göra för att ge bättre stöd till barn i utsatthet?
            </seg>
          </u>
          <note type="speaker">
            Anf. 98 CAMILLA WALTERSSON GRÖNVALL (M) replik:
          </note>
          <u>
            <seg>
              Herr talman! Jag tackar Åsa Lindhagen för frågan.
            </seg>
          </u>
          <u>
            <seg>
              Även jag tycker att debatten ska fokusera på det ansvarsområde
              som socialutskottet har att hantera, och klimatområdet finns ju
              inte där – även om vi lägger mer på det i denna budget än vad
              Åsa Lindhagens regering gjorde.
            </seg>
          </u>
          <u>
            <seg>
              Under hela min politiska gärning har jag haft stort fokus på
              barn. Därför lyfte jag nu senast i socialutskottet upp att vi
              bör arbeta mindre i stuprör och försöka hitta gemensamma vägar
              för bland annat utbildningsutskottet och socialutskottet att arbeta
              tillsammans med just barn i fokus.
            </seg>
          </u>
          <u>
            <seg>
              Vi vet att icke godkända skolresultat och utanförskap hänger
              ihop och att det då är socialtjänsten som tar vid. Jag ser fram
              emot att hitta nya vägar för att arbeta med dessa frågor. Jag
              har personligen förhoppningar om att Margareta Winbergs utredning
              kommer att ha ny bärighet på detta. Jag välkomnar därför framtida
              diskussioner och instämmer i att dessa frågor behöver lyftas upp.
            </seg>
          </u>
          <note type="speaker">
            Anf. 99 ÅSA LINDHAGEN (MP) replik:
          </note>
          <u>
            <seg>
              Fru talman! Människors upprördhet när de läser i medierna att
              social ­ tjänsten inte har agerat är förståelig. Men det som sällan
              står i medierna är att socialtjänsten kan ha försökt att nå familjen
              och barnen med stödinsat ­ ser under en lång tid men att föräldrarna
              avsagt sig kontakt. Då kan social ­ tjänsten först agera när barnet
              far så pass illa att det finns lagstöd för tvångsinsatser. Barnet
              tillåts alltså att må allt sämre tills situationen är så svår
              att socialtjänsten till sist har lagstöd för att ta till tvång.
            </seg>
          </u>
          <u>
            <seg>
              Det här är en fråga som jag tycker att vi behöver prata mycket
              mer om. I olika rapporter har vi svart på vitt att vissa barn
              inte får hjälp på grund av att föräldrarna, som generellt förstås
              vill det som är bäst för deras barn, har gjort bedömningen att
              de ska tacka nej till insatser. Vad gör vi med de barnen? Hur
              ska vi hjälpa de barnen på ett bättre sätt? Hur kan vi förbättra
              uppföljningen av barn som far illa? Där finns det väldigt mycket
              att göra.
            </seg>
          </u>
          <note type="speaker">
            Anf. 100 CAMILLA WALTERSSON GRÖNVALL (M) replik:
          </note>
          <u>
            <seg>
              Fru talman! Det här är naturligtvis oerhört angelägna frågor
              att diskutera. Vi behöver ha betydligt mer samverkan mellan de
              olika förvaltningarna i kommunerna, men också koppla ihop det
              med region och landsting och kanske även statliga insatser beroende
              på var i detta vi befinner oss. Jag har många års erfarenhet från
              en kommunal utbildningsnämnd. Vi arbetade på ett sådant sätt att
              vi utvecklade familjecentraler för att tidigt kunna hitta stöd
              och upptäcka barn i behov av stöd. Det handlar om att hitta samverkan
              mellan till exempel BVC, MVC och skolan. Jag ser att vi i dag
              ofta tappar barnen vid exempelvis övergången till elevhälsan.
              Jag ser fram emot många spännande diskussioner när det gäller
              det området och de betänkandena, för det här är väldigt angelägna
              frågor.
            </seg>
          </u>
          <note type="speaker">
            Anf. 101 MAJ KARLSSON (V):
          </note>
          <u>
            <seg>
              Fru talman! Om det finns något som jag har riktigt svårt för
              när det kommer till politik är det när man använder människors
              förtroende till att syssla med hipphipp och trolleritrick. Politikens
              värsta sida är när den gynnar de allra rikaste och dessutom är
              helt oseriös och direkt oproffsig. Något bättre exempel på det
              går väl knappast att hitta än den fars vi ser utspela sig just
              nu med en budgetreservation som till och med borde få varenda
              högermänniska att rodna.
            </seg>
          </u>
          <u>
            <seg>
              I tio år, fru talman, har vi i Vänsterpartiet tillsammans med
              funktionshindersrörelsen drivit en kamp i det här landet för att
              säkra allas vår trygghet och för att garantera vår rätt att leva
              ett liv som andra oavsett funktionalitet. Den senaste mandatperioden
              har det handlat om ett regelrätt krig om människors rätt till
              sina liv, ett krig där närmare 2 000 personer fått betala ett
              pris så högt att det för de flesta inte ens går att föreställa
              sig vilket öde de gått till mötes. Den attack som utförts mot
              den personliga assistansen de senaste åren saknar faktiskt motstycke.
            </seg>
          </u>
          <u>
            <seg>
              Vilka som har varit våra vänner och fiender under den här striden
              har varierat beroende på vilka som suttit vid makten. Under förra
              mandatperio ­ den stod jag skrämmande många gånger i just den
              här talarstolen och skrek mig hes åt Socialdemokraternas och Miljöpartiets
              obarmhärtiga politik. Med ett stort mått av skam tvingades jag
              alliera mig med delar av den blå sidan. Bland annat har Kristdemokraterna
              med stora ord visat sitt engage ­ mang för assistansen.
            </seg>
          </u>
          <u>
            <seg>
              Men nu är jag rädd att det bara var just stora ord. I samma sekund
              som de gick arm i arm med Moderaterna och Sverigedemokraterna
              släppte de snabbt taget om delar av sina ideal. Med ljusets hastighet
              försvann en himla massa pengar som utlovats till assistansen och
              som nu i stället ersätts med skattesänkningar. Döm om min förvåning
              när det trots det låter som att de i själva verket har gjort stora
              insatser för LSS. De hävdar det efter ­ som de i sin budgettext,
              som presenterades i utskottet i tisdags, yrkat på en skyndsam
              lagändring om sondmatning och andning som grundläggande behov.
            </seg>
          </u>
          <u>
            <seg>
              Problemet är att detta redan var igång. I socialutskottet hade
              vi redan ingått en överenskommelse med just den lydelsen. Det
              var ett infriande av ett löfte från samtliga partier. Under valrörelsens
              sista minut hade man kommit till insikt om att något faktiskt
              behövde göras. Det var ett samarbete för att vi äntligen gemensamt
              skulle påbörja vägen till att säkra LSS och inleda det partiövergripande
              arbete som är helt nödvändigt för att vi på allvar ska rädda vår
              rättighetslagstiftning.
            </seg>
          </u>
          <u>
            <seg>
              Fru talman! Efter fyra år av höga toner från Kristdemokraterna
              i den här kammaren undrar jag om det här är det de menade när
              de sa att de ville rädda LSS: en spottstyver av de pengar man
              utlovat, en lagändring som vi redan var överens om och kanske
              faktiskt också ganska lite respekt för övergripande samarbete.
            </seg>
          </u>
          <u>
            <seg>
              Så är det nämligen inte för oss. Precis som vi skriver i vår
              skrivelse tillsammans med S och MP finns det fler steg som hade
              krävts för att verkligen säkra LSS. Vad det betyder för S och
              MP får väl tiden utvisa. Men för oss betyder det att ingen ska
              säga sig ha räddat assistansen förrän vi har återställt lagstiftningen
              till dess grundintention. Att justera för sondmatning och andning
              är för all del ett mycket viktigt steg som vi är helt överens
              om att genomföra, men grundproblemet kvarstår. För att säkra LSS
              på riktigt måste lagen justeras efter alla de domar som fallit
              från 2009 och fram till i dag. Det finns inte en chans att vi
              kommer att nöja oss innan det har blivit verklighet.
            </seg>
          </u>
          <u>
            <seg>
              Nej, i extremhögerns Sverige räddas verkligen inte de som berörs
              av LSS. Där blir var och en av oss som inte är född med silversked
              i mun och som någon gång drabbas av livets nyck dömd till klassamhällets
              tyranni. Där dras vi isär i stället för att hålla ihop, och där
              är vår trygghet i grunden hotad. På grund av Kristdemokraterna,
              Moderaterna och Sverigedemokraterna har vi nu en budget som inte
              kan ses som något annat än rent och skärt klassförakt. Det är
              en politik som fyller de redan rikas kistor på bekostnad av välfärden,
              kulturen, feminismen, antirasismen och klimatet. Här ser ni resultatet
              av att vår tids mest reaktionära och konservativa krafter får
              luft.
            </seg>
          </u>
          <u>
            <seg>
              Det är luft som vi kommer att göra allt som står i vår makt för
              att suga ur dem. Vi i Vänsterpartiet kommer att motarbeta varje
              steg som de tar för att rasera vårt land och som hotar vår gemensamma
              trygghet. För oss är löftet om ett jämlikt Sverige där varje människa
              ska ha rätt att leva ett tryggt liv med självbestämmande och egenmakt
              mycket mer än tomma ord. För oss är det vårt själva fundament.
            </seg>
          </u>
          <u>
            <seg>
              När vi kommer tillbaka från vår ledighet kommer vi att stå här
              fullt redo att fortsätta kämpa för LSS och att möta er i en regelrätt
              klasskamp. Det kan ni vara helt säkra på.
            </seg>
          </u>
          <note>
            (Applåder)
          </note>
          <note type="speaker">
            Anf. 102 ACKO ANKARBERG JOHANSSON (KD) replik:
          </note>
          <u>
            <seg>
              Fru talman! Jag är tacksam för de frågor som Maj Karlsson ställer.
              Det är bara en liten del som vi kan rätta till nu. Den är inte
              obetydlig, eftersom den berör så många människor. Men som jag
              sa är det mycket mer vi behöver göra för att detta ska bli den
              frihetsreform som det var tänkt och som det har fungerat som under
              en tid.
            </seg>
          </u>
          <u>
            <seg>
              Det fungerar inte att å ena sidan säga att det är eländigt att
              vi har lyft fram ett antal saker i en budgetreservation men å
              andra sidan säga att vi borde ha lagt in fler. Jag hade gärna
              gjort en hel budget. Jag hade gärna tagit hela Kristdemokraternas
              budget och gjort den till hela kammarens. Men det fanns det inte
              stöd för. Vi har plockat ut några delar där vi hittade samsyn
              med Moderaterna. De förslagen genomför vi. Det är ett fåtal förslag
              i förhållande till hela budgeten.
            </seg>
          </u>
          <u>
            <seg>
              Jag ser fram emot att få återkomma. Inte minst vi har lyft fram
              att schablonbeloppet behöver höjas. Det har legat efter ett bra
              tag, vilket har gjort att villkoren försämrats betydligt. När
              vi i dag vet att assistansen är ett stort yrke för många människor
              samtidigt som genomströmningen är stor finns det skäl att se över
              schablonbeloppet och höja det för att säkerställa en bättre arbetsmiljö
              och mer långsiktiga arbetsvillkor.
            </seg>
          </u>
          <u>
            <seg>
              Tro inte annat än att vi tänker återkomma! Det är också därför
              skrivningarna om ett ökat statligt ansvar finns med i vår gemensamma
              budgettext. Men att inte gå längre nu utan göra de förändringar
              som vi kan göra i närtid tyckte vi var angeläget. Jag är glad
              över att även du tycker att det är viktigt att vi får det gjort.
              Sedan tar vi resten efter jul, och så får vi återkomma.
            </seg>
          </u>
          <u>
            <seg>
              Kom ihåg: Vi kan ta julledigt, men för alla dem som är beroende
              av assistans blir det många dagar då de inte får den hjälp de
              behöver. Jag är glad att vi har en samsyn om detta.
            </seg>
          </u>
          <note>
            (Applåder)
          </note>
          <note type="speaker">
            Anf. 103 MAJ KARLSSON (V) replik:
          </note>
          <u>
            <seg>
              Fru talman! Acko Ankarberg Johansson! Jag måste börja med att
              säga att jag har mycket stor respekt för det arbete som KD genomförde
              under förra mandatperioden med Emma Henriksson i spetsen. Det
              har varit till stor hjälp.
            </seg>
          </u>
          <u>
            <seg>
              Det som jag har svårt att förstå är varför ni inte kunde gå hela
              vägen när ni ändå krumbuktade lite med budgeten. Det är det jag
              vill lyfta fram i den här debatten. Varför tog ni inte ett helhetsgrepp
              och såg till att vi gick tillbaka till grundintentionen med lagstiftningen?
              Ni hade all möjlighet att göra det.
            </seg>
          </u>
          <u>
            <seg>
              Som jag förstår det ville ni satsa 1,6 miljarder. Jag tror att
              det blev en satsning på 350 miljoner. Ni har med en lagändring
              som vi i utskottet redan är överens om. Den är jätteviktig och
              är absolut inte att förringa på något sätt. Men trots allt är
              det mer som krävs.
            </seg>
          </u>
          <u>
            <seg>
              Vad jag är rädd och r iktigt oroad för är att om ni, g ud förbjude,
              skulle komma till makten tillsammans med Moderaterna kommer vi
              inte att komma längre än så här. Det är min oro. Det är vad jag
              ger uttryck för i dag. Det är ändå så att det är Moderaterna som
              har varit bromsklossen tidigare mandatperiod.
            </seg>
          </u>
          <note type="speaker">
            Anf. 104 ACKO ANKARBERG JOHANSSON (KD) replik:
          </note>
          <u>
            <seg>
              Fru talman! När Maj Karlsson hade sitt första anförande var det
              uppenbart att det varit problem att få den rödgröna regeringen
              att fatta nödvändiga beslut. Jag kan konstatera att oviljan att
              förbättra assistansen har funnits på många håll. Samtidigt har
              det funnits en del svårigheter i hur man ska göra det.
            </seg>
          </u>
          <u>
            <seg>
              Jag tror att Vänsterpartiet och Kristdemokraterna inte har helt
              lika förslag. Det vi hade med var att se till att återupprätta
              assistansen genom att höja schablonbeloppet så att vi får bättre
              arbetsvillkor. Men det var inte det om du säger nu om att förbehållslöst
              återgå till 2009 års villkor. Det behöver vi i så fall analysera
              mycket mer för att förstå innebörden och konsekvensen av.
            </seg>
          </u>
          <u>
            <seg>
              Vi hade inte ett förslag framme att återgå till 2009 års villkor.
              Vi hade förslag om att höja schablonbeloppet och att förbättra
              vad gäller andningshjälp och sondmatning. Nu kan vi ta det första
              steget, och jag är glad för det. Men jag vill göra mycket mer
              framöver.
            </seg>
          </u>
          <u>
            <seg>
              Det handlar om att ta de steg som är möjliga i stället för att
              stå kvar i ett hörn och vara arg för att alla andra gör någonting.
              Jag är beredd att göra mycket för att kunna åstadkomma en förändring.
              Detta är en god förändring.
            </seg>
          </u>
          <note type="speaker">
            Anf. 105 MAJ KARLSSON (V) replik:
          </note>
          <u>
            <seg>
              Fru talman! Jag är väldigt glad över att vi har en samsyn om
              att det krävs ett samarbete. Jag delar din synpunkt. Det har varit
              två bromsklossar under tre mandatperioder. Det är S och MP.
            </seg>
          </u>
          <u>
            <seg>
              Det är just därför jag anser att det är så viktigt att vi i de
              partier som har stridit för den här frågan men som är mindre ser
              till att sätta väldigt stor press på de större partierna så att
              vi kommer fram.
            </seg>
          </u>
          <u>
            <seg>
              Jag vet att det som krävs är att vi återgår till grundintentionen.
              Det är bra med de små förändringarna. Men vi måste till med den
              stora förändringen. Vi måste säkra rättighetslagstiftningen, och
              då måste vi gå tillbaka till grundintentionen. Jag välkomnar varje
              steg framåt. Men jag vill ha en reell förändring.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 7 Arbetsmarknad och arbetsliv
          </note>
          <note>
            Arbetsmarknadsutskottets betänkande 2018/19:AU2
          </note>
          <note>
            Utgiftsområde 14 Arbetsmarknad och arbetsliv (prop. 2018/19:1
            delvis)
          </note>
          <note>
            föredrogs.
          </note>
          <note type="speaker">
            Anf. 106 ANNA JOHANSSON (S):
          </note>
          <u>
            <seg>
              Fru talman! De debatter som förs i kammaren i dessa dagar sker
              i en väldigt annorlunda politisk situation. Det har aldrig hänt
              förut att en ny regering fortfarande inte tillträtt hundra dagar
              efter ett val.
            </seg>
          </u>
          <u>
            <seg>
              Det har inte heller tidigare hänt att en riksdagsmajoritet röstat
              bort en sittande regering utan att ha en färdig plan för vad som
              ska hända sedan. Och det är första gången som Sveriges riksdag
              tar ställning till en övergångsbudget.
            </seg>
          </u>
          <u>
            <seg>
              Att det inte hänt förut är dock inte detsamma som att det inte
              kan hända igen. Hur vi agerar i situationen kan mycket väl skapa
              praxis för framtiden. Det har varit vägledande för hur vi socialdemokrater
              har valt att hantera den här processen såväl i Regeringskansliet
              som här i riksdagen.
            </seg>
          </u>
          <u>
            <seg>
              När statsministern röstades bort fick vi en övergångsregering
              som administrerar i enlighet med regeringsformens bestämmelser.
              Den kan inte ta politiska initiativ, den kan inte avgå och den
              kan inte utlysa nyval.
            </seg>
          </u>
          <u>
            <seg>
              Däremot måste den lägga fram en budget till riksdagen inom en
              fastslagen tidsram. Därför förhandlades det mellan de flesta av
              riksdagens partier fram principer för hur en övergångsbudget skulle
              se ut, vad den bör innehålla och inte bör innehålla. Den budgetproposition
              som lades fram följer de överenskomna principerna och var alltså
              inte en partipolitisk produkt utan ett dokument som skulle ge
              en kommande regering de bästa förutsättningarna att lägga fram
              en ändringsbudget med en tydlig politisk inriktning.
            </seg>
          </u>
          <u>
            <seg>
              Vår uppfattning är att det borde ligga i allas intresse att sätta
              en praxis som innebär att en övergångsbudget accepteras av riksdagen
              och att en tillträdande regering därmed får det avgörande inflytandet
              över statsbudgeten.
            </seg>
          </u>
          <u>
            <seg>
              Därför är det beklagligt att andra partier valde att lägga fram
              egna budgetmotioner – och dessutom rösta igenom dem i kammaren
              – i detta mycket ovanliga läge. Det är naturligtvis helt sant
              att reformer behövs. Men karaktären på en partimotion gör att
              det inte är den bästa formen för att styra landet, vilket de senaste
              veckorna har visat med all önskvärd tydlighet.
            </seg>
          </u>
          <u>
            <seg>
              Den förvirrade process vi nu fått bevittna lever knappast upp
              till epitet som ansvarsfull eller sansad, och jag hoppas att det
              inte kommer att upphöjas till praxis. Såväl medborgare som myndigheter
              har rätt att förvänta sig mer än så här av riksdagens partier.
            </seg>
          </u>
          <u>
            <seg>
              Fru talman! Vi befinner oss i en situation där sysselsättningen
              är den högsta som någonsin uppmätts i ett EU-land, arbetskraftsdeltagandet
              ökar och även långtidsarbetslösheten har minskat. Inte minst glädjande
              är det att utlandsfödda kvinnor i allt högre utsträckning ingår
              i arbetskraften och att tiden det tar för en nyanländ att etablera
              sig på arbetsmarknaden i det närmaste har halverats de senaste
              åren.
            </seg>
          </u>
          <u>
            <seg>
              Samtidigt står en stor grupp människor utanför arbetsmarknaden,
              trots att en överväldigande majoritet av arbetsgivarna uppger
              att deras största problem är att de har svårt att rekrytera den
              kompetens de behöver. Lösningen på missmatchningen är insatser
              för att rusta de arbetslösa så att de får den kompetens som näringsliv
              och offentlig sektor behöver.
            </seg>
          </u>
          <u>
            <seg>
              För detta behövs utbildning men också en aktiv arbetsmarknadspolitik.
              Ca 75 procent av dem som i dag är inskrivna på Arbetsförmedlingen
              hör till grupper som har svårare att få ett jobb. Det talar för
              att behovet av insatser ökat snarare än minskat. I en tid då allt
              fler bedömer att vi snart kommer att gå in i en sämre konjunktur
              förefaller kraftiga nedskärningar på arbetsmarknadspolitiken som
              än mer kortsiktigt och ansvarslöst.
            </seg>
          </u>
          <u>
            <seg>
              Målet för Moderaterna är att lägga ned Arbetsförmedlingen och
              ersätta den med privata företag. Men erfarenheterna av marknadsexperiment
              inom arbetsmarknadsområdet imponerar inte. Vi är nog många som
              minns etableringslotsarna. Men även färska undersökningar visar
              att privat arbetsförmedling inte är effektivare än offentlig.
            </seg>
          </u>
          <u>
            <seg>
              Inte bara Arbetsförmedlingens förvaltningsanslag utan också anslagen
              för åtgärder skärs ned kraftigt i M-KD-budgeten. I realiteten
              väntar totalstopp för nya deltagare till beredskapsjobb och extratjänster.
              De inträdesjobb, alltså jobb med 30 procents lägre löner än enligt
              gällande kollektivavtal, som högern vurmar så för och skriver
              om i sina motioner, finns det i dag inget lagstöd för utöver att
              de medför andra stora problem.
            </seg>
          </u>
          <u>
            <seg>
              Om Moderaternas och Kristdemokraternas SD-stödda motion blir
              verklighet riskerar resultatet att bli ökad långtidsarbetslöshet
              och kraftigt ökade kostnader för försörjningsstöd i kommunerna.
              Det är precis tvärt ­ emot den önskade utvecklingen.
            </seg>
          </u>
          <u>
            <seg>
              Vi socialdemokrater har valt att inte lägga fram vår politik
              på det här området i form av en motion, eftersom vi anser att
              övergångsbudgeten borde ha röstats igenom. I ett senare skede
              kommer vi självklart att återkomma, förhoppningsvis i form av
              en budgetproposition och i annat fall som en partimotion och redogöra
              för våra politiska visioner och förslag som rör arbetsmarknad
              och arbetsliv.
            </seg>
          </u>
          <u>
            <seg>
              Då vi inte står bakom det rambeslut som är taget avstår vi från
              att delta i beslutet om anslagsfördelningen inom utgiftsområdet
              och hänvisar till det gemensamma särskilda yttrandet från S, V
              och MP.
            </seg>
          </u>
          <note>
            (Applåder)
          </note>
          <note type="speaker">
            Anf. 107 MAGNUS PERSSON (SD):
          </note>
          <u>
            <seg>
              Fru talman! Den klara linjen i Sverigedemokraternas politik grundar
              sig på och syftar till att medborgarna ska få ökad trygghet och
              välfärd.
            </seg>
          </u>
          <u>
            <seg>
              När det kommer till utgiftsområde 14 Arbetsmarknad och arbetsliv
              innebär det att vi vill göra rejäla reformer för att uppnå ett
              läge där löntagarnas trygghet prioriteras samtidigt som man skapar
              goda förutsättningar för ett bra företagsklimat.
            </seg>
          </u>
          <u>
            <seg>
              Till skillnad från många andra partier i denna kammare håller
              vi sverigedemokrater fast vid kärnan i vår politik: trygghet och
              konkurrenskraft. Det innebär att de satsningar som vi gör inom
              utgiftsområdet inte är något nytt utan något vi har debatterat
              i den här kammaren flera gånger förut: Vi måste möjliggöra att
              arbetssökande kommer i reguljära anställningar, och vi måste se
              till att arbetsplatserna är trygga och präglas av en bra arbetsmiljö.
              För att uppnå detta vill vi bland annat i samarbete med arbetsmarknadens
              parter sjösätta ett förslag om lärlingsanställningar kompletterade
              med studier.
            </seg>
          </u>
          <u>
            <seg>
              När det gäller arbetsmiljön vill vi i vanlig ordning satsa mer
              resurser på Arbetsmiljöverket och på Myndigheten för arbetsmiljökunskap.
              Detta vill vi göra då vi i dag vet att det behövs fler kontroller
              på våra arbetsplatser men också för att vi vill se över och utöka
              Arbetsmiljöverkets uppdrag, framför allt gällande arbetet med
              skyddsombud. Det kanske är dags att hitta andra vägar när det
              gäller regionala skyddsombud och inte ge facket veto.
            </seg>
          </u>
          <u>
            <seg>
              Myndigheten för arbetsmiljökunskap får mer resurser för att öka
              forskningen kring arbetsmiljörelaterade frågor. För att uppnå
              ökad trygghet för löntagarna vill vi höja a-kassan samt förstatliga
              den så att fler kan få del av den.
            </seg>
          </u>
          <u>
            <seg>
              Funktionsnedsättning ska inte vara ett hinder för att skaffa
              sig sysselsättning. Därför höjer vi även anslagen till Samhall.
            </seg>
          </u>
          <u>
            <seg>
              Fru talman! Varje individ har rätt till stöd och åtgärder för
              att komma in på den reguljära arbetsmarknaden. Det är ett uppdrag
              som i dag ägs av Arbetsförmedlingen. Myndigheten har tyvärr under
              lång tid präglats av lågt förtroende hos både arbetssökande, företag
              och allmänhet. Resultat i form av reguljära anställningar har
              uteblivit. I stället ser vi en uppsjö av dyra, verkningslösa åtgärder.
            </seg>
          </u>
          <u>
            <seg>
              För att öka servicen till de arbetssökande ser vi i dag ingen
              annan väg att gå än att avveckla Arbetsförmedlingen i dess nuvarande
              form. Det handlar alltså inte om att lägga ned Arbetsförmedlingen,
              utan det handlar om att avveckla den i dess nuvarande form. Vi
              ser det inte som försvarbart att en myndighet med så låga resultat
              tillåts fortsätta att ansvara för stödet till de arbetssökande.
              Det är inte heller försvarbart att använda 80 miljarder årligen
              för att finansiera denna myndighet.
            </seg>
          </u>
          <u>
            <seg>
              Detta är vägen framåt för att öka löntagarnas trygghet: ekonomisk
              trygghet vid arbetslöshet, ökat och förbättrat stöd för återgång
              till den reguljära arbetsmarknaden och trygga arbetsplatser.
            </seg>
          </u>
          <u>
            <seg>
              Det här är kärnan i Sverigedemokraternas arbetsmarknadspolitik.
              Då våra ramar överstiger utskottets avstår vi från att delta i
              beslutet, fru talman, och har inkommit med ett särskilt yttrande.
            </seg>
          </u>
          <u>
            <seg>
              Jag vill nämna några ord om debattklimatet i den här kammaren.
              Jag rannsakade mig själv efter gårdagens debatt och frågade mig
              om jag skulle kunna sjunka ned till samma nivå som vissa partier
              gjorde i går när de betedde sig ganska hänsynslöst här i kammaren.
              Men jag kom fram till att jag inte kan göra det, för min respekt
              för demokratin och denna kammare är för stor. Jag kommer inte
              att sänka mig till den nivån.
            </seg>
          </u>
          <u>
            <seg>
              Jag vill önska er en god jul och ett gott nytt år – framför allt
              till vår utomordentliga personal i utskottet.
            </seg>
          </u>
          <note type="speaker">
            Anf. 108 MARTIN ÅDAHL (C) replik:
          </note>
          <u>
            <seg>
              Fru talman! Jag har en fråga riktad till Magnus Persson från
              Sverigedemokraterna apropå de besparingar som även ni har i arbetsmarknadspolitiken.
              Jag ställde frågan även i den tidigare deba tten om utgiftsområde
              13.
            </seg>
          </u>
          <u>
            <seg>
              Det som skiljer er från de andra partierna är att när ni tar
              bort personer från olika åtgärder upphör de att existera i den
              ekonomiska verkligheten. Nästan alla andra partier – innefattande
              vårt eget och även M och KD i den budget som nu antas av riksdagen
              – har ordentliga beräkningar. Man tänker sig att en andel hamnar
              i försörjningsstöd och en annan i något annat. Det är ett normalt
              sätt att tänka, för även om man vill att alla ska få jobb direkt
              eller eventuellt försvinna är det ju inte så i verkligheten. De
              här personerna måste ha någon form av försörjning.
            </seg>
          </u>
          <u>
            <seg>
              Jag undrar när Sverigedemokraterna kommer att rätta till dessa
              miljardhål i sin budget.
            </seg>
          </u>
          <note type="speaker">
            Anf. 109 MAGNUS PERSSON (SD) replik:
          </note>
          <u>
            <seg>
              Fru talman! Jag förstår inte riktigt vad Martin Ådahl menar,
              för vi har full täckning i vår budget. RUT har räknat på den.
              Anser Martin Ådahl att riksdagens utredningstjänst inte är trovärdig?
              Du ställde ju samma fråga i går.
            </seg>
          </u>
          <u>
            <seg>
              Vi har till exempel anslag för kommunerna, och vi har anslag
              för vidareutbildning. Allting finns i vår budget. Om Martin Ådahl
              tar sig tid att läsa den kommer han att se det.
            </seg>
          </u>
          <u>
            <seg>
              Det var bra att Martin Ådahl begärde replik, för när man tittar
              på Centerns så kallade budgetmotion ser man att den är ganska
              tom och innehållslös. Man vill bli av med flaskhalsar, men det
              står inget skrivet om hur man vill bli av med dem. Martin Ådahl
              får gärna passa på att svara på den frågan nu när han står här
              i talarstolen.
            </seg>
          </u>
          <note type="speaker">
            Anf. 110 MARTIN ÅDAHL (C) replik:
          </note>
          <u>
            <seg>
              Fru talman! Vi har varit tydliga med att praxis tyvärr inte har
              följts i denna budgetprocess. Det har varit stora problem med
              hur hanteringen av hela budgeten har varit för en regering. Därför
              har vi mycket medvetet presenterat en minimalistisk budgetmotion.
              Du kanske inte har läst den. Men vi har tidigare haft 200 sidors
              budgetmotioner med gott om fotnoter och referenser till RUT. Det
              är detta jag återkommer till.
            </seg>
          </u>
          <u>
            <seg>
              Ja, jag har faktiskt läst er budgetmotion, och jag har läst fotnoterna
              från RUT. Och jag har faktiskt konstaterat att ni till skillnad
              från alla andra tyvärr inte har någon vidarehänvisning när det
              gäller vart de här personerna ska ta vägen. Ni har inte heller
              några riktiga beräkningar. Det är också det som gör att ni har
              mycket mer pengar än någon annan: Ni hittar på dem – om man får
              använda det uttrycket. Förlåt, fru talman!
            </seg>
          </u>
          <u>
            <seg>
              Jag ställer fortfarande frågan till Magnus Persson: Var någonstans
              i fotnoterna som RUT har tagit fram står det vart folk har tagit
              vägen? Kan han förklara det?
            </seg>
          </u>
          <note type="speaker">
            Anf. 111 MAGNUS PERSSON (SD) replik:
          </note>
          <u>
            <seg>
              Fru talman! Jag har svarat Martin Ådahl på detta. Han kan läsa
              dokumentet, för där står klart och tydligt vilka satsningar vi
              har. Jag behöver inte stå här och rabbla upp siffra på siffra,
              för jag antar att han både kan räkna och läsa. Jag ser inga problem
              med detta.
            </seg>
          </u>
          <u>
            <seg>
              Men jag ser problem med den lättvindiga text som Centerpartiet
              har. Man skyller på och hänvisar till praxis, men praxis gäller
              visst lite när det passar. Det är ganska beklämmande. Man kan
              tro att ni har suttit vid Stureplan över en caffelatte och författat
              ett dokument. Det är mycket tal om servettbudgetar och dylikt
              här, och det här är inget som imponerar på mig.
            </seg>
          </u>
          <note type="speaker">
            Anf. 112 MARTIN ÅDAHL (C):
          </note>
          <u>
            <seg>
              Fru talman! Jag hoppas att vi kan hålla ett gott debattklimat
              framöver.
            </seg>
          </u>
          <u>
            <seg>
              Först vill jag säga det som alla vet: Eftersom ramarna i vårt
              förslag har fallit deltar vi inte i beslutet utan hänvisar till
              vårt särskilda yttrande. Vi vill egentligen inte ha det här sättet
              att göra en budget på i Sverige. Det ska en regering göra.
            </seg>
          </u>
          <u>
            <seg>
              Låt mig apropå det viktiga utgiftsområde vi nu debatterar inleda
              med ett litet citat: ”Det var den allra bästa av tider och det
              var den allra värsta. Det var visdomens tid, det var oförnuftets
              tid.” Detta är den klassiska inledningen på Två städer av Charles
              Dickens. Men det skulle också kunna vara en inledning på en beskrivning
              av den svenska arbetsmarknaden i dag.
            </seg>
          </u>
          <u>
            <seg>
              Å ena sidan är vi nu precis över krönet på den internationella
              högkonjunkturen. Exportindustrin går på högvarv, och det råder
              skriande brist på arbetskraft i många sektorer i svensk ekonomi.
              Tiotusentals personer saknas.
            </seg>
          </u>
          <u>
            <seg>
              Å andra sidan har vi den allra djupaste och svåraste klyvning
              vi kanske någonsin har haft på svensk arbetsmarknad. Som nämndes
              här tidigare är tre fjärdedelar av alla arbetslösa i Sverige,
              260 000 personer, utsatta människor. Många av dem är utlandsfödda,
              äldre som ska försöka komma tillbaka till jobbet eller personer
              som saknar gymnasieexamen. Så ser det ut i ett läge där arbetslösheten
              bottnar på en för att vara i toppen av en högkonjunktur ganska
              hög nivå: 6,2 procent.
            </seg>
          </u>
          <u>
            <seg>
              Tidigare i dag meddelade Arbetsförmedlingen att man nu har gett
              upp och räknar dem som står längst bort från arbetsmarknaden som
              hopplösa. Dem ska de ideella eller något liknande ta hand om.
              Så kan vi inte ha det i Sverige. Vi måste ha en arbetsmarknad
              som är för alla. Vi får inte ge upp om människor bara för att
              de står långt bort från arbetsmarknaden.
            </seg>
          </u>
          <u>
            <seg>
              Detta är också en regional, och ibland nästan en lokal, klyvning.
              Vi som är här kommer från olika delar av vårt land, och många
              av oss vet att det sida vid sida med en blomstrande arbetsmarknad
              och ett starkt företagsklimat finns områden där arbetsmarknaden
              ser nästan hopplös ut. Många personer som jag har mött ser mig
              i ögonen och säger: Jag ser ingenting av den här fantastiska arbetsmarknaden.
              Var är den någonstans? Var finns den för mig? Det frågar de som
              har kämpat för att komma in i det svenska samhället som nyanlända
              och de som kämpar på sin ort för att komma tillbaka i jobb efter
              att ha blivit av med sitt arbete.
            </seg>
          </u>
          <u>
            <seg>
              Tittar vi närmare på statistiken ser vi att mycket av den lilla
              förbättring som skett tyvärr dessutom bygger på extratjänsterna
              som av någon outgrundlig anledning räknas som sysselsättning fast
              de är subventionerade av staten till 100 procent och lite därtill.
            </seg>
          </u>
          <u>
            <seg>
              Nu är det här inte omöjligt, skulle jag säga. Andra länder har
              vänt på en sådan här utveckling. Tyskland var Europas sjuke man
              och hade över 10 procents arbetslöshet, vilket var bland de högsta
              siffrorna i Europa. Nu är arbetslösheten där en av de lägsta.
              Men för att kunna vända på detta krävs, återigen, strukturella
              reformer. Det krävs faktiskt, precis som vissa av våra motståndare
              säger, utbildning. Det vill Centerpartiet satsa på.
            </seg>
          </u>
          <u>
            <seg>
              Vi vill satsa på yrkesvux och smartare yrkesutbildningar och
              lärlingsutbildningar – alla tänkbara vägar tillbaka in i jobb.
              Men vi måste samtidigt erkänna att det inte räcker. Vi kan inte
              sätta hundratusentals personer i skolbänken i många år i vuxen
              ålder och tro att det är lösningen på våra arbetsmarknadsproblem.
              Vi måste öppna andra vägar också. Här finns fyra lås som vi i
              politiken har skapat och som vi måste bända upp med hjälp av politiken.
            </seg>
          </u>
          <u>
            <seg>
              Det första är den enorma bristen på startjobb eller lärlingsjobb
              – det finns många namn. Kärt barn har många namn. Det handlar
              om att man börjar på en lite lägre lön under några år än vad som
              tolereras i dag på svensk arbetsmarknad för att på så sätt få
              en väg in och får en högre inkomst än de låga bidrag man kom från
              som arbetslös. Det här är det som ibland kallas för enkla jobb,
              men de är verkligen inte enkla.
            </seg>
          </u>
          <u>
            <seg>
              Hade vi varit som Tyskland skulle vi ha haft 100 000 sådana öppningar
              för människor – 100 000 fler jobb på en befolkning av Sveriges
              storlek. Hade vi varit som Danmark skulle vi ha haft över 150
              000 sådana jobb. Där måste vi börja, och det går alldeles för
              långsamt.
            </seg>
          </u>
          <u>
            <seg>
              Det finns de som oroar sig för att det här ska dra ned andras
              löner i Sverige. Men det fantastiska med det här är att de här
              jobben, enligt de undersökningar som har gjorts i Danmark, faktiskt
              höjer de befintliga lönerna på arbetsmarknaden för dem som har
              de lägsta lönerna. När det kommer in tiotusentals fler personer
              får du som redan är på arbetsmarknaden ett ökat ansvar, får ibland
              handleda och får en ny och förstärkt roll. Vi kan alltså faktiskt
              förstärka dem som redan är där.
            </seg>
          </u>
          <u>
            <seg>
              Det andra låset är att vi har bland de högsta skatterna i världen
              på att anställa dem med de lägsta lönerna. En stor del av det
              är bara ren skatt och egentligen inga riktiga sociala avgifter.
              I ena handen har vi dessa enormt höga skattekilar på att anställa
              dem som har det tuffast, och med andra handen använder vi dessa
              skattepengar till dyra åtgärder som är ineffektiva. Det måste
              det bli stopp på. Vi i Centerpartiet vill tvärtom ta bort arbetsgivaravgifterna
              för den som anställer dig som är helt ny på arbetsmarknaden under
              de två första åren. När du är som svagast och verkligen behöver
              komma in på arbetsmarknaden har småföretagen som störst anledning
              att anställa just dig. Särskilt viktigt, återigen, är det på de
              små orterna där många kämpar för att komma in på arbetsmarknaden.
            </seg>
          </u>
          <u>
            <seg>
              Sedan måste vi öka rörligheten på svensk arbetsmarknad, för det
              är så människor kommer in. Det här är det tredje låset. Nu har
              vi utformat arbetsrätten i Sverige på ett väldigt märkligt vis.
              Vi säger till dig som är helt ny på arbetsmarknaden att du har
              den allra otryggaste formen av anställning. Till dig som är på
              arbetsmarknaden säger vi att du ska stanna så länge som möjligt.
              Ju längre du stannar, desto tryggare blir din anställning. Och
              vad händer? Människor känner ett enormt behov av att stanna jättelänge
              på arbetsplatsen, för där är det ju tryggt när man har sin fasta
              anställning. Och så plötsligt en dag skär företaget ned, och då
              står du där och är 55 år och facket förhandlar bort din plats
              i turordningen. Då står du längst bak i kön och ska kämpa dig
              tillbaka in på arbetsmarknaden.
            </seg>
          </u>
          <u>
            <seg>
              Vi måste komma ifrån det där och komma till det som i Danmark
              kallas för flexicurity. Där har man ett helt annat sätt att trygga
              folks plats på arbetsmarknaden genom att man rustar dem för omställning
              med kompetensutbildning. Folk har då, vilket danska LO tycker
              är fantastiskt, mycket större chans att komma tillbaka gång på
              gång i livet och hitta nya jobb och både kunna vara rörliga och
              stanna på jobbet och ha trygghet i det.
            </seg>
          </u>
          <u>
            <seg>
              Det fjärde låset på arbetsmarknaden är det enormt ineffektiva
              sättet vi använder de resurser som vi har för att hjälpa de allra
              svagaste arbetslösa. Det är helt rätt att svenska staten ska hjälpa
              arbetslösa att komma in på arbetsmarknaden. Det tror vi på i det
              här landet. Men hur kan vi då använda dessa tiotals miljarder
              på ett så ineffektivt sätt? Hur kan vi göra det?
            </seg>
          </u>
          <u>
            <seg>
              En enkät visade att bara några få procent av de m som är inskrivna
              hos Arbetsförmedlingen får aktiv hjälp av Arbetsförmedlingens
              personal för att komma in i arbete. Det är inte Arbetsförmedlingens
              anställda det är fel på. Det här är en byråkrati som slussar personer
              från åtgärd till åtgärd utan att få någon som helst effektivitet
              i jobbsökandet och som har visat sig omöjlig att reformera.
            </seg>
          </u>
          <u>
            <seg>
              Centerpartiet vill göra om Arbetsförmedlingen i grunden. Vi vill
              att man ska belöna resultat. Ta in de fristående, ideella, idéburna
              eller privata aktörerna så att de kan få hitta nya, specialiserade
              och kreativa sätt att hjälpa folk in i arbete! Men se till att
              pengen bara delas ut efter resultat och att den är störst för
              dem som har det tuffast och mindre för dem som har det lättare.
              Vi ska inte belöna folk bara för att de placerar människor i pysselsättning
              och annat ofog. De ska inte få någon ersättning utan ska kastas
              ut ur systemet. Så har Australien, Storbritannien och Nederländerna
              använt varenda skattekrona till att i synnerhet hjälpa dem som
              har det allra tuffast på arbetsmarknaden.
            </seg>
          </u>
          <u>
            <seg>
              Om vi bara kan bryta de här låsen – bristen på ingångsjobb, bristen
              på rörlighet, ineffektiviteten i förmedling och stöd och de höga
              skattekilarna på att anställa – kan vi också gå från bidragsjobb
              och åtgärder till riktiga jobb. Då kan de bästa av tider verkligen
              vara de bästa av tider innan den farliga lågkonjunktur som väntar
              kommer och det blir mycket svårare att få in folk på arbetsmarknaden.
              Då kan de som står utanför arbetsmarkna ­ den komma in. Då kan
              vi komma ifrån det som Arbetsförmedlingen sa om att vissa personer
              är så hopplösa enligt deras mening att de inte ens kan åta sig
              att hjälpa dem. Då kan vi öppna upp svensk arbetsmarknad på riktigt.
            </seg>
          </u>
          <note>
            (Applåder)
          </note>
          <note>
            I detta anförande instämde Annika Qarlsson (C).
          </note>
          <note type="speaker">
            Anf. 113 ALI ESBATI (V) replik:
          </note>
          <u>
            <seg>
              Fru talman! Jag blev glad över att Martin Ådahl nämnde Charles
              Dickens , som beskriver ett samhälle mycket i Centerpartiets anda,
              får man säga, med fritt entreprenörskap, ingen inkomstbortfallsprincip,
              många enkla jobb och väldigt starka, för att inte säga existentiella,
              drivkrafter för arbete. Men det var inte det jag skulle fördjupa
              mig i här.
            </seg>
          </u>
          <u>
            <seg>
              Jag reagerade på någonting som Martin Ådahl sa både i sitt anförande
              och i replikskiftet med vår kamrat från Sverigedemokraterna, nämligen
              att man väldigt ogärna ville lägga fram en egen budget, att man
              tycker att det har varit en problematisk process och att det egentligen
              är regeringen som ska lägga fram budgeten, särskilt i det här
              läget. Det som är något förvånande med det är att jag inte uppfattade
              att det har funnits något tvång för Centerpartiet att lägga fram
              en egen budget, som man ju ändå gjorde. Det är det faktum att
              Centerp artiet lade fram en egen budget, sedan reserverade sig
              till förmån för den och därefter lade ned sina röster som gör
              att vi har den situation vi har nu.
            </seg>
          </u>
          <u>
            <seg>
              Jag vill gärna ha ett klargörande när det gäller om skälet till
              Centerpar ­ tiets motion har varit specifikt att det ska vara
              en budgetmotion – servett ­ skiss eller inte – från Moderaterna
              och Kristdemokraterna med SD:s hjälp som går igenom. Har det varit
              huvudsyftet med Centerpartiets budgetmo ­ tion, eller finns det
              andra syften, till exempel att visa upp att man fort ­ farande
              vill ha sänkt a-kassa och så vidare?
            </seg>
          </u>
          <note type="speaker">
            Anf. 114 MARTIN ÅDAHL (C) replik:
          </note>
          <u>
            <seg>
              Fru talman! Angående det som Ali Esbati sa om Dickens kontrar
              jag med att säga att jag förstår att Ali Esbati gärna vill att
              debatten ska vara precis som på 1800-talet när Marx skrev Kommunistiska
              manifestet . Men vi vill nog gärna uppdatera verklighetsbilden
              och åtgärderna för den moderna tid som vi lever i.
            </seg>
          </u>
          <u>
            <seg>
              När det gäller budgeten har vi inte varit det minsta oklara med
              att vi ville att ordningen kring den här budgetomröstningen skulle
              vara annorlunda. Vi skulle ha velat ha en regering först, och
              vi skulle egentligen ha velat slippa hela den här situationen
              vi har nu med en budget som gått genom riksdagen i stället. Men
              givet att den här situationen har uppstått är det inte Centerpartiets
              uppdrag att kompensera i de här omröstningarna för vad alla andra
              gör.
            </seg>
          </u>
          <u>
            <seg>
              Vi var tydliga med att vi hade gjort en budget som vi visste
              skulle falla. Vi yrkade bifall till dess idé och tanke, men den
              var som du säger en manifestation för vad vi vill – men kanske
              inte med just den betoning som du har, Ali Esbati.
            </seg>
          </u>
          <u>
            <seg>
              Däremot har vi varit tydliga med att vi inte kan ta ansvar för
              vad alla andra i riksdagen gör. Vi kan inte med våra beslut kompensera
              för vad andra gör. Det har ni inte heller gjort, någonsin, i de
              här omröstningarna eller i andra likartade parlamentariska situationer.
            </seg>
          </u>
          <u>
            <seg>
              Var och en får alltså stå för sin budget och sin hantering.
            </seg>
          </u>
          <note type="speaker">
            Anf. 115 ALI ESBATI (V) replik:
          </note>
          <u>
            <seg>
              Fru talman! Jag har förståelse för att Martin Ådahl i sin historiebeskrivning
              vill hoppa över hela perioden med arbetarrörelsens kamp och vad
              den ledde till. Jag ska inte avkräva honom den.
            </seg>
          </u>
          <u>
            <seg>
              Jag konstaterar dock att svaret på min egentliga fråga blev väldigt
              märkligt. Jag har inte krävt av Martin Ådahl att han ska ta ansvar
              för vad någon annan gör. Jag tycker att det kan vara rimligt att
              ta ansvar för vad man själv gör.
            </seg>
          </u>
          <u>
            <seg>
              Man är till exempel överens med andra partier om att det är en
              rimlig hantering för en övergångsregering att inte lägga fram
              en partipolitisk budget utan prolongera tidigare budgetar, i enlighet
              med principer som Martin Ådahls parti har tyckt är rimliga. Att
              då komma och lägga fram en egen budget kan jag inte förstå att
              Martin Ådahl eller någon annan har tvingats göra. Det är ett aktivt
              val. Och resultatet av det aktiva valet ser vi här. Ett konservativt
              reaktionärt block har fått igenom sin budgetmotion.
            </seg>
          </u>
          <note type="speaker">
            Anf. 116 MARTIN ÅDAHL (C) replik:
          </note>
          <u>
            <seg>
              Fru talman! Jag förstår att Ali Esbati gärna vill tillskriva
              den han råkar replikera på alla de saker han är missnöjd med.
              Men det är faktiskt inte vi som har lagt fram Moderaternas budgetmotion.
              Vi har lagt fram vår, och vi har varit tydliga med att vi inte
              vill att den ska bli rikets budget i slutänden. Det är ett sätt
              att presentera vår politik. Vi vet att den kommer att falla i
              följande omgångar. Då har vi åtminstone fått markera var vi står,
              precis som Vänsterpartiet har markerat på andra sätt var de står.
            </seg>
          </u>
          <u>
            <seg>
              Centerpartiet kan inte, även om Ali Esbati gärna vill det, ta
              ansvar för alla andras agerande. Vi är inte heller på något vis
              ansvariga för att Moderaterna har lagt fram den här budgeten.
              Innehållsmässigt finns det saker i den som vi tycker är bra. Men
              det hör inte till saken. Vi tycker fortfarande att hanteringen
              har varit tokig.
            </seg>
          </u>
          <note type="speaker">
            Anf. 117 ALI ESBATI (V):
          </note>
          <u>
            <seg>
              Fru talman! Det här blir kanske lite av en fortsättning på det
              samtal som jag och Martin Ådahl hade. Vi är samlade här för att
              debattera i en ganska märklig budgetprocess. Då blir det lite
              formalistiskt konstitutionellt nörderi. Men vi måste sätta in
              det som sker i ett sammanhang.
            </seg>
          </u>
          <u>
            <seg>
              Sverige har, vilket har konstaterats många gånger, en övergångsreger
              ­ ing. Det beror på att de borgerliga partierna tillsammans med
              Sverigedemokraterna röstade bort Stefan Löfven utan att ha en
              färdig idé om hur en ny regering skulle se ut. Den situation vi
              befinner oss i är resultatet av den omröstningen och den efterföljande
              parlamentariska processen.
            </seg>
          </u>
          <u>
            <seg>
              Vad är det då som har hänt? Varför är vi i den här situationen?
              Vi är i den fastän vi har ett parlamentariskt läge som liknar
              det som var under den förra mandatperioden. Då hade vi en rödgrön
              regering som fick igenom sin budget efter förhandlingar med Vänsterpartiet.
              Men det som har hänt – en ganska stor förändring – är att delar
              av det som tidigare kallades den borgerliga alliansen har gått
              en annan väg. Man har inlett en process där man ser sig som en
              del av en annan sorts höger där Sverigedemokraterna ingår. Därför
              har vi hamnat i den här situationen i dag.
            </seg>
          </u>
          <u>
            <seg>
              Rent konstitutionellt innebär det att vi inte har kunnat få en
              regering ännu. Det har i sin tur lett till att vi har hamnat i
              ett aldrig tidigare prövat läge, nämligen att en övergångsregering
              har tvingats lägga fram en budget. Det är en situation som har
              behövt hanteras ansvarsfullt, både för att säker ­ ställa den
              löpande styrningen och administrationen av statliga funktio ­
              ner och myndigheter och för att skapa en praxis som kan finna
              ett brett stöd och bli någorlunda robust för framtida eventualiteter.
            </seg>
          </u>
          <u>
            <seg>
              Vi ska komma ihåg att det inte finns särskilt skarpa konstitutionella
              gränser för vad en övergångsregering får göra. Undantaget är egentligen
              att man inte får utlysa extra val.
            </seg>
          </u>
          <u>
            <seg>
              Däremot finns det budgetlagar och en riksdagsordning som behöver
              följas. En budget behöver läggas. Landet behöver fungera. Det
              finns också en promemoria från Statsrådsberedningen. Den har använts
              därför att det har funnits ett brett stöd för att det är ett rimligt
              sätt att agera som övergångsregering. Det har funnits ett brett
              stöd för den efter KU-behandling och så vidare.
            </seg>
          </u>
          <u>
            <seg>
              Notera därför att den avgångna regeringen som fungerar som expedi
              ­ tionsministär har sträckt sig väldigt långt och bakbundit sig
              själv. Inget av de partier som ingår i den regeringen har lagt
              fram förslag på nya reformer. Det har inte heller Vänsterpartiet
              gjort. Varför det? Jo, vi har hedrat ett samförstånd som har varit
              till för att ge nästkommande regering – oavsett vilka partier
              den består av – större handlingsutrymme.
            </seg>
          </u>
          <u>
            <seg>
              Detta är en politisk kostnad som betalas för att säkerställa
              en ordnad process i ett för Sverige komplicerat parlamentariskt
              läge. Vi har betalat det priset. Men hur har de borgerliga partierna
              agerat? De har sagt: ”Det som ni har värkt fram på Regeringskansliet
              är bra principer, som ni bör följa”. Sedan har de gått till sina
              kanslier och totat ihop budgetmotioner av servettskisskaraktär.
              På det sättet har de agerat.
            </seg>
          </u>
          <u>
            <seg>
              Det är förstås både taktiskt och politiskt. Syftet har varit
              skapandet av ett blåbrunt reaktionärt block i svensk politik.
              Men samtidigt ska man alltså ge ett skimmer av att det finns ett
              slags snällborgerligt block i Sverige med liberalismen som en
              av grundstenarna – vad nu det ska betyda.
            </seg>
          </u>
          <u>
            <seg>
              Från den moderata sidan har det naturligtvis också handlat om
              att hantera den panik och den bitterhet som har uppstått när man
              ännu inte har kunnat bilda en M-ledd regering. För oss andra är
              det självklart varför: det tämligen betydelsefulla och i och för
              sig glädjande faktumet att den borgerliga alliansen förlorade
              valet och att Moderaterna gick bakåt.
            </seg>
          </u>
          <u>
            <seg>
              För att berättiga sitt agerande har Moderaterna barrikaderat
              sig bakom ett antal talepunkter och tröttsamma spins. En sådan
              som vi har hört hela tiden är att vi ”har en övergångsregering
              men inte någon övergångsriksdag”. Det är självklart korrekt. Men
              de slutsatser man drar av detta blir i praktiken helt uppåt väggarna.
            </seg>
          </u>
          <u>
            <seg>
              Förhållandet mellan riksdag och regering är, som vi också påpekar
              i vårt särskilda yttrande, en delikat kombination av konstitutionella
              regler och upparbetad praxis. Man kan tänka sig att man vill ändra
              på den rela ­ tionen. Det är fullt rimligt att tänka sig att man
              vill flytta reellt inflytande från regeringen till riksdagen och
              riksdagens processer – fine! Men det har de här partierna knappast
              gett uttryck för i andra sammanhang.
            </seg>
          </u>
          <u>
            <seg>
              Om man ska göra en sådan typ av konstitutionellt skifte på ett
              seriöst sätt måste det vara en ordnad och genomarbetad process.
              Det skulle ändra hur budgeten utformas, hur den arbetas fram,
              vad som ska stå i budgeten respektive lämnas över till regeringen,
              hur departementen ska styras och hur myndigheterna ska agera.
              Det är viktiga frågor som man kan diskutera.
            </seg>
          </u>
          <u>
            <seg>
              Men man ska knappast diskutera de frågorna i en kaotisk process
              där budgeten är inlämnad maximalt sent. Den är inte alls ett uttryck
              för den sittande regeringens eller regeringspartiernas politiska
              viljeinriktning efter valet. Utskottens beredningsprocess är maximalt
              forcerad. Och som lök på laxen har just de partier som säger ”hallå,
              vi har ingen övergångsriksdag” ägnat sig åt allt annat än att
              göra processen seriös och transparent i just riksdagen. Då blir
              det för såväl myndigheter som medier och allmänhet svårt att förstå
              vad som händer i den här budgeten. Man vet inte ens vad som ingår
              i förslagen.
            </seg>
          </u>
          <u>
            <seg>
              Det har till och med varit en process för att få ihop M:s och
              KD:s budget till en gemensam reservation – inte för att KD har
              fått särskilt mycket inflytande, men ändå. Det är dessutom svårt
              att utläsa i betänkanden och bakomliggande motioner vad som ska
              hända, varför saker ändras och inte.
            </seg>
          </u>
          <u>
            <seg>
              Det är den situation vi har placerats i – av den samlade borgerligheten,
              skulle jag vilja säga.
            </seg>
          </u>
          <u>
            <seg>
              Fru talman! Det här är ju en situation som naturligtvis också
              gör att kopplingen mellan regeringsmakt och budget blir märklig
              och oklar. Här har vi en övergångsregering som inte kan avgå.
              Övergångsregeringen kan inte säga: Det här kan vi inte regera
              på, så då avgår vi eller utlyser extra val. D et får man inte.
              Det är en regering som per definition lever i ovisshet. Nu skjuter
              man alltså över ansvaret på den regeringen för att lösa en del
              av de problem som man själv inte har orkat förhålla sig till.
              Så agerar ju inte partier som bör få komma i närheten av regeringsmakten.
            </seg>
          </u>
          <u>
            <seg>
              Låt mig bara säga några saker om innehållet i den här kaosbudgeten.
              Man skriver: ”Utskottet vill se starka drivkrafter att arbeta,
              med lägre skatt på arbetsinkomster och med bidrag och ersättningar
              som främjar arbetslinjen och stöd för att återgå i arbete.”
            </seg>
          </u>
          <u>
            <seg>
              Alltså: De rika ska bli rikare, de sjuka och arbetslösa ska straffas.
              Det är vad det betyder.
            </seg>
          </u>
          <u>
            <seg>
              Vi vet hur det var under de borgerliga åtta åren då man med stor
              frenesi slog sönder såväl a-kassan som sjukförsäkringen utan att
              bygga ut någon som helst rehabilitering trots att man använde
              ordet rehabiliteringskedja väldigt ofta.
            </seg>
          </u>
          <u>
            <seg>
              Det här är de allmänna besvärjelser och den ideologiska enögdhet
              som präglar den här budgeten. När man kommer in på anslagen gör
              man omfattande, uppenbart oansvariga neddragningar: 900 miljoner
              på Arbetsförmedlingens förvaltningskostnader och drygt 2,6 miljarder
              på program och insatser – detta för att skrapa ihop pengar till
              sina skattesänkningar, särskilt för dem med högre inkomster.
            </seg>
          </u>
          <u>
            <seg>
              Här är det intressant att tänka sig vad man tror att detta ska
              få för konsekvenser. Hur ska det gå till? Läser man betänkandet
              och motionerna blir svaret ganska tydligt: Man har ingen aning
              och man bryr sig inte heller så mycket. Det är den tragiska verklighet
              som vi står inför.
            </seg>
          </u>
          <u>
            <seg>
              Utskottet vill börja med att lyfta behovet av att reformera Arbetsförmedlingen
              i grunden, kan vi läsa. Det var ju spännande. Det var det man
              gjorde under Reinfeldtregeringen. Man visade generaldirektören
              på Powerpointpresentation er där den främsta kompetensen var att
              inte ha varit socialdemokrat. Man hanterade en internationellt
              unik slakt på a-kassan. Man lät Arbetsförmedlingen ta smällen
              för den samtidiga strypningen av sjukförsäkringen. Man genomförde
              tvångsmässiga privatiseringar som gav oss rubriker av typen: ”Då
              vd för sekt, nu jobbcoach.”
            </seg>
          </u>
          <u>
            <seg>
              Lotsföretagen var involverade i entreprenöriella innovationer
              som innebar att man raggade kunder med att utlova egna datorer
              till ekonomisk brottslighet och i något fall även möjlig rekrytering
              till IS.
            </seg>
          </u>
          <u>
            <seg>
              Detta fiasko skulle jag ha haft stor förståelse för om man ville
              förändra i grunden, men man vill göra tvärtom. Man vill ha mer
              av detta. I andra sammanhang pratar man om en nedläggning av Arbetsförmedlingen,
              men det är alltså fråga om en privatisering med offentligt säkrad
              finansiering av privata aktörer, alltså ett fullskaleexperiment
              i linje med den upphand ­ lings- och outsourcekatastrof som man
              genomförde under regeringen Reinfeldt. Det är som att vilja skapa
              ett Nya Karolinska i varje län och kommun, fast utan sjukvård.
            </seg>
          </u>
          <u>
            <seg>
              Inte ens detta förmår man ju presentera en plan för i den här
              budgeten, utan det är fråga om att genomföra dessa nedskärningar
              och sedan se vad som händer. ”Utskottet anser att Arbetsförmedlingen
              bör effektiviseras”, skriver man. Man kunde ju ha följt upp med
              orden ”lycka till”.
            </seg>
          </u>
          <u>
            <seg>
              Dessutom har man inte tänkt på att det tar lite tid att sparka
              anställda i dagens Sverige. Det är inte som någon kanske kan förvänta
              sig i sin fantasi, att anställda kan sparkas och gå på dagen.
              Det betyder att Arbetsförmed ­ lingen kanske behöver säga upp
              många fler än vad som behövs för att sedan direkt anställa personal
              igen för att någon ska jobba där 2020.
            </seg>
          </u>
          <u>
            <seg>
              Det här, fru talman, är inte att vara ”den vuxne i rummet” i
              budgethanteringen, det är snarare ett barnkalas med överdos av
              prinsesstårta.
            </seg>
          </u>
          <u>
            <seg>
              Slutligen: Jag vill understryka att jag och Vänsterpartiet mycket
              skarpt och mycket länge har kritiserat en hel del i Arbetsförmedlingens
              arbete och de åtgärder som många arbetslösa erbjuds eller i praktiken
              blir tvingade in i.
            </seg>
          </u>
          <u>
            <seg>
              Det finns väldigt mycket att göra för att få en arbetsmarknadspolitik
              värdig ett modernt välfärdsland med en dynamisk arbetsmarknad.
            </seg>
          </u>
          <u>
            <seg>
              Men då är inte den här vägen rätt väg att gå, snarare tvärtom.
              Det här är en politik som kommer att drabba människor som har
              behov av hjälp, och det kommer att drabba kommunerna ekonomiskt.
              I sin tur riskerar detta att gå ut än mer över personer som behöver
              samhällets stöd.
            </seg>
          </u>
          <u>
            <seg>
              Vi kommer att återkomma till de här frågorna många gånger och
              på många olika sätt, oavsett vilken regering det blir. När det
              gäller det som vi tycker i dag hänvisar jag till vårt särskilda
              yttrande som vi har tillsammans med Socialdemokraterna och Miljöpartiet.
            </seg>
          </u>
          <u>
            <seg>
              Men för att väga upp för lite av den upprördhet som jag uppvisat
              här vill jag också önska god jul.
            </seg>
          </u>
          <note>
            (Applåder)
          </note>
          <note>
            Anf. 118 LEILA ALI-ELMI (MP):
          </note>
          <u>
            <seg>
              Fru talman! Övergångsregeringen har lagt fram en övergångsbudget
              som är politiskt avskalad. Syftet var att ge mesta möjliga
            </seg>
          </u>
          <u>
            <seg>
              handlingsutrymme för den regering som så småningom kommer att
              tillträda. Jag deltar därför inte i beslutet utan hänvisar till
              övergångsbudgetpropositionen och det särskilda yttrande som vi
              lagt från Miljöpartiet, Socialdemokraterna och Vänsterpartiet.
            </seg>
          </u>
          <u>
            <seg>
              Med det går jag över till det som jag vill lyfta fram i mitt
              anförande: ungdomsarbetslöshet. Det är en fråga som berör mig
              väldigt mycket, och en fråga som berör många andra.
            </seg>
          </u>
          <u>
            <seg>
              Fru talman! När regeringen tillträdde hade Sverige en så hög
              ungdomsarbetslöshet att vi fick ekonomisk hjälp från EU.
            </seg>
          </u>
          <u>
            <seg>
              S-MP-regeringen har gjort ett antal satsningar för att vända
              riktningen. En 90-dagars garanti infördes och har uppnåtts. Det
              tar i dag i genomsnitt 53 dagar att få ut unga arbetslösa personer
              som är ins krivna på Arbetsförmedlingen i arbete, studier eller
              en arbetsmarknadspolitisk insats – detta i jämförelse med 2015
              då det tog 80 dagar.
            </seg>
          </u>
          <u>
            <seg>
              Utbildningskontraktet är ytterligare en insats som är införd
              av S ‑ MP ‑ regeringen. Den riktar sig främst till unga personer
              som saknar slutbetyg från gymnasiet. Det är en satsning som säger
              att det aldrig är för sent att förv ärva ett slutbetyg, något
              som är oerhört viktigt att gång på gång betona. Det får aldrig
              vara för sent. Samhället får aldrig ge upp att ge unga personer
              en ny chans.
            </seg>
          </u>
          <u>
            <seg>
              Ett annat exempel är den samordnare regeringen utsåg för de unga
              som varken arbetar eller studerar. Samordnaren har samlat erfarenheter
              och främjat utbyte mellan statliga myndigheter, kommuner, landsting,
              näringslivet, arbetsmarknadens parter och flera andra aktörer
              för en fortsatt minskning av ungdomsarbetslösheten.
            </seg>
          </u>
          <u>
            <seg>
              Fru talman! Vi har nu den lägsta ungdomsarbetslösheten på 15
              år. Arbetsmarknaden har varit stark, och regeringens politik ger
              resultat. Men vi är långt ifrån färdiga och mer behöver göras,
              mycket mer.
            </seg>
          </u>
          <u>
            <seg>
              Trots att vi har den lägsta ungdomsarbetslösheten sedan 2003
              finns en mycket stor grupp unga som inte kommer med i den positiva
              utvecklingen. Mörkertalet är troligen stort, men det är uppemot
              160 000 unga som varken arbetar eller studerar. De blir ofta fast
              i den situationen i flera år. Det är en grupp långt utanför arbetsmarknaden
              som är osynlig för många.
            </seg>
          </u>
          <u>
            <seg>
              Det finns flera olika skäl till att en ung person varken utbildar
              sig eller arbetar. Men ett mönster syns tydligt: andelen utanför
              studier och arbete är särskilt hög i socioekonomiskt utsatta bostadsområden.
              Det är unga människor som är födda i Sverige i de särskilt utsatta
              områdena och vars föräldrar är första generationens invandrare.
              Dessa människor får vi inte ge upp, vi får inte vända bort blicken.
              I dag glömmer vi dem, men det får vi inte göra. Det är då vi får
              de skjutningar och de tragedier som sker i dag.
            </seg>
          </u>
          <u>
            <seg>
              Fru talman! Jag har egen erfarenhet av att växa upp i ett socioekonomiskt
              utsatt område, men jag hade turen att få stödet jag behövde för
              att inte tappa hoppet. Så är det tyvärr inte för alla.
            </seg>
          </u>
          <u>
            <seg>
              Dessa unga individer har blivit övergivna av samhället och har
              tappat framtidstron. Så kan vi inte ha det. Något måste göras
              för att bryta denna negativa utveckling. Som jag nämnde visar
              forskning att det är uppemot 160 000 unga människor som det handlar
              om. Därför behöver vi hitta gemensamma lösningar bortom partipolitiken.
            </seg>
          </u>
          <u>
            <seg>
              Fru talman! Varje ung person som inte går till arbete eller studier
              riske ­ rar att i stället rekryteras till kriminalitet. Jag minns
              en mamma från mam ­ mornas manifestation på Sergels torg som hade
              förlorat sin son, inte till våldet, inte till kriminaliteten men
              till utanförskapet. Vi människor förenk ­ lar och säger gärna
              att det var hens eget fel för att hen var kriminell när grundorsaken
              går att hitta och förhindra långt tillbaka i tiden, i skolan och
              i de första försöken att komma ut i arbetslivet.
            </seg>
          </u>
          <u>
            <seg>
              Det som den mamman sa och som jag bär med mig i dag var: Vi lever
              i utanförskap. Vi sörjer i utanförskap, men vi alla bär ansvaret
              för de förlorade unga liven, och vi är varandras förutsättningar.
              En mer sann mening har jag aldrig hört.
            </seg>
          </u>
          <u>
            <seg>
              Fru talman! En mamma till ska inte behöva begrava sitt barn.
              Att vara kriminell ska aldrig vara något attraktivt eller den
              enda utvägen.
            </seg>
          </u>
          <u>
            <seg>
              Därför behöver vi en mer inkluderande arbetsmarknad. Vi behöver
              jobba för att motverka diskriminering och de strukturer som försätter
              människor i utanförskap. Vi måste arbeta mer förebyggande, satsa
              mer på unga och ge mer resurser till socialtjänsten. Vi behöver
              fler lärare och fler vuxna som på riktigt tar ansvar.
            </seg>
          </u>
          <u>
            <seg>
              Alla blir kanske inte akademiker eller får de där toppjobben,
              men alla förtjänar ett värdigt liv. Och alla förtjänar att få
              en chans och en möjlighet att bygga ett värdigt liv.
            </seg>
          </u>
          <note>
            (Applåder)
          </note>
          <note>
            I detta anförande instämde Annika Hirvonen Falk, Emma Hult och
            Rebecka Le Moine (alla MP).
          </note>
          <note type="speaker">
            Anf. 119 JESSICA POLFJÄRD (M):
          </note>
          <u>
            <seg>
              Fru talman! Jag börjar med att yrka bifall till utskottets förslag
              i betänkandet.
            </seg>
          </u>
          <u>
            <seg>
              Jag vill inleda mitt anförande med att uttrycka min beundran
              för Ali Esbati, som lyckas stå i talarstolen i 11 minuter och
              42 sekunder utan att nämna ett enda förslag eller en enda ambition
              som Vänsterpartiet har.
            </seg>
          </u>
          <u>
            <seg>
              Visst har Sverige en övergångsregering, men vi har också en intakt
              riksdag. Vi har en budgetmotion som vann i voteringen. Inte kan
              väl det betyda att Ali Esbati inte har någon ambition? Finns det
              ingen politisk vi ­ sion hos Vänsterpartiet om vad man vill göra?
              I stället ägnade han 11 minuter och 42 sekunder – jag räknade
              bort hans julhälsning – åt att ondgöra sig över den budgetmotion
              som ligger på riksdagens bord. Han förklarar även för oss andra
              hur en budgetprocess fungerar.
            </seg>
          </u>
          <u>
            <seg>
              Jag vet inte om Ali Esbati har reflekterat över detta. Man kan
              jämföra med talaren före mig, Leila Ali-Elmi, som går direkt på
              samhällsproblemen och har en politik för det hon vill förändra.
              Detta kan man fundera över en stund.
            </seg>
          </u>
          <u>
            <seg>
              Nu vill jag ägna mig åt mitt eget anförande. Vår budgetmotion
              vann som sagt vid riksdagens votering. Jag tror inte att vi på
              en enda punkt har brutit mot något som skulle kunna förklara att
              vi har fått den process som föreligger. I stället har en majoritet
              i Sveriges riksdag demokratiskt röstat fram vår budget.
            </seg>
          </u>
          <u>
            <seg>
              Låt oss börja med att se tillbaka på de senaste fyra åren. Den
              här budgeten ska visserligen leda Sverige framåt, men vi kan även
              summera den tid som varit.
            </seg>
          </u>
          <u>
            <seg>
              De senaste fyra åren kan betraktas som en förlorad mandatperiod
              när det gäller viktiga reformer. Vi behöver nu stärka svensk ekonomis
              förmåga till tillväxt och jobbskapande. Vi behöver ta steg mot
              full sysselsättning. Inte minst viktigt är det att integrationen
              börjar fungera genom att också nyanlända kan få ett jobb. Företagens
              konkurrenskraft behöver stärkas i stället för att undergrävas
              med ständigt högre skatter. För oss moderater är det tydligt:
              Sverige behöver en ny inriktning.
            </seg>
          </u>
          <u>
            <seg>
              I vår budget går vi från ord till handling. Vi gör det vi lovat
              våra väljare. Vi har lagt fram en borgerlig reformagenda. Den
              präglas inte minst av den gemensamma politik som allianspartierna
              utvecklade tillsammans och gick till val på.
            </seg>
          </u>
          <u>
            <seg>
              Det handlar om att skapa fler jobb och stärka konkurrenskraften
              och tillväxtförmågan. De som kan jobba ska också göra det utifrån
              sin förmåga. Så är det inte i dag. Vi sänker skatten på arbete
              så att det lönar sig bättre att jobba. Vi inför ett högre tak
              i RUT-avdraget som bidrar till att skapa fler jobb. Att färre
              betalar statlig inkomstskatt med vår politik gör att det lönar
              sig bättre att utbilda sig. Det innebär också att många lärare
              och sjuksköterskor slipper se mer än hälften av en inkomstökning
              gå till skatt.
            </seg>
          </u>
          <u>
            <seg>
              Det handlar om hur vi ska få integrationen att fungera. Hur nyanlända
              integreras i det svenska samhället är en ödesfråga. Ett jobb är
              viktigt för att människor ska få makt över och påverka sitt eget
              liv. Men att fler av dem som invandrat arbetar är också mycket
              viktigt för svensk ekonomi och för samhället som helhet.
            </seg>
          </u>
          <u>
            <seg>
              Jobben och språket är helt avgörande. Vi kommer aldrig att acceptera
              utanförskap och segregation. Att rusta människor för att kunna
              komma in på svensk arbetsmarknad ser vi som samhällets viktigaste
              uppgift.
            </seg>
          </u>
          <u>
            <seg>
              Trots en långvarig högkonjunktur lever i dag en av sju i arbetsför
              ålder på bidrag i stället för att arbeta. Många av dessa människor
              – nyanlända – riskerar att hamna i långvarigt och permanent utanförskap
              och bidragsberoende. Konsekvenserna av utanförskap är stora både
              för den enskilde och för samhället. En ökad sysselsättning bland
              dem som i dag står utanför är också viktig för att deras barn
              inte ska ärva föräldrarnas utanförskap.
            </seg>
          </u>
          <u>
            <seg>
              Arbetslösheten är nu nästan fem gånger högre för personer födda
              utanför Europa jämfört med personer födda i Sverige. Trots regeringens
              mål om lägst arbetslöshet i EU ligger vi nu på plats 17. Vi är
              nu längre ifrån målet än vad vi var under föregående mandatperiod.
              Allt fler står dessutom allt längre från arbetsmarknaden.
            </seg>
          </u>
          <u>
            <seg>
              Samtidigt som många människor behöver hjälp för att komma in
              på arbetsmarknaden är rekryteringsproblemen stora, och arbetsgivarna
              har svårt att hitta rätt arbetskraft. Vår arbetsmarknad kännetecknas
              av stora matchningsproblem. Nästan alla branscher säger samma
              sak: Vi har svårt att hitta rätt kompetens. Vi är beredda att
              bidra om bara människor kan komma hit till oss och arbeta. Vi
              vill gärna hjälpa till.
            </seg>
          </u>
          <u>
            <seg>
              Förutom att säkerställa att det alltid ska löna sig att gå från
              bidrag till arbete behöver arbetsmarknadspolitiken anpassas och
              effektiviseras för att hantera den utmaning som Sverige står inför.
            </seg>
          </u>
          <u>
            <seg>
              En viktig del i arbetsmarknadspolitiken är att rätt individ får
              ta del av rätt insats för att säkerställa både att politiken ger
              avsedd effekt och att skattebetalarnas pengar används på bästa
              sätt. Det här fungerar inte i dag. Ett exempel är arbetsmarknadsutbildningen,
              som under lång tid uppvisat dåliga resultat. Trots stora matchningsproblem
              på arbetsmarknaden har detta förlängt arbetslösheten.
            </seg>
          </u>
          <u>
            <seg>
              Insatserna för långtidsarbetslösa behöver också ses över. I dag
              står tusentals långtidsarbetslösa helt utan insats eller aktivitet.
              Det har samtidigt visat sig att regeringens flaggskepp, extratjänster,
              ges till personer som kan antas ha relativt goda jobbchanser även
              utan insatserna. Under hösten har det också framkommit uppgifter
              om att dessa dyra insatser tränger undan andra, fungerande insatser
              på Arbetsförmedlingen.
            </seg>
          </u>
          <u>
            <seg>
              Arbetsförmedlingens prognoser visar att kostnaderna för extratjänster
              ­ na och beredskapsjobben beräknas uppgå till 10 miljarder kronor
              de närmaste åren. Samtidigt visar uppföljningar att insatserna
              sällan leder till arbete. Insatserna behöver därför bli mer träffsäkra.
            </seg>
          </u>
          <u>
            <seg>
              I vår budgetmotion tar vi ett första steg i att ändra inriktning
              på den dyra och ineffektiva arbetsmarknadspolitik som regeringen
              bedrivit under de senaste fyra åren.
            </seg>
          </u>
          <u>
            <seg>
              Fru talman! Sveriges reformarbete måste starta nu. Det behöver
              dock också fortgå under en lång tid framöver. Moderaterna ser
              ett fortsatt behov av en stor bidragsreform med bidragstak så
              att det alltid lönar sig att ta ett arbete. Inte minst på arbetsmarknadens
              område ser vi ett behov av en ny och vassare myndighet som ersätter
              Arbetsförmedlingen.
            </seg>
          </u>
          <u>
            <seg>
              Sverige behöver mer reformpolitik, och det behöver denna mandatperiod
              användas till fullt ut. Det är vårt mål för full sysselsättning.
              Vi tar nu det första steget på denna resa.
            </seg>
          </u>
          <note>
            (Applåder)
          </note>
          <note type="speaker">
            Anf. 120 ALI ESBATI (V) replik:
          </note>
          <u>
            <seg>
              Fru talman! Jag har naturligtvis stor förståelse för att Jessica
              Polfjärd är upprörd över att jag kommenterade det betänkande som
              Moderaterna och Kristdemokraterna har fått igenom med hjälp av
              Sverigedemokrat ­ erna. Hon hade säkert gärna sett att jag inte
              gjorde det. Så hade jag förmod ­ ligen också känt om jag hade
              stått för den politik som nu ska trumfas ige ­ nom i riksdagen.
            </seg>
          </u>
          <u>
            <seg>
              Jag tar gärna på mig uppgiften att utveckla hur Vänsterpartiets
              politik ser ut. Jag nämnde ju att vi återkommer till den många
              gånger i olika sammanhang under mandatperioden.
            </seg>
          </u>
          <u>
            <seg>
              Vad är då vår politik för att minska arbetslösheten? Det är naturligtvis
              att göra det vi vet funkar: investera i de områden där jobben
              behöver komma och där behoven är mycket stora. Moderaternas svar
              på detta är sänkta skatter. Jessica Polfjärd får gärna svara på
              varför de vill göra så.
            </seg>
          </u>
          <u>
            <seg>
              Vår syn på sysselsättning och arbetslöshet är att det behöver
              föras mer av ekonomisk politik kombinerad med sociala insatser
              och jämställdhetsinsatser. Sådana har gjort att Sverige är det
              land där högst andel av befolkningen arbetar.
            </seg>
          </u>
          <u>
            <seg>
              Vad är Moderaternas svar på detta? De tycker uppenbarligen att
              det är tråkigt att det är så men vill ha mindre av sådan politik.
              Varför, undrar jag.
            </seg>
          </u>
          <u>
            <seg>
              Vad vill Vänsterpartiet göra med Arbetsförmedlingen? Jag sa att
              vi har skrivit många och långa motioner om detta. I grunden handlar
              det om att vi vill göra den mer till en myndighet som kan möta
              arbetsgivare och arbetssökande i stället för att ägna så mycket
              tid till upphandling och kontroll.
            </seg>
          </u>
          <u>
            <seg>
              Moderaterna vill i stället renodla det senare och kallar det,
              som Jessica Polfjärd sa, nytt och vasst. Varför det? kan man undra.
            </seg>
          </u>
          <u>
            <seg>
              Till sist handlar det om att ge människor som faktiskt är arbetslösa
              ekonomiska möjligheter och förutsättningar att klara sig i samhället.
              Också där vill Moderaterna göra mindre. Varför det? kan jag undra.
            </seg>
          </u>
          <note type="speaker">
            Anf. 121 JESSICA POLFJÄRD (M) replik:
          </note>
          <u>
            <seg>
              Fru talman! Jag får en liten känsla av att Ali Esbati har begärt
              replik på mitt anförande för att berätta om sin egen politik.
              Han ställer frågor till sig själv som han svarar på. Men jag ska
              naturligtvis redogöra för vad vi i Moderaterna tillsammans med
              Kristdemokraterna vill i vår budget.
            </seg>
          </u>
          <u>
            <seg>
              Vi tycker att det behövs reformer på svensk arbetsmarknad. Vi
              ser nämligen i dag att det är många som står utanför arbetsmarknaden
              som inte har rätt möjligheter att komma in. Vi kan till exempel
              ta extratjänsterna. Vi ser att de har varit dyra, att människor
              inte får arbete efteråt och att man dessutom har dubbelsubventionerat
              dem. Vi tror att det går att göra mer och bättre saker för samma
              pengar för att människor ska få den hjälp de behöver för att kunna
              komma närmare svensk arbetsmarknad.
            </seg>
          </u>
          <u>
            <seg>
              Många av de ersättningar och aktiviteter som har funnits har
              visat sig vara ganska dåliga insatser för att människor ska få
              ett arbete att gå till och för att de ska stå bättre rustade.
              Ibland hade det kanske varit bättre om du hade kunnat få en utbildning
              i stället för en aktivitet, och i så fall en utbildning som hade
              kunnat förflytta dig från ett läge där du står långt bort från
              arbetsmarknaden till ett läge där du är mer anställbar och närmare
              ett arbete.
            </seg>
          </u>
          <u>
            <seg>
              Vi vet att detta är åtgärder som många gånger behöver subventioneras
              och att det ger ett gott resultat. Men frågan är: Vad är det man
              ska göra för insatser för att det ska fungera? Vi ser att extratjänsterna
              har varit väldigt dyra för att kunna ge den avsedda effekten.
              Vi är helt övertygade om att man kan göra bättre för samma pengar.
            </seg>
          </u>
          <note type="speaker">
            Anf. 122 ALI ESBATI (V) replik:
          </note>
          <u>
            <seg>
              Fru talman! Jag begärde replik eftersom Jessica Polfjärd explicit
              efterlyste det. Jag tyckte att det var ganska rimligt att också
              kontrastera våra förslag mot dem som Moderaterna har eller i många
              fall helt enkelt inte har. Det är också svaret på frågan om extratjänsterna,
              till exempel.
            </seg>
          </u>
          <u>
            <seg>
              Det är möjligt att det finns mer och bättre saker att göra. Men
              saken är att ni inte föreslår det. Ni föreslår ingenting. Sedan
              föreslår ni ett slags allmän idé om att folk kommer att jobba
              mer om de får mindre pengar, vilket har visat sig vara felaktigt
              genom både den långa historien och den korta, nämligen när ni
              styrde sist.
            </seg>
          </u>
          <u>
            <seg>
              Den effekt man däremot får är att de människor som inte har ett
              arbete får mindre pengar och blir fattigare. Det för med sig en
              mängd andra problem. Jag uppfattar det som problem. Jag vet inte
              om Moderaterna uppfattar det som problem att man till exempel
              får vidgade inkomstklyftor och fattigdom i Sverige. Det återstår
              att se vad Jessica Polfjärd säger om det nu och i framtiden.
            </seg>
          </u>
          <note type="speaker">
            Anf. 123 JESSICA POLFJÄRD (M) replik:
          </note>
          <u>
            <seg>
              Fru talman! Vi tycker att det ska löna sig mer att gå till arbetet
              än att inte göra det. Vi fick rapporter under året som visade
              att man kanske till och med förlorade ekonomiskt på att ta ett
              arbete. Om en av två i samma hushåll fick jobb fick man mindre
              i plånboken efter att man betalat skatt än vad man fick om man
              fortsatte att vara arbetslös.
            </seg>
          </u>
          <u>
            <seg>
              Det är en ekvation som vi tycker är lite konstig. Vi tycker att
              det ska löna sig att arbeta. Vi tycker att det ska löna sig att
              bidra. Men det betyder också att man måste ha rätt förutsättningar
              för att kunna göra det. Därför har vi sagt att vi vill vässa Arbetsförmedlingen,
              precis som du sa tidigare. Ja, vi tycker att man har ett stort
              och brett uppdrag, att man inte har lyckats i alla delar och att
              det finns fler aktörer som kan bidra så att människor kan få en
              ärlig chans att faktiskt komma in på svensk arbetsmarknad.
            </seg>
          </u>
          <note type="speaker">
            Anf. 124 CHRISTIAN CARLSSON (KD):
          </note>
          <u>
            <seg>
              Fru talman! Till att börja med måste jag säga att jag är stolt
              och glad över hur Kristdemokraterna tillsammans med Moderaterna
              har stått upp för borgerlig politik under denna höst. Vi har tagit
              ansvar och ser nu till att Sverige får viktiga reformer på plats.
              Jag vill därför börja med att rikta ett stort tack till Moderaterna
              för gott samarbete och yrka bifall till arbetsmarknadsutskottets
              förslag i utskottets betänkande.
            </seg>
          </u>
          <u>
            <seg>
              När svenska folket gick till val den 9 september var Kristdemokraternas
              besked tydligt. Vi skulle göra vad vi kunde för att byta ut statsminister
              Stefan Löfven och bilda en borgerlig regering som kunde föra Sverige
              i rätt riktning. Vi var garanten för ett borgerligt maktskifte,
              och vi lovade att lägga fram och pröva stödet för vår politik
              i Sveriges riksdag.
            </seg>
          </u>
          <u>
            <seg>
              Vi har hållit vad vi lovat, och vi står fortsatt redo att bilda
              en borgerlig regering.
            </seg>
          </u>
          <u>
            <seg>
              Än så länge dras vi tyvärr med en vingklippt och trött socialdemokratisk
              övergångsregering. Vi kristdemokrater beklagar verkligen detta,
              av den enkla anledningen att människor inte har tid att vänta.
            </seg>
          </u>
          <u>
            <seg>
              100 000 människor har nu väntat olagligt länge på operation eller
              specialistvård. Vi har slagit rekord i dödsskjutningar. Alltför
              många äldre nekas plats på äldreboenden, och försvaret ges inte
              förutsättningar att försvara vårt land.
            </seg>
          </u>
          <u>
            <seg>
              Situationen är frustrerande. Vi kristdemokrater anser att svenska
              folket förtjänar bättre. Det är också därför som vi har valt att
              ta ansvar genom att lägga fram ett borgerligt budgetalternativ
              tillsammans med Moderaterna. Vi har sett det som vår skyldighet.
            </seg>
          </u>
          <u>
            <seg>
              Vi har nu föreslagit en fördubblad kömiljard, så att den som
              är sjuk ska få vård i tid. Vi genomför satsningar på fler äldreboenden,
              så att fler äldre ska få plats på boenden. Vi höjer polislöner
              och förstärker rättskedjan, och vi prioriterar ett starkare försvar.
            </seg>
          </u>
          <u>
            <seg>
              I och med detta budgetalternativ tas viktiga steg mot ett tryggare
              Sverige, där vårdköerna är korta, där polisen kommer när man ringer
              och där man kan känna sig trygg i att mormor får plats på ett
              äldreboende den dag hon behöver det.
            </seg>
          </u>
          <u>
            <seg>
              Men vi tar också viktiga steg på arbetsmarknadspolitikens område
              för att fler ska få chansen till ett jobb och för att det ska
              löna sig bättre att arbeta.
            </seg>
          </u>
          <u>
            <seg>
              Vi befinner oss fortfarande i högkonjunktur, och det går bra
              för många svenskar. Men vi vet samtidigt att arbetsmarknaden verkligen
              är tudelad. Inte minst är arbetslösheten bland utrikes födda alldeles
              för hög. Det beror på att utbildningsnivån många gånger är låg
              hos dem som har kommit. Men det beror också på att den stelbenta
              arbetsmarknaden och de höga ingångslönerna helt enkelt håller
              människor tillbaka. Människor stängs ute eller fastnar i ineffektiva
              arbetsmarknadspolitiska åtgärder. Det är inte värdigt.
            </seg>
          </u>
          <u>
            <seg>
              För att Sverige ska vara ett möjligheternas land, så som vi kristdemokrater
              vill att Sverige ska vara, behöver det bli lättare att få ett
              jobb. De så kallade enkla jobben, alltså jobb som kräver låg eller
              endast grundläggande utbildning, behöver bli många fler. Vi behöver
              bättre jobbmatchning och bättre arbetsförmedling. Och vi behöver
              förstärka möjligheten för dem som står längst från arbetsmarknaden
              att få ett jobb.
            </seg>
          </u>
          <u>
            <seg>
              Vi kristdemokrater vill för det första minska risken och kostnaden
              för att anställa genom att tillåta lägre ingångslöner i form av
              inträdesjobb. Vi vill för det andra avskaffa Arbetsförmedlingen
              i dess nuvarande form. Vi vill renodla arbetsuppgifterna och släppa
              fram fler fristående aktörer som får helhetsansvar för jobbförmedlandet.
            </seg>
          </u>
          <u>
            <seg>
              Ett viktigt led i detta är att vi nu effektiviserar Arbetsförmedlingens
              verksamhet. Vi minskar myndighetens kostnader och drar ned på
              ineffektiva arbetsmarknadspolitiska åtgärder som inte i tillräckligt
              hög utsträckning leder till jobb.
            </seg>
          </u>
          <u>
            <seg>
              Samtidigt förbättrar vi möjligheten till jobb för dem som står
              allra längst från arbetsmarknaden – personer med fysisk och psykisk
              funktionsnedsättning och långtidsarbetslösa. Det gör vi genom
              att extratjänster reserveras för långtidsarbetslösa, och vi gör
              det genom att vi i vårt budgetalternativ skjuter till pengar för
              fler jobb inom Samhall och höjt tak i lönebidraget.
            </seg>
          </u>
          <u>
            <seg>
              Avslutningsvis sänker vi dessutom skatten på arbete så att människor
              får behålla mer av sin lön och för att det ska löna sig bättre
              att jobba och driva företag i Sverige. Vi gör det för att det
              är rätt, men vi gör det också för att vi inser att det är när
              vi har ett företagsklimat i världsklass som jobben på allvar kan
              växa till över tid.
            </seg>
          </u>
          <u>
            <seg>
              Kristdemokraternas och Moderaternas budgetalternativ innebär
              nu borgerliga omprioriteringar till förmån för vård och omsorg,
              polis, rättsväsen och försvar samt en jobb- och skattepolitik
              som skapar förutsättningar för fler jobb och mer pengar i plånboken.
            </seg>
          </u>
          <u>
            <seg>
              Det innebär en ny start för Sverige. Fler människor ska få möjlighet
              att stå på egna ben, försörja sig själva och förverkliga sina
              drömmar. Kristdemokraternas förhoppning är att fler människor
              därmed åter ska kunna känna hopp och framtidstro – hopp om ett
              friare, tryggare Sverige men också om en bättre framtid för sig
              själva och för sin familj.
            </seg>
          </u>
          <note>
            (Applåder)
          </note>
          <note type="speaker">
            Anf. 125 JOHAN ANDERSSON (S):
          </note>
          <u>
            <seg>
              Fru talman! Vi deltar inte i beslutet, men jag yrkar bifall till
              det gemensamma yttrandet från S, V och MP.
            </seg>
          </u>
          <u>
            <seg>
              Jag tänkte uppehålla mig vid det alexanderhugg som Moderaterna,
              Kristdemokraterna och Sverigedemokraterna utdelar till arbetsmarknadspolitiken
              i den nu vunna budgeten. Servettskissen innebär stora bekymmer
              för dem som i dag står allra längst från arbetsmarknaden, och
              jag har dess ­ värre sett väldigt lite i den här motionen om vad
              alternativen är.
            </seg>
          </u>
          <u>
            <seg>
              Det här innebär att 2,6 miljarder mindre kommer att ges till
              åtgärder inom arbetsmarknadspolitiken, detta när vi dels står
              inför en lågkonjunktur – ingen kan säga när den kommer, bara att
              den kommer – dels har en arbetsmarknad som är ganska besvärlig
              framför allt när det gäller vissa grupper.
            </seg>
          </u>
          <u>
            <seg>
              Jag tog kontakt med kommunerna i min valkrets när det kom fram
              att den här budgeten skulle få majoritet i kammaren och bad om
              exempel på hur det ser ut när det gäller extratjänster och moderna
              beredskapsjobb.
            </seg>
          </u>
          <u>
            <seg>
              Östergötland är ett län där man har jobbat väldigt aktivt just
              med dessa två insatser. Det har vi gjort genom en medveten politisk
              satsning, där vi tidigt var väldigt tydliga med att vi skulle
              använda de här åtgärderna på ett bra sätt. Vi var snabbt ute med
              att skapa åtgärder inom komm uner, regio ­ nen och inte minst
              statliga myndigheter med säte i Östergötland.
            </seg>
          </u>
          <u>
            <seg>
              Jag har två exempel som jag tänkte berätta om för att ge en bild
              till företrädarna Jessica Polfjärd från Moderaterna, Christian
              Carlsson från Kristdemokraterna och Magnus Persson från Sverigedemokraterna,
              som står bakom den här servettskissen till budgetreservation.
              Jag skulle sedermera gärna vilja ha svar av er tre angående vilket
              besked vi kan lämna till deltagarna.
            </seg>
          </u>
          <u>
            <seg>
              En kvinna kom från Somalia 2006 och hade med sig en allmän gymnasieutbildning.
              Hon läste svenska och gick en svetskurs men kom inte in på arbetsmarknaden
              på ungefär nio år. År 2016 fick hon en anställning på en extratjänst
              som lärarassistent och resurs i klassrummet på en skola i min
              hemkommun Motala. Eftersom vi har ganska många nyanlända i kommunen
              var även hennes språkkunskaper åtråvärda.
            </seg>
          </u>
          <u>
            <seg>
              Det gick jättebra för kvinnan, och när extratjänsten tog slut
              valde rektorn att fortsätta hennes anställning med ett nystartsjobb,
              som var en del av arbetsmarknadspolitiken. Hon har nu gått vidare
              till studier med målet att utbilda sig till förskollärare.
            </seg>
          </u>
          <u>
            <seg>
              Jag har ett annat exempel, en man som jobbade inom industrin
              i Motala i många år. Stålbadet inom industrin och omställningen
              skedde mellan 2004 och 2008, då många industriarbetare gick ut
              i arbetslöshet. Många skolades om till offentlig sektor och inom
              andra yrken, till exempel servicetjänster och annat.
            </seg>
          </u>
          <u>
            <seg>
              Den här mannen var över 50 år och arbetslös. Han var svenskfödd
              men hade inte någon utbildning utöver grundskolan. Han blev erbjuden
              att börja på en extratjänst som lärarassistent och hjälpa till
              på en av kommunens gymnasieskolor. Han gjorde detta väldigt väl,
              och det innebar att han skrevs ut från Arbetsförmedlingen och
              gavs möjlighet att få en avlönad tillsvidareanställning som lärarassistent.
            </seg>
          </u>
          <u>
            <seg>
              Det finns många goda exempel på livsberättelser ute i våra kommuner
              och regioner. Jag skulle råda företrädarna från de tre uppräknade
              partierna att ta kontakt med era kamrater på hemmaplan, där det
              finns extratjänster och moderna beredskapsarbeten, för att få
              en berättelse från det verkliga livet i era valkretsar. Då får
              ni höra om flera lyckade exempel på extratjänster och moderna
              beredskapsjobb.
            </seg>
          </u>
          <u>
            <seg>
              Det handlar om ungefär 20 000 personer som i dag är inne i dessa
              åtgärder. Det förslag till budgetramar som nu har röstats igenom
              kommer att innebära stopp för nya beredskapsjobb och extratjänster.
              Det kommer också att innebära att de gamla och tidsbegränsade
              successivt kommer att avslutas.
            </seg>
          </u>
          <u>
            <seg>
              Det här är en politik som är väldigt illavarslande, framför allt
              när vi samtidigt har en grupp på arbetsmarknaden som har det svårt
              att komma in. Det handlar dels om arbetslösa som varit borta från
              arbetsmarknaden en lång tid, dels om nyanlända.
            </seg>
          </u>
          <u>
            <seg>
              Jag har läst budgetreservationen väldigt noggrant för att försöka
              se om man kanske har tillfört medel till kommunsektorn någon annanstans.
              Då ser jag till min förskräckelse att man i reservationen även
              tar bort 500 miljoner som kommunerna har fått för att motverka
              långtidsarbetslöshet. Det gör man alltså parallellt med att man
              avskaffar två effektiva åtgärder.
            </seg>
          </u>
          <u>
            <seg>
              Jag tänkte också kort nämna någonting om Arbetsförmedlingen,
              något som också gör mig ganska skräckslagen. Arbetsförmedlingen
              som myndighet kan man ha många åsikter om. Det har vi haft, och
              det har vi. Det pågår en arbetsmarknadsutredning. I utskottet
              för någon månad sedan hade vi utredaren, som berättade hur långt
              man hade kommit. Slutbetänkandet kommer att avlämnas i slutet
              av januari.
            </seg>
          </u>
          <u>
            <seg>
              Att redan för 2019 göra det alexanderhugg som man gör genom att
              en tredjedel av personalstyrkan på i dag ungefär 14 000 personer
              riskerar att sägas upp är för mig väldigt märkligt. Jag har därför
              några frågor till Jessica Polfjärd, Christian Carlsson och Magnus
              Persson. Vad är det för verksamhet på Arbetsförmedlingen som ska
              avvecklas? Vad är det man har gjort som inte har varit effektivt?
              Hur ska strukturen se ut framgent? Är det de lokala kontoren ute
              i våra 290 kommuner som ska förändras, eller var ska förändringen
              ske?
            </seg>
          </u>
          <u>
            <seg>
              Jag tror att man förväntar sig någon form av fingervisning när
              det gäller hur detta ska hanteras och vad den framtida planen
              är.
            </seg>
          </u>
          <u>
            <seg>
              När det gäller de åtgärder som jag har talat om, både de arbetsmarknadspolitiska
              åtgärderna och inte minst Arbetsförmedlingens verksamhet, har
              i dag de allra flesta kommuner ett gott och fungerande samarbete
              med Arbetsförmedlingen. Det är ett samarbete där socialtjänsten,
              kommunen, Försäkringskassan, våra samordningsförbund och alla
              möjliga arbetar gemensamt och nära varandra för att kunna jobba
              med framför allt långtidsarbetslösa.
            </seg>
          </u>
          <u>
            <seg>
              Det jag ser att detta kommer att leda till – det är min egen
              slutsats – är ökade kostnader för kommunerna för försörjningsstöden
              till just den här gruppen människor. Vi ska heller inte glömma
              det lidande som individerna kommer att hamna i.
            </seg>
          </u>
          <u>
            <seg>
              Med det, fru talman, hänvisar jag till det tidigare särskilda
              yttrandet från Socialdemokraterna, Vänsterpartiet och Miljöpartiet.
            </seg>
          </u>
          <u>
            <seg>
              Jag förväntar mig svar på mina frågor. Det ser jag fram emot.
            </seg>
          </u>
          <note>
            (Applåder)
          </note>
          <note type="speaker">
            Anf. 126 CHRISTIAN CARLSSON (KD) replik:
          </note>
          <u>
            <seg>
              Fru talman! Självklart ska jag försöka besvara de frågor som
              ställts här.
            </seg>
          </u>
          <u>
            <seg>
              Det jag tycker är värt att ha i åtanke är att även med Moderaternas
              och Kristdemokraternas förslag har vi den näst högsta nivån någonsin
              när det gäller att lägga pengar på arbetsmarknadspolitiska åtgärder.
            </seg>
          </u>
          <u>
            <seg>
              Vad jag förstod handlade exemplet vi hörde här om en vän från
              Somalia som hade varit arbetslös i nio år, alltså långtidsarbetslös.
              Vad gäller långtidsarbetslösa vill ju vi reservera extratjänster
              för just den målgruppen. I dag är det alltför många som får fel
              sorters åtgärder när de vänder sig till Arbetsförmedlingen, vilket
              ställer till det. Det fördröjer möjligheten för människor att
              komma i arbete.
            </seg>
          </u>
          <u>
            <seg>
              Personen i exemplet vi hörde studerar nu till förskollärare.
              Då kan vi meddela att med vår budget kommer den personen att få
              möjlighet att jobba som förskollärare där det finns tid för barnen,
              för tack vare M:s och KD:s budget skjuter vi nu till pengar till
              mindre barngrupper i förskolan. Vi kan också meddela att när man
              kommer ut i arbetslivet och jobbar som förskollärare kommer man
              att få behålla mer av sin lön och få lättare att stå på egna ben
              och planera framtiden med sin familj.
            </seg>
          </u>
          <note type="speaker">
            Anf. 127 JOHAN ANDERSSON (S) replik:
          </note>
          <u>
            <seg>
              Fru talman! Tack, Christian, för svaret – även om jag inte riktigt
              hängde med i alla dess delar!
            </seg>
          </u>
          <u>
            <seg>
              Det är lite olika grupperingar bland dem som är långtidsarbetslösa;
              det tror jag är viktigt att komma ihåg. De två exempel jag gav
              är lyckade exempel. Det finns de som har det mycket svårare, och
              för dem har framför allt extratjänsterna varit en bra åtgärd.
              Man har fått kontakt med arbetsmarknaden, kommit nära en arbetsplats,
              lärt sig hur det sociala livet är på en arbetsplats och inte minst
              kunnat meddela barn och anhöriga och andra att man har ett jobb
              att gå till. Det tycker jag inte att vi ska glömma.
            </seg>
          </u>
          <u>
            <seg>
              Jag tror att det ni i Moderaterna, Kristdemokraterna och Sverigedemokraterna
              nu gör kommer att få en arbetsmarknadspolitik som varit framgångsrik
              att haverera. Den har kostat pengar, men det kostar ännu mer pengar
              om man inte gör någonting och människor hamnar i utsatta områden
              med alla risker det innebär att hamna utanför samhället.
            </seg>
          </u>
          <u>
            <seg>
              Jag hörde också i ditt inlägg, Christian, om satsningen på Samhall
              och lönebidrag. Det är åtgärder som jag kan tycka är rimliga.
              Det är sådant som vi har haft med i vår budget tidigare, framför
              allt lönebidrag. Men det är två olika grupper. Arbetsmarknaden
              och framför allt de som i dag finns i gruppen långtidsarbetslösa
              ser annorlunda ut. Det är olika individer, men framför allt har
              de olika behov. Alla kommer inte att kunna utbildas bort. Alla
              kommer inte att kunna gå in i de åtgärder som finns inom Samhalls
              hank och stör. I dag är det också svårt att komma ut när det gäller
              lönebidragsanställningar och annat. Där har de här insatserna
              varit framgångsrika.
            </seg>
          </u>
          <u>
            <seg>
              Min fråga till Christian är: Vad är er plan för att jobba med
              den här gruppen framöver?
            </seg>
          </u>
          <note type="speaker">
            Anf. 128 CHRISTIAN CARLSSON (KD) replik:
          </note>
          <u>
            <seg>
              Fru talman! Moderaterna och Kristdemokraterna lägger alltså 10,3
              miljarder på arbetsmarknadspolitiska program och åtgärder. Det
              är mycket pengar.
            </seg>
          </u>
          <u>
            <seg>
              Det är inte bara vi som har dömt ut era åtgärder som ineffektiva.
              Det gör också Riksrevisionen. Någonstans kan man ju tycka att
              det är rimligt att rensa upp i ineffektiva system som inte fungerar
              på ett sätt som mot ­ svarar vad de kostar.
            </seg>
          </u>
          <u>
            <seg>
              Min fråga är: Vad vill Socialdemokraterna göra när långtidsarbetslösheten
              växer och Sverige har det största sysselsättningsgapet mellan
              inrikes och utrikes födda? Vi tror ju att det krävs mer än ineffektiva
              arbetsmarknadspolitiska åtgärder, exempelvis att tillåta lägre
              ingångslöner. Men från Socialdemokraternas sida gör man ingenting.
            </seg>
          </u>
          <note type="speaker">
            Anf. 129 JOHAN ANDERSSON (S) replik:
          </note>
          <u>
            <seg>
              Fru talman! Nej, vi tror inte på lägre ingångslöner. Framför
              allt ska vi inte lagstifta om det i riksdagen, utan det är en
              fråga mellan parterna.
            </seg>
          </u>
          <u>
            <seg>
              Saltsjöbadsavtalet fyllde 80 år häromdagen. Medskicket från parterna
              där var tydligt: Gå inte in och tafsa på ingångslöner, avtalsbildning
              eller andra delar! Det sköter vi som parter.
            </seg>
          </u>
          <u>
            <seg>
              Vi har sagt att vi är beredda att hitta etableringsjobb. Det
              pågår ett arbete med detta som ett led i att göra det mellan parterna.
              Det är ett sätt att gå vidare.
            </seg>
          </u>
          <u>
            <seg>
              Det finns många andra delar där vi gärna ser att de åtgärder
              vi har får verka – att man fyller på med ännu fler som får möjlighet
              att komma in i den arbetsmarknadspolitik som finns men parallellt
              med det självklart gör justeringar om behoven förändras.
            </seg>
          </u>
          <note type="speaker">
            Anf. 130 ALEXANDER CHRISTIANSSON (SD):
          </note>
          <u>
            <seg>
              Fru talman! Sverigedemokraterna avstår i voteringen, då vår budgetram
              överstiger utskottets förslag. Men vi har lämnat in ett särskilt
              yttrande.
            </seg>
          </u>
          <u>
            <seg>
              Under 1800-talet gick Sverige från jordbrukssamhälle till industrisamhälle.
              Folk flyttade in till städerna, och nya industristäder bildades.
              Sverige fick fler arbetare och färre bönder.
            </seg>
          </u>
          <u>
            <seg>
              Inom jordbruket var du din egen arbetsgivare, men arbetarnas
              situation var mycket dålig. Arbetsdagarna kunde vara 10–13 timmar.
              Inom industrin var du tvungen att vara effektiv, annars kunde
              det hända att du förlorade ditt jobb. Arbetsmiljön i fabrikerna
              var också mycket dålig. Det var dålig belysning och ofta dålig
              hygien. Detta ledde till att sjukdomar lätt spreds. Arbetsskador
              var vanliga eftersom många maskiner var farliga och saknade skydd.
              Arbetarna tjänade dåligt och bodde därför ofta mycket trångt.
              Alla fattiga trängdes på samma ställe i stället för att bo i hus
              i skogen som de gjort tidigare. Detta belyste samhällsproblemen,
              som blev allt tydligare.
            </seg>
          </u>
          <u>
            <seg>
              I dag har vi lyckligtvis en helt annan situation, och den svenska
              arbetsmarknaden är i världsklass.
            </seg>
          </u>
          <u>
            <seg>
              I slutet av 1800-talet utformades den första arbetslöshetsförsäkringen.
              Det var en fantastisk utveckling och ett viktigt steg i formandet
              av den svenska modellen, som vi i dag ofta tar för given.
            </seg>
          </u>
          <u>
            <seg>
              Fru talman! Jag är bosatt i Lerum strax utanför Göteborg. Varje
              dag kan jag prata med mina barn via både ljud och bild, vilket
              är en fantastisk digital utveckling. Det lindrar saknaden och
              gör mitt arbete här i riksdagen betydligt enklare.
            </seg>
          </u>
          <u>
            <seg>
              Dock har den snabba digitaliseringen gjort världen mindre och
              mer globaliserad och urbaniserad, vilket naturligtvis har en påverkan
              på arbetsmarknaden. Utmaningarna har förändrats, och lagstiftning
              och regelverk behöver följa med för att skapa balans i en alltmer
              dynamisk och flexibel omvärld. Detta gäller som sagt också arbetsmarknadspolitiken.
            </seg>
          </u>
          <u>
            <seg>
              Vid ett par tillfällen har jag haft privilegiet att bo i andra
              delar av världen, både i i-land och i u-land, och det har hjälpt
              mig att förstå det fantastiska privilegium det är att bo i Sverige,
              med en fantastisk välfärd och en svensk modell som gör att vi
              har ett otroligt skyddsnät att landa i.
            </seg>
          </u>
          <u>
            <seg>
              För oss politiker gäller det i dag att vidmakthålla balansen
              mellan den svenska modellen och de utmaningar vi står inför i
              den globala förändringen. Utmaningen blir att skynda långsamt,
              samtidigt som vi måste ha en pragmatisk hållning till de beslut
              som ska fattas.
            </seg>
          </u>
          <u>
            <seg>
              Jag tycker att det är viktigt att behålla de fundament som fungerar
              bra, samtidigt som vi utvecklar och reformerar det som kan bli
              bättre – allt för att folket som vi representerar ska få utdelning
              av det som vi gemensamt bidrar med i form av skattemedel och samhällsengagemang,
              på kort men också på lång sikt.
            </seg>
          </u>
          <u>
            <seg>
              Arbetslöshetsförsäkringen utgör ett starkt fundament för trygghet
              hos den enskilde. Det vet jag inte minst av egen erfarenhet; jag
              har själv varit tvungen att utnyttja tjänsten. I dag finansier
              as den svenska a-kassan till 90 procent med skattemedel, medan
              10 procent finansieras med medlemsavgifter. Varför ska då inte
              alla som förvärvsarbetar och bidrar till vår välfärd kunna ta
              del av den trygghet som försäkringen ger?
            </seg>
          </u>
          <u>
            <seg>
              Jo, svaret är att a-kassan och fackförbunden har alltför starka
              kopplingar till varandra, och det är inte konstruktivt, tycker
              vi. Arbetslöshetsförsäkringen ska i dag, per definition, vara
              skild från fackförbunden, samtidigt som vi får rapporter om att
              skillnaden inte alltid är så glasklar som den borde vara. Detta
              tycker vi är oroväckande och i sak fel. Därför lägger vi i vår
              kommittémotion fram ett förslag som innebär att a-kassan ska vara
              obligatorisk och tillgänglig för hela befolkningen genom statlig
              finansiering. Detta menar vi är mer rättvist och ger en bättre
              fördelning.
            </seg>
          </u>
          <u>
            <seg>
              Fru talman! Allt pekar på att vi inom kort står inför en lågkonjunktur,
              och då behöver samhället visa att vi klarar av att skapa och ge
              trygghet till våra medborgare. Hade det inte varit tryggare för
              dem som riskerar att bli av med sitt arbete att veta att de kan
              söka arbete lokalt och inte behöver ställa sin familjs trygghet
              på kant? För dem som är engagerade i föreningslivet på lokal ort
              och kör sina barn till diverse aktiviteter, idrottsevenemang och
              annat kan det ha en förödande effekt att behöva flytta eller pendla
              till annan ort.
            </seg>
          </u>
          <u>
            <seg>
              Detta är ett exempel som visar varför vi tycker att det är viktigt
              att göra det tydligare att den arbetslöse får en chans att söka
              nytt arbete lokalt under de 100 första dagarna. Att bli arbetslös
              har stora konsekvenser för den enskilde, och därför vill vi arbeta
              för att höja ersättningstaket från 910 till 1 200 kronor per dag
              under de 100 första dagarna. Detta är en viktig åtgärd för en
              tryggare tillvaro för arbetstagare.
            </seg>
          </u>
          <note type="speaker">
            Anf. 131 ALIREZA AKHONDI (C):
          </note>
          <u>
            <seg>
              Fru talman! Man kan säga mycket om svensk arbetsmarknad. Frågar
              man Socialdemokraterna fungerar den mer eller mindre utmärkt,
              och de lyfter då den svenska modellen med starka parter på arbetsmarknaden
              som den givna förklaringen. Men är detta verkligen en sanningsenlig
              verklighetsbeskrivning? Är allt frid och fröjd, eller finns det
              brister som det talas tystare om?
            </seg>
          </u>
          <u>
            <seg>
              Fru talman! Arbetsmarknaden är ett svårt område att debattera
              utan att beröra andra utgiftsområden. Oftast reduceras debatten
              till frågor som skattereduktion för fackföreningsavgiften, Arbetsförmedlingens
              vara eller icke vara eller att de traditionellt borgerliga partierna
              vill avskaffa anställningstryggheten för vanligt folk.
            </seg>
          </u>
          <u>
            <seg>
              En och annan lyfter blicken och nämner de trösklar som omgärdar
              vår arbetsmarknad. Då och då lyfts också det faktum att vi har
              lägst andel enklare jobb – inte jobb som är lätta i sig, men arbeten
              med lägre formella kvalifikationer – i EU. Det rör sig, för att
              vara precis, om hälften så många som i våra grannländer Danmark
              och Tyskland.
            </seg>
          </u>
          <u>
            <seg>
              Men problemen stannar inte där. Trots en brinnande högkonjunktur
              står flera hundra tusen människor utanför den reguljära arbetsmarknaden.
              Många företag i flera sektorer skriker samtidigt efter kvalificerad
              arbetskraft. Är det ändå inte lite konstigt? Och vad händer när
              konjunkturen vänder nedåt? Var är beredskapen för det? Får vi
              fler arbetsmarknadspolitiska program med nya fiffiga namn?
            </seg>
          </u>
          <u>
            <seg>
              Från vänsterhåll menar man att problemet med missmatchningen
              på arbetsmarknaden går att lösa med en satsning på utbildningar.
              Men är det verkligen brist på utbildningar som är problemet i
              dag? Det går helt enkelt inte att utbilda bort arbetslösheten.
              Visst går det att tillfälligt frisera statistiken med extratjänsterna,
              men grundproblemen kommer att bestå.
            </seg>
          </u>
          <u>
            <seg>
              Jag menar att problemen snarare är av strukturell karaktär. Kostnader
              ­ na för att anställa är helt enkelt för höga i Sverige, och incitamenten
              för människor att gå från bidrag till ett första jobb är för små.
              Vi har också dålig rörlighet på arbetsmarknaden, även om den givet
              konjunkturläget har blivit något bättre på senare år.
            </seg>
          </u>
          <u>
            <seg>
              Missförstå mig rätt – jag är inte emot den svenska modellen.
              Jag har själv arbetat i partsvärlden och ser vikten av och fördelarna
              med att det är parterna som ansvarar för avtalsförhandlingarna.
              Men politiken kan inte med detta abdikera från sitt ansvar. Det
              finns mycket vi skulle kunna göra här i denna kammare för att
              hjälpa arbetsmarknadens parter att utveckla arbetsmarknaden. Vi
              behöver helt enkelt uppgradera den svenska model ­ len till 2.0.
              Men det kräver mod att våga kavla upp ärmarna, se utmaningar ­
              na i vitögat och fatta de svåra beslut som behöver fattas, och
              det helst i går.
            </seg>
          </u>
          <u>
            <seg>
              Fru talman! Låt mig konkretisera. Det finns nämligen flera saker
              som behöver göras parallellt då alla olika grupper på arbetsmarknaden
              naturligtvis inte är i behov av samma typ av åtgärder. För människor
              som i dag har ett jobb måste vi säkerställa att begreppet livslångt
              lärande får en meningsfull innebörd. Vi måste se över studiestödssystemet
              så att det går att kombinera arbete på deltid med kompetensutveckling
              på deltid, även senare i arbetslivet.
            </seg>
          </u>
          <u>
            <seg>
              Det finns säkert många olika vägar att ta. En kan vara att ge
              omställningsorganisationerna möjlighet och ansvar att träda in
              innan ett faktiskt behov har uppstått. I ett sådant scenario skulle
              staten kunna gå in och bidra genom en växling av arbetsgivaravgiften,
              samtidigt som företagen kan ta sin del av kostnaden inom ramen
              för kollektivavtalen.
            </seg>
          </u>
          <u>
            <seg>
              För lågutbildade arbetslösa måste kraftfulla utbildningsinsatser
              till. Vi måste bygga ut yrkesprogrammen och lärlingsutbildningarna
              kraftfullt. Den här satsningen kommer framför allt att kunna gynna
              utrikesfödda, men också skoltrötta ungdomar.
            </seg>
          </u>
          <u>
            <seg>
              Vi behöver också öka tillgången till kompletterande högskoleutbildningar
              för människor med utländska akademiska examina. Där finns det
              ett stort gap mellan utbud och behov. Vi behöver dessutom se till
              att normen för svenska för invandrare blir heltid i stället för
              deltid.
            </seg>
          </u>
          <u>
            <seg>
              Vi behöver minska antalet retroaktiva dagar i föräldraförsäkringen
              för nyanlända och bygga ut integrationsförskolor så att utrikesfödda
              kvinnor lättare och snabbare kan komma ut på den reguljära arbetsmarknaden.
            </seg>
          </u>
          <u>
            <seg>
              Men det kommer inte att räcka med detta. Det vore det en illusion
              att tro. Vi behöver göra ännu fler saker. Vi behöver generellt
              öka tillgången till enklare jobb. Centerpartiet har ett förslag
              som går ut på att man tar bort arbetsgivaravgiften de två första
              åren på arbetsmarknaden.
            </seg>
          </u>
          <u>
            <seg>
              Men det finns också en annan sak som man behöver göra: sänka
              skatterna för våra småföretag, som skapar jobben. Centerpartiet
              har därför även där föreslagit ett borttagande av arbetsgivaravgiften
              för den första anställda under de två första åren.
            </seg>
          </u>
          <u>
            <seg>
              En översyn av bidragssystemet är också nödvändigt, något som
              jag har varit inne på tidigare. Bara under perioden 1 januari
              2018–30 juni 2018 skickade Arbetsförmedlingen över 500 000 meddelanden
              till a-kassorna och Försäkringskassan om arbetslösa som inte hade
              skött sitt jobbsökande. Ta in siffran: 500 000 meddelanden på
              bara ett halvår!
            </seg>
          </u>
          <u>
            <seg>
              Centerpartiet vill också rensa upp bland ineffektiva arbetsmarknadspolitiska
              insatser och statliga anställningssubventioner. Det känner ni
              ju till. Sänk kostnaden för att anställa i stället för att subventionera
              låtsasanställningar och därmed tränga ut riktiga jobb!
            </seg>
          </u>
          <u>
            <seg>
              Arbetsförmedlingens framtid är också viktig att ägna tankar åt.
              I dag misslyckas myndigheten med flera av sina kärnuppgifter.
              Framför allt är det djupt beklagligt att myndigheten endast mäktat
              med att göra arbetsmarknadspolitiska bedömningar för var femte
              som är inskriven hos myndigheten. Just dessa arbetsmarknadspolitiska
              bedömningar, som ligger till grund för handlingsplaner och vidare
              insatser för individen, måste någonstans vara huvudprioritet för
              en statlig myndighet som vill värna effektivitet i uppdraget.
            </seg>
          </u>
          <u>
            <seg>
              Fru talman! Jag vill avsluta mitt anförande med en vädjan till
              oss alla i denna församling: Låt inte våra ideologiska skillnader
              vara en skygglapp och hindra det som de allra flesta av oss redan
              är överens om att vi måste göra, även i partsvärlden! Ska vi lösa
              dagens och framtidens utmaningar måste vi våga adressera problemen.
              Alternativet är fler utanförskapsområden, högre brottslighet och
              fler sociala problem. Vi har nu chansen att göra strukturella
              förändringar till gagn för vårt samhälle och för kommande generationer.
              Låt oss ta den!
            </seg>
          </u>
          <note>
            (Applåder)
          </note>
          <note>
            I detta anförande instämde Annika Qarlsson och Martin Ådahl (båda
            C).
          </note>
          <note type="speaker">
            Anf. 132 GULAN AVCI (L):
          </note>
          <u>
            <seg>
              Fru talman! I dessa tider av politisk stabilitet blir interna
              möten ibland lite viktigare. Därför står jag sist på talarlistan
              i detta ärende. Jag tänkte ändå att det skulle vara bra att få
              hålla ett kort anförande.
            </seg>
          </u>
          <u>
            <seg>
              Jag vill börja med att hänvisa till vårt särskilda yttrande.
              Sedan skulle jag vilja prata om Charlie.
            </seg>
          </u>
          <u>
            <seg>
              Tidigare i år mötte jag Charlie. Han kom till Sverige för två
              år sedan från Sudan och jobbar i dag på Axfoods pilotprojekt Nyanländ
              i Axfood. Där får han både lära sig svenska, utbilda sig och arbeta
              med lön. Vid årsskiftet tar hans traineeprogram slut, och han
              kommer att gå från nyanländ till nyanställd.
            </seg>
          </u>
          <u>
            <seg>
              När jag träf fade Charlie för en månad sedan kunde han tala näst
              intill perfekt svenska, efter endast två år i Sverige. Det är
              helt makalöst! Ni borde ha lyssnat på hans sätt att tala. Det
              var helt fantastiskt.
            </seg>
          </u>
          <u>
            <seg>
              Charlie och den resa han har gjort representerar allt det jag
              står för politiskt. Vi måste tillåta fler människor som Charlie
              att komma in i det svenska samhället.
            </seg>
          </u>
          <u>
            <seg>
              Mina föräldrar har själva gjort den resa som Charlie gör i dag.
              Jag vet hur mycket mina föräldrar ansträngde sig, och jag vet
              hur det är att växa upp i en förort med föräldrar som har ett
              annat modersmål än svenska.
            </seg>
          </u>
          <u>
            <seg>
              Det finns hundratusentals personer i Charlies situation som inte
              får möjlighet att testa ett jobb i Axfoods butiker. Det finns
              en oerhörd inneboende kraft hos nyanlända män och kvinnor som
              hålls tillbaka av stelbenta regler och system. Liberalernas politik
              handlar om att fler individer, likt Charlie, ska få frigöra den
              inre kraften.
            </seg>
          </u>
          <u>
            <seg>
              Fru talman! Den senaste mandatperioden har handlat om att stänga
              dörrar, låsa igen dem, slänga iväg nyckeln och mura igen ingången
              för individer som Charlie. Flera forskningsinstitut och expertmyndigheter
              har framhållit vikten av fler arbetstillfällen utan förkunskapskrav
              för att individer ska kunna få ett första jobb, men den rödgröna
              regeringen har vägrat att lyssna på dem.
            </seg>
          </u>
          <u>
            <seg>
              Regeringen har gjort det svårare att tillämpa arbetsmarknads-
              och utbildningsprogram, likt nystartsjobb och yrkesintroduktionsprogram,
              genom att befästa dem med enorma regelverk. Regeringen har skadskjutit
              RUT-reformen, som har banat väg för 30 000 nya jobb i Sverige
              och möjliggjort för många, inte minst utrikesfödda kvinnor, att
              bli egenföretagare.
            </seg>
          </u>
          <u>
            <seg>
              Regeringen har valt en omhändertagandepolitik i stället för att
              erbjuda möjligheter och ställa krav. Mirakelkuren har varit att
              gömma individer i dyra och ineffektiva arbetsmarknadsprogram.
              Varje jobb som har tillkommit efter en extratjänst har kostat
              samhället 30 miljoner kronor och deltagaren ett flertal bortkastade
              timmar.
            </seg>
          </u>
          <u>
            <seg>
              Detta drabbar inte minst utbildningsföretag och företag som är
              specialiserade på att få ut personer på arbetsmarknaden, som nu
              tvingas dra ned på sin verksamhet när alla resurser går till extratjänsterna,
              som nästan aldrig leder vidare till jobb.
            </seg>
          </u>
          <u>
            <seg>
              Fru talman! Vårt ansvar som politiker är inte att diktera för
              individer vad de ska göra, tycka eller tänka. Det är inte upp
              till oss att avgöra huruvida en person som kommer till Sverige
              ska vidareutbilda sig till akademiker eller börja arbeta. Vår
              uppgift är att erbjuda möjligheter.
            </seg>
          </u>
          <u>
            <seg>
              Liberalernas arbetsmarknadspolitik kretsar därför kring att ge
              individen möjligheter. Vi vill införa inträdesjobb så att fler
              nyanlända kan få ett första arbete.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 8 Areella näringar, landsbygd och livsmedel
          </note>
          <note>
            Miljö- och jordbruksutskottets betänkande 2018/19:MJU2
          </note>
          <note>
            Utgiftsområde 23 Areella näringar, landsbygd och livsmedel (prop.
            2018/19:1 delvis)
          </note>
          <note>
            föredrogs.
          </note>
          <note type="speaker">
            Anf. 133 KRISTINA YNGWE (C):
          </note>
          <u>
            <seg>
              Fru talman! ”Jag är 16 år och är fruktansvärt orolig för att
              min far ska förlora sitt jobb på grund av denna torka.” Citatet
              kommer från ett brev som Elin, dotter till en mjölkbonde, skickade
              till sin kommun i samband med sommarens torka, där hon bad kommunen
              att agera för att stödja kommunens lantbrukare. Elins ord fångar
              den oro som många i Lantbruks ­ sverige kände under sommarens
              torka men också det engagemang som fanns och den kraftsamling
              som gjordes hos konsumenter, lantbrukare, myndigheter och politiker
              för att hitta lösningar.
            </seg>
          </u>
          <u>
            <seg>
              Ett antal månader har nu gått sedan de efterlängtade regndropparna
              äntligen kom, och när snön faller utanför plenisalen är det svårt
              att riktigt komma ihåg sommarens tryckande värme. Men även om
              minnet av sommaren falnat något är konsekvenserna av sommarens
              torka högst levande hos många lantbrukare i vårt land.
            </seg>
          </u>
          <u>
            <seg>
              Vi i Centerpartiet menar allvar när vi säger att vi tror på svenskt
              lantbruks framtid, och vi avsätter därför totalt 2,4 miljarder
              kronor under 2019 för åtgärder på lång och kort sikt med anledning
              av sommarens torka och för att stärka konkurrenskraften inom svensk
              livsmedelsproduktion.
            </seg>
          </u>
          <u>
            <seg>
              Ska vi nå det mål om ökad livsmedelsproduktion som riksdagen
              fattade beslut om 2017 behövs kortsiktiga krisåtgärder för att
              stärka likviditeten här och nu. Centerpartiet vill därför se ett
              nytt krisstöd under 2019. Det är viktigt att detta blir ett stöd
              som riktas till fler branschgrenar än hösten 2018, då man bland
              annat missade såväl grisuppfödning som växtodling.
            </seg>
          </u>
          <u>
            <seg>
              Men torkan visar också hur sårbart svenskt lantbruk är. Nu krävs
              långsiktiga åtgärder som gör att företagen kan bygga en god lönsamhet,
              så att de klarar framtida dalar, och också ger lantbrukarna verktyg
              att hantera ett förändrat klimat. Det handlar om att sänka kostnader
              för arbete och insatsvaror såsom diesel, att säkerställa att lantbrukare
              kan bedriva sin verksamhet utan risk för hat och hot och att se
              till att regelverk och myndigheters agerande bidrar till lantbruksföretagens
              utveckling snarare än hindrar. Det handlar om att ställa om till
              fossilfritt lantbruk med tåliga grödor och system som kan hantera
              ett förändrat klimat med både för mycket och för lite nederbörd.
            </seg>
          </u>
          <u>
            <seg>
              Många som verkar inom de gröna näringarna är småföretagare med
              små marginaler och begränsad likviditet. Det är därför avgörande
              att myndigheters agerande, till exempel när det gäller stödutbetalningar,
              är tydligt och förutsägbart. Centerpartiet ser därför mycket allvarligt
              på att Jordbruksverket har misslyckats med att i tid betala ut
              de ersättningar som lantbruksföretagarna har rätt till, och det
              är av största vikt att myndigheten får de resurser och förutsättningar
              som behövs för att klara sitt uppdrag och återställa lantbrukarnas
              förtroende.
            </seg>
          </u>
          <u>
            <seg>
              Fru talman! Även inom skogsnäringen var 2018 ett år som många
              kom ­ mer att minnas, inte minst på grund av de fasansfulla skogsbränder
              som drabbade delar av vårt land men också för att debattvågorna
              om skogen fortsatte att gå höga trots att regeringen under våren
              presenterade ett na ­ tionellt skogsprogram som var tänkt att
              lösa upp flera av de knutar som funnits inom skogen.
            </seg>
          </u>
          <u>
            <seg>
              Skogen är oerhört viktig för svensk ekonomi. Den skapar jobb
              på landsbygden och har stor betydelse för vår omställning till
              en hållbar och långsiktig bioekonomi. Samtidigt är det viktigt
              att skydda värdefull natur och hotade arter så att vi stärker
              den biologiska mångfalden i skog och mark. Men när skogsägare
              känner sig överkörda, när de fråntas makten över den skog de har
              brukat och förvaltat och vars värden de byggt under decennier
              och när staten tar mark utan ersättning är det något som inte
              fungerar i svensk naturvård. Centerpartiet anser därför att det
              behövs ett omtag kring skogsskyddet för att vi ska få en bättre
              fungerande naturvård.
            </seg>
          </u>
          <u>
            <seg>
              För att naturvården ska vara långsiktigt hållbar måste den bygga
              på legitimitet och delaktighet från dem som berörs. Vi vill därför
              se en översyn av artskyddsförordningen, stopp för nyckelbiotopsinventeringen
              till dess att metoden är mer rättssäker samt säkerställande av
              att vi har skyddsformer som är ändamålsenliga och där skogsägaren
              involveras i högre grad.
            </seg>
          </u>
          <u>
            <seg>
              Fru talman! Slutligen var 2018 också året då denna riksdag fattade
              beslut om långsiktiga mål för landsbygden. Men precis som med
              livsmedelsstrategin och det nationella skogsprogrammet är mål
              och strategier ingenting innan de omsätts i konkret handling.
            </seg>
          </u>
          <u>
            <seg>
              Vi i Centerpartiet tror starkt på hela Sveriges potential och
              möjligheter. Vi vill se ett Sverige där alla kan leva och förverkliga
              sina drömmar oavsett var de bor. För såväl enskilda människor
              som företag är frihet och självbestämmande väsentliga delar för
              viljan och möjligheten att skapa utveckling. Vid sidan av åtgärder
              som landsbygdsavdrag och avskrivna studieskulder i glesbygdskommuner
              vill Centerpartiet därför genomföra en rad frihetsreformer för
              att underlätta förutsättningarna för att bo och verka på landsbygden
              och ge mer makt åt människor i hela landet att bestämma själva.
            </seg>
          </u>
          <u>
            <seg>
              Det handlar bland annat om ett kommunaliserat strandskydd, gårdsförsäljning
              och enklare regelverk för företagslokaler på landsbygden, men
              det handlar också om att återföra medel från naturresurser som
              vind och vatten till berörda regioner, säkerställa en fungerande
              viltförvaltning genom till exempel en viltmyndighet samt decentralisera
              förvaltning och statliga jobb i hela landet.
            </seg>
          </u>
          <u>
            <seg>
              Fru talman! Vi står inför ett vägskäl för landsbygden och de
              gröna näringarna. Under kommande mandatperiod måste politiken
              gå från målsättningar och ord till konkret handling och åtgärder
              som ger framtidstro. Vi måste visa Elin och hennes 16-åriga kamrater
              att vi menar allvar när vi säger att framtiden finns på landsbygden.
            </seg>
          </u>
          <u>
            <seg>
              Eftersom riksdagen har gett budgetpolitiken en annan inriktning
              än den Centerpartiet önskar kommer vi att avstå från att delta
              i beslutet om anslagens fördelning. Men vi tror att Centerpartiets
              politik för bättre förutsättningar, större självbestämmande och
              mer frihet åt människor och företagare på landsbygden är den politik
              som kommer att föra Sverige framåt.
            </seg>
          </u>
          <note>
            (Applåder)
          </note>
          <note>
            I detta anförande instämde Ulrika Heie och Annika Qarlsson (båda
            C).
          </note>
          <note type="speaker">
            Anf. 134 ISAK FROM (S):
          </note>
          <u>
            <seg>
              Fru talman! Vi debatterar miljö- och jordbruksutskottets betänkande
              2 om areella näringar.
            </seg>
          </u>
          <u>
            <seg>
              Detta är första gången som en övergångsregering lämnar en budgetproposition
              till riksdagen. I regeringsformen, riksdagsordningen och budgetlagen
              finns bestämmelser om hur det ska gå till och om innehållet. Någon
              särskild reglering av hur den ska utformas finns inte. Det var
              därför vi socialdemokrater var angelägna om att detta skulle gå
              till på ett för alla acceptabelt sätt.
            </seg>
          </u>
          <u>
            <seg>
              Trots att Sverige har en övergångsregering som följer överenskommelserna
              och lägger fram en övergångsbudget har Moderaterna och Kristdemokraterna
              valt att lägga fram egna budgetmotioner, som så småningom skrevs
              om till en servettskiss och med Sverigedemokraternas hjälp blev
              riksdagens budget.
            </seg>
          </u>
          <u>
            <seg>
              Fru talman! Ordning och reda är vad jag under mina år i riksdagen
              har lärt mig präglar riksdagens arbete. Det var till och med så
              att riksdagen beslöt att tidigarelägga valet en vecka så att tillträdande
              regering skulle få mer tid på sig att utforma en budget så att
              det skulle gå att styra riket på ett rättssäkert sätt.
            </seg>
          </u>
          <u>
            <seg>
              Nu ska statens finanser i stället styras av en hastigt utformad
              servettskiss. I stället för en genomarbetad budgetproposition
              styrs statens finanser nu av en otydlig reservation med prioritering
              av stora skattesänkningar för mångmiljardbelopp och oklara nedskärningar.
              Detta leder till osäkra planeringsförutsättningar i välfärden
              och för våra myndigheter men framför allt för våra medborgare.
            </seg>
          </u>
          <u>
            <seg>
              Vi är nu i det läge som vi socialdemokrater har varnat för, där
              Sverigedemokraterna har fått ett avgörande inflytande över svensk
              politik.
            </seg>
          </u>
          <u>
            <seg>
              Moderaternas och Kristdemokraternas budget representerar en helt
              annan politik än den vi socialdemokrater gick till val på och
              vill bedriva. Vi vill bygga ett starkare samhälle och ett tryggare
              Sverige och investera i välfärd och trygghet. Medborgarnas välfärd
              ska gå före stora ofinansierade skattesänkningar.
            </seg>
          </u>
          <u>
            <seg>
              Riksdagen har genom sitt beslut den 12 december 2018 fastställt
              de samlade utgifterna för utgiftsområde 23. Eftersom vår budget
              och våra ramar har fallit har vi avstått från att delta i beslutet
              och lämnat ett särskilt yttrande i betänkandet om vår politik
              inom utgiftsområde 23.
            </seg>
          </u>
          <u>
            <seg>
              Anslaget borde ha utformats i enlighet med övergångsregeringens
              budgetproposition så att tillträdande regering så snart som möjligt
              fått möjlighet att utforma en genomarbetad ändringsbudget.
            </seg>
          </u>
          <u>
            <seg>
              Men, fru talman, vi ska debattera MJU2 om areella näringar.
            </seg>
          </u>
          <u>
            <seg>
              Jag hade gärna velat stå här med S i regeringsställning och presentera
              fortsättningen på livsmedelsstrategin, hur vi socialdemokrater
              vill öka självförsörjningsgraden, hur vi kan få mer svensk mat
              på borden och hur vi kan öka livsmedelsexporten.
            </seg>
          </u>
          <u>
            <seg>
              Jag hade gärna velat stå här och presentera hur vi kan fortsätta
              på den inslagna vägen för att få en sammanhållen landsbygd med
              statlig närvaro i hela landet.
            </seg>
          </u>
          <u>
            <seg>
              Jag hade gärna velat stå här och fortsätta att utveckla skogspolitiken
              och ett nationellt skogsprogram, med regionala skogsprogram i
              hela landet.
            </seg>
          </u>
          <u>
            <seg>
              Jag hade gärna velat stå här och presentera hur vi kan få fortsatta
              nya investeringar i skogsindustrin och nya produkter och biobränslen
              som vi kan tanka.
            </seg>
          </u>
          <u>
            <seg>
              Jag hade gärna velat stå här och presentera hur vi kan säkerställa
              att svensk viltförvaltning utvecklas med säkerställt regionalt
              inflytande, hur vi vill skapa en sammanhållen klövviltsförvaltning,
              hur vi kan satsa på vattenbruket, hur vi ser på jordbrukspolitiken,
              den nya CAP:en och fisket i brexits spår, hur vi ser på torkan
              och nya typer av torka och hur det påverkar jordbruket. Vi har
              i långliga tider dränerat bort vatten, men nu behöver vi tillsammans
              med jordbrukssektorn se till att politiken utformas så att vi
              säkerställer det vatten som jordbruket så väl behöver.
            </seg>
          </u>
          <u>
            <seg>
              Allt detta och mycket mer därtill hade jag velat presentera.
              Jag hoppas naturligtvis att vi kan komma tillbaka och presentera
              detta och att Socialdemokraterna tillsammans med andra sansade
              partier kan lägga fram en regeringsförklaring som klarar detta
              och mycket mer.
            </seg>
          </u>
          <u>
            <seg>
              Om vi nu tittar på den servettskiss som vi har att ta ställning
              till kan vi konstatera att gröna jobb försvinner. Och utan nyckelbiotopsinventeringarna
              förlorar Sverige trovärdighet i arbetet med biologisk mångfald.
              Skogsägarna förlorar kunskapsunderlag i arbetet med att bruka
              sina skogar.
            </seg>
          </u>
          <u>
            <seg>
              Vi kommer på sikt att försämra konkurrenskraften med sämre möjligheter
              till certifierat virke, vilket kommer att drabba vår export och
              den sektor som efterfrågar certifierat virke för att kunna vara
              relevant på marknaden. Tillsammans med de nedskärningar som görs
              på utgiftsområde 20 innebär detta ett hårt slag mot det pågående
              arbetet med att sköta värdefull natur runt om i landet. Det är
              också allvarligt för alla skogsägare som tagit ett aktivt ansvar
              för naturvården runt om i landet. Det är också allvarligt för
              alla som har påbörjat ett avtal om ersättning och som nu förlorar
              möjligheten till ersättning. Vi är också övertygade om att arbetstillfällen
              runt om i landet kommer att gå förlorade i alla de företag som
              Skogsstyrelsen arbetar tillsammans med till följd av de neddragningar
              som kommer att ske på Skogsstyrelsen.
            </seg>
          </u>
          <u>
            <seg>
              Fru talman! Skogsindustrin går för högtryck. Sektorn redovisar
              rekordvinster i spåren av det rödgröna styret och i spåren av
              omställningen till ett fossilfritt samhälle.
            </seg>
          </u>
          <u>
            <seg>
              Fru talman! Det råder nu stor personalbrist i sektorn. Skogsentreprenörerna
              säger att det aldrig har varit svårare att hitta folk till plantering
              och till röjning. Det har aldrig varit svårare att locka unga
              till utbildning i sektorn. I detta läge väljer den nya högermajoriteten
              att skrota inkörsporten Gröna jobb – 1 400 arbetstillfällen runt
              om i landet och ca 140 jobb i varje skogslän. Det har initialt
              börjat där, och det ses som framtiden och en möjlighet. Det klipps
              bort den 1 januari.
            </seg>
          </u>
          <u>
            <seg>
              Hur ska den nya majoriteten hitta folk som vill, kan och orkar?
              Är det lägre lön och lägre ersättningar som är den enda vägen
              fram för högermajoriteten, eller tänker man bussa hit mer folk
              från östra Europa som ska göra de lätta jobben? Är det svaret,
              alltså att fler människor från östra Europa ska komma hit och
              göra det som vi kan klara själva?
            </seg>
          </u>
          <u>
            <seg>
              Fru talman! Med de ramar som riksdagen har beslutat om minskar
              möjligheten för en ny regering att lägga fram en tilläggsbudget
              för att klara de investeringar som gör att Sverige håller ihop
              och säkerställer jobb och arbetstillfällen på landsbygden. Det
              är inte omöjligt, men det blir trots allt svårare. Men vi kommer
              att göra vad vi kan för att bryta detta negativa instick och denna
              negativa skiss.
            </seg>
          </u>
          <u>
            <seg>
              För att de areella näringarna ska utvecklas krävs en levande
              landsbygd, det krävs att vi som bor där känner tilltro, det krävs
              mycket mer än sänkta dieselpriser och det krävs fungerande infrastruktur,
              samhällsservice, statliga jobb, lanthandlare, banker, it, infrastruktur
              och äldrevård. På varje politikområde för vi socialdemokrater
              fram hur viktigt det är att S verige håller ihop. Det gemensamma
              samhällsbygget ska säkras, från Kiruna till Trelleborg.
            </seg>
          </u>
          <u>
            <seg>
              Fru talman! Det är ingen lätt budgetprocess som utskottet har
              genomfört. Därför förtjänar utskottets och riksdagens övriga tjänstemän
              ett särskilt stort tack och en önskan om vilsamma helger. Efter
              helgerna kommer utskottet att köra igång med att följa upp hur
              ansvariga myndigheter tänker administrera de förändrade anslagen
              och de drastiska nedskärningarna.
            </seg>
          </u>
          <u>
            <seg>
              Med detta önskar jag mina kamrater i miljö- och jordbruksutskottet
              en god jul och ett gott nytt år.
            </seg>
          </u>
          <note>
            (Applåder)
          </note>
          <note type="speaker">
            Anf. 135 MARIA MALMER STENERGARD (M):
          </note>
          <u>
            <seg>
              Fru talman! Jag vill börja med att yrka bifall till förslaget
              i betänkandet under punkterna 1 och 2.
            </seg>
          </u>
          <u>
            <seg>
              Denna debatt handlar om våra prioriteringar när det gäller areella
              näringar, landsbygd och livsmedel. Detta är en oerhört viktig
              del av vår budget.
            </seg>
          </u>
          <u>
            <seg>
              De gröna näringarna utgör basen för en levande landsbygd. Deras
              välmående bygger vårt välstånd. Stad och land är beroende av dem.
              Det är även klimatet. Deras gröna fingrar vårdar Sveriges gröna
              lungor. Därför, fru talman, är det vårt jobb att skapa förutsättningar
              för de gröna näringarna att göra sitt jobb. Därför är Moderaternas
              och Kristdemokraternas budget ett viktigt steg på landsvägen.
            </seg>
          </u>
          <u>
            <seg>
              Många är de politiker som talar sig varma för en levande landsbygd
              och ökad livsmedelsproduktion. Men när det väl kommer till kritan
              är det inte alla som trycker på rätt knappar i denna kammare.
              De väljer att straffa avstånd i stället för utsläpp. De säger
              nej till regelförenklingar som kan minska administrationen och
              stärka konkurrenskraften. De säger nej till gårdsförsäljning,
              trots att det finns all anledning att låta det sjuda på landsbygden.
              De misstror skogsbrukarnas förmåga att ta ansvar under frihet.
              Och de ökar ständigt kostnaderna för jordbrukarna som om de tog
              dem för givna.
            </seg>
          </u>
          <u>
            <seg>
              Fru talman! I somras drabbades jord- och skogsbruk hårt. Svår
              torka bredde ut sig, och omfattande skogsbränder härjade. Skördar
              gick förlorade, skog som brukats i generationer gick upp i rök
              och lantbrukare tvingades nödslakta djur. Det var en sommar som
              kommer att gå till historien, och vi kommer alltid att minnas
              hur samhället ställde upp. Nu är det tid för oss politiker att
              ställa upp.
            </seg>
          </u>
          <u>
            <seg>
              I vår budget har vi därför avsatt 760 miljoner kronor till dem
              vars inkomster har gått förlorade till följd av torkan . Utöver
              detta har vi avsatt 72 miljoner kronor till landets skogsbrukare.
              Men det krävs mer. Den aku ­ ta krisen har riktat ljuset mot ett
              ännu större problem, nämligen bristande marginaler och alltför
              svag motståndskraft. Vår linje är tydlig: Lantbrukarnas konkurrenskraft
              måste stärkas. För att det ska ske måste regelkrånglet och kostnaderna
              minska. Alltför stora pålagor riskerar att leda till att den svenska
              produktionen slås ut till förmån för varor från andra länder.
              Det är inte så vi stärker svensk livsmedelsproduktion, det är
              inte så vi stärker svensk ekonomi och det är inte så vi förbättrar
              miljön.
            </seg>
          </u>
          <u>
            <seg>
              En stor del av kostnadsbördan består av skatter, inte minst på
              drivmedel till de maskiner som behövs i produktionsleden för jord-
              och skogsbruk. Transporter av råvaror från skogen eller livsmedel
              från åkrar och stall är en förutsättning för att vi ska kunna
              göra en grön och hållbar omställning i samhället. För allt detta
              krävs det dock att vårt jord- och skogsbruk inte konkurreras ut
              till förmån för andra alternativ. Det vinner ingen på. Därför
              föreslår Moderaterna och Kristdemokraterna ytterligare återbetalning
              av skatten på den diesel som används i de gröna näringarna.
            </seg>
          </u>
          <u>
            <seg>
              Devisen ”frihet under ansvar” har tidigare gällt för svensk skogspolitik.
              Det har tjänat oss väl. Just frihet under ansvar har byggt upp
              de fina värden som vi ser i skogarna i dag och som många nu vill
              skydda.
            </seg>
          </u>
          <u>
            <seg>
              Under den senaste mandatperioden har dock osäkerheten blivit
              allt större hos våra svenska skogsägare. Regeringen och myndigheterna
              gör alltmer omfattande ansträngningar för att inskränka vårt hållbara
              skogsbruk. Miljöministern har till och med gått så långt att hon
              i denna kammare har gett uttryck för att det vore orimligt om
              staten skulle ersätta alla som får sin äganderätt inskränkt. Det
              skadar tilltron, långsiktigheten och investeringsviljan. Alla
              tycks samtidigt tycka att skogen spelar en nyckelroll i omställningen
              genom att tillhandahålla alternativ till fossila material och
              bränslen. Men hur ska någon våga investera i skogen när man inte
              vet om man får en rättssäker behandling av våra myndigheter? Hur
              ska någon våga satsa när man inte vet om man får skörda frukterna?
            </seg>
          </u>
          <u>
            <seg>
              Tilltro, rättssäkerhet och långsiktighet krävs för viktiga gröna
              investeringar. Därför stoppar vi nyckelbiotopsinventeringen till
              dess att den kan genomföras på ett rättssäkert sätt. Det är också
              någonting som riksdagen länge har krävt och kräver i dag igen
              och någonting som regeringen redan för länge sedan borde ha gjort.
            </seg>
          </u>
          <u>
            <seg>
              Fru talman! Den som tror på svensk landsbygd och på riktigt förstår
              att stad och land hänger ihop gör allt den kan för att låta de
              gröna näringarna grönska. Detta är en debatt om jordbruk, skogsbruk,
              livsmedel och landsbygd, men det är också en debatt om klimatet,
              miljön och näringspolitiken. På alla dessa områden behövs en blå
              politik som förstår vad som krävs för konkurrenskraft, för investeringsvilja
              och för att företag ska kunna stå på egna ben och växa av egen
              kraft. De gröna näringarna och de gröna värdena mår bäst av en
              blå politik.
            </seg>
          </u>
          <note>
            (Applåder)
          </note>
          <note type="speaker">
            Anf. 136 ISAK FROM (S) replik:
          </note>
          <note>
            Fru talman! Tack för anförandet, Maria Malmer Stenergard!
          </note>
          <u>
            <seg>
              Jag kan faktiskt inte låta bli att undra om Maria Malmer Stenergard,
              Moderaterna och den nya högeralliansen tycker att myndigheterna
              inte föl ­ jer svensk lagstiftning – lagstiftning som har lagts
              fram på det här området av borgerliga regeringar alltsedan principen
              om frihet under ansvar ge ­ nomfördes. I propositionen om biologisk
              mångfald från 2013 lade man fram målen för vad staten ska spara,
              vad frivilliga avsättningar ska innebä ­ ra och hur vi ska uppnå
              biologisk mångfald i hela landet. Är det egentligen den propositionen
              som Moderaterna, Sverigedemokraterna och Kristde ­ mokraterna
              vill göra om – eller skrota?
            </seg>
          </u>
          <u>
            <seg>
              Nu går man ju bakvägen och drar in på ersättningarna, vilket
              direkt kommer att drabba dem som nu är i färd med att teckna eller
              har tecknat avtal om ersättning. Man kapar budgeten direkt. De
              som faktiskt gör sitt jobb tycker att det här har fungerat. Ungefär
              9 000 skogsägare per år har fått eller är på väg att få ersättning.
              Tycker Maria Malmer Stenergard att det är dåligt?
            </seg>
          </u>
          <note type="speaker">
            Anf. 137 MARIA MALMER STENERGARD (M) replik:
          </note>
          <u>
            <seg>
              Fru talman! Man ska ha stor respekt för lagstiftningens inflytande,
              men man ska också ha stor respekt för vad det innebär med ledning
              och styrning i offentlig sektor. Under den tid som den rödgröna
              regeringen har suttit i Rosenbad har det verkligen visat sig att
              det spelar roll vilka signaler man sänder till myndigheter. Det
              har funnits en otroligt oroväckande tendens hos myndigheterna
              när det gäller hur skogsägare behandlas i det här landet.
            </seg>
          </u>
          <u>
            <seg>
              Låt mig vara väldigt tydlig: Moderaterna står upp för äganderätten
              och skogsägarnas rätt att bruka sin skog. Vi stoppar därför den
              hårt kritiserade nyckelbiotopsinventeringen. Det är dessutom ett
              beslut som riksdagen har fattat. En majoritet här i riksdagen
              står bakom det, och ledamotens reger ­ ing borde ha gjort detta
              för länge sedan.
            </seg>
          </u>
          <u>
            <seg>
              Principen om frihet under ansvar har gynnat den svenska skogen
              och skogsnäringen, och den måste fortsatt vara bärande. Staten
              ska inte ianspråkta egendom från enskilda utan att skälig ersättning
              ges. Sedan kan ersättning utgå på annat sätt – till exempel i
              form av skogsbyte, som Alliansen nu vill att man återinför – men
              just nyckelbiotopsinventeringen har lett till att människor inte
              har fått ersättning vid äganderättsinskränkningar. Detta är särskilt
              sorgligt eftersom de värden man nu säger sig vilja skydda i stor
              omfattning har uppkommit just tack vare familjers brukande av
              skogen i generationer.
            </seg>
          </u>
          <u>
            <seg>
              När det kommer till äganderätten kan man lita på Moderaterna.
              Vi kommer att vara the last man standing.
            </seg>
          </u>
          <note type="speaker">
            Anf. 138 ISAK FROM (S) replik:
          </note>
          <u>
            <seg>
              Fru talman! Vi kan ju konstatera att det fattas en del pengar.
              Det fattas en del pengar, precis som det gjorde innan den rödgröna
              regeringen tillträdde. Det fanns ett stort eftersatt underhåll,
              där det var flera tusen skogsägare som väntade på ersättning eftersom
              anslagen var för små.
            </seg>
          </u>
          <u>
            <seg>
              Nu kapar man detta helt och hållet. Man kapar även Skogsstyrelsen
              och säger: Vi stoppar nyckelbiotopsinventeringarna tills vidare.
              Just nu känns det som att det inte kommer att komma igång med
              den här budgeten, och jag menar att det i så fall vore mer ärligt
              om Moderaterna sa som det var: att de vill göra om hur man ser
              på skyddet av biologisk mångfald och att de vill ändra den grundläggande
              lagstiftningen. Jag vill nämligen hävda att våra svenska myndigheter
              följer svensk lagstiftning.
            </seg>
          </u>
          <note type="speaker">
            Anf. 139 MARIA MALMER STENERGARD (M) replik:
          </note>
          <u>
            <seg>
              Fru talman! Nu måste rätt ändå få vara rätt: Vi kapar inte ersättningen
              helt, utan vi behåller en del av anslaget. Vi kapar dock ersättningen
              för nyckelbiotopsinventeringarna till dess att de kan ske på ett
              rättssäkert sätt. Det är som sagt helt i enlighet med vad riksdagsmajoriteten
              har föreslagit.
            </seg>
          </u>
          <u>
            <seg>
              Det är också så att regeringen själv har konstaterat att 31 procent
              av Sveriges skogsmark i dag är undantagen från bruk. Frågan blir
              då hur stor del Isak From egentligen skulle vilja undanta från
              bruk. Är det 40 procent eller 50 procent? Det finns som sagt andra
              sätt att skydda skog, till exempel genom skogsbyte.
            </seg>
          </u>
          <u>
            <seg>
              Jag vill också påminna om den rapport som nyligen kom från Riksrevisionen
              och som visar att Sverige i alldeles för stor utsträckning har
              fokuserat på kvantitet och inte kvalitet när det kommer till skydd.
              Det är dags för en förändring.
            </seg>
          </u>
          <note>
            (Applåder)
          </note>
          <note type="speaker">
            Anf. 140 MARIA GARDFJELL (MP) replik:
          </note>
          <note>
            Fru talman! Tack för ditt anförande, Maria Malmer Stenergard!
          </note>
          <u>
            <seg>
              Torkan i somras var en effekt av klimatförändringarna. Maria
              Malmer Stenergard har flera gånger sagt att klimatarbetet nu får
              minska på grund av att det – som hon uttrycker det – inte är tillräckligt
              effektivt.
            </seg>
          </u>
          <u>
            <seg>
              Att vi klarar av klimatomställningen till en fossilfri fordonsflotta
              är av absolut största vikt för landsbygden. Som miljöpartist kan
              jag verkligen slå fast följande: Är det någonstans bilen behövs
              är det just på landsbygden. Därför behövs det också lokalproducerade
              fossilfria drivmedel som är distribuerade i hela landet, och det
              behöver finnas el-laddstationer i hela landet. Maria Malmer Stenergard
              har sagt att Klimatklivet är en symbolisk satsning, men jag menar
              att 30 000 laddstationer inte är symbolik.
            </seg>
          </u>
          <u>
            <seg>
              I går fick vi i Miljöpartiet oväntad hjälp från en organisation
              som normalt sett inte brukar vara på vår sida, nämligen Bil Sweden
              som i Svenska Dagbladet kritiserade Moderaterna och Kristdemokraterna
              för att de skär ned på Klimatklivet. Man menar att det är ett
              stort misstag att lägga ned den svenska klimatpolitiken på det
              sättet.
            </seg>
          </u>
          <u>
            <seg>
              Fru talman! Jag skulle vilja fråga Maria Malmer Stenergard om
              hon verkligen har tryckt på rätt knapp här i kammaren när det
              gäller klimatpolitiken.
            </seg>
          </u>
          <note type="speaker">
            Anf. 141 MARIA MALMER STENERGARD (M) replik:
          </note>
          <u>
            <seg>
              Fru talman! Tack för att du tar upp otroligt viktiga frågor som
              rör utsläppen från transportsektorn, Maria Gardfjell! Vi måste
              ju komma till rätta med dem, för de står för en tredjedel av våra
              utsläpp här i Sverige. Men, återigen: Rätt ska vara rätt.
            </seg>
          </u>
          <u>
            <seg>
              Klimatarbetet får minska, säger Maria Gardfjell. Det stämmer
              inte. Vi gör däremot om klimatarbetet genom vår budget, eller
              tar i alla fall viktiga steg. Vi slutar fokusera på antal satsade
              kronor och symbolåtgärder, vilket flera expertmyndigheter har
              konstaterat att det rör sig om, och fokuserar i stället på sådant
              som gör särskild nytta. Därför har vi faktiskt plockat en del
              av Klimatklivet, nämligen den del som experter som Konjunkturinstitutet
              har sagt är mer effektiv. Det handlar om utbyggnad av laddinfrastruktur
              på publika platser, där fler kan ta del av dem. Det satsar vi
              på i en särskild ny budgetpost, och det tror jag faktiskt inte
              har undgått Maria Gardfjell.
            </seg>
          </u>
          <u>
            <seg>
              När det gäller kritiken från Bil Sweden rör den framför allt
              ladda-hemma-stödet. Det är sällan en skräll när någon som har
              åtnjutit bidrag och inte längre kan göra det har lite synpunkter
              på saken. Jag känner mig dock väldigt trygg i våra beslut, för
              detta har kallats ett fiasko. Det är ytterst få som har sökt bidraget,
              och det handlar om åtgärder som ändå hade genomförts, konstaterar
              experterna.
            </seg>
          </u>
          <u>
            <seg>
              Så nej, det blir inte mindre klimatarbete nu, men det blir ett
              bättre fokus. Jag vill återigen påminna om att vi satsar 1,1 miljarder
              mer i den budget som vi diskuterar i dag och som handlar om de
              gröna näringarna, eftersom de är så otroligt viktiga för vårt
              klimatarbete. Ingen – allra minst klimatet – tjänar på att de
              slås ut.
            </seg>
          </u>
          <note type="speaker">
            Anf. 142 MARIA GARDFJELL (MP) replik:
          </note>
          <u>
            <seg>
              Fru talman! Det finns inte en enda krona av dessa 1,1 miljarder
              extra som inte regeringen har aviserat i tidigare budgetpropositioner
              eller i utspel om torkan i somras. Det är helt i linje med det
              som finns sedan tidigare.
            </seg>
          </u>
          <u>
            <seg>
              Jag vill ställa en ny fråga till Maria Malmer Stenergard.
            </seg>
          </u>
          <u>
            <seg>
              Jag hör att du inte nämner ekologisk produktion i ditt anförande,
              Maria Malmer Stenergard, men de av regering en aviserade satsningarna
              på 25 miljoner kronor på just omställning till ekologisk produktion
              uteblir. Dessa 25 miljoner är det enda av regeringens aviserade
              förslag som ni inte tar med.
            </seg>
          </u>
          <u>
            <seg>
              Vi vet att det behövs mer satsning på ekologisk produktion eftersom
              efterfrågan ökar starkt och eftersom detta ger en möjlighet för
              svenskt jordbruk att utvecklas. Ska jag, fru talman, uppfatta
              det som att Maria Malmer Stenergard inte vill utveckla Sveriges
              jordbruk utifrån marknadens krav?
            </seg>
          </u>
          <note type="speaker">
            Anf. 143 MARIA MALMER STENERGARD (M) replik:
          </note>
          <u>
            <seg>
              Fru talman! I frågan låg svaret! Den kraftiga efterfrågeökning
              som man har sett talar väl absolut för att det inte behövs några
              stöd. Vi ser jättegärna att man ökar livsmedelsproduktionen, men
              vi ser också gärna att konsumenterna är med och styr och påverkar
              vilket utbud som ska finnas.
            </seg>
          </u>
          <u>
            <seg>
              Vi anser att vi från politiskt håll – från denna kammare – inte
              ska tala om för människor vad de bör lägga på sin tallrik. Där
              har ledamoten Maria Gardfjell också sitt svar.
            </seg>
          </u>
          <note>
            (Applåder)
          </note>
          <note type="speaker">
            Anf. 144 STAFFAN EKLÖF (SD):
          </note>
          <u>
            <seg>
              Fru talman! Riksdagen har ju fastställt de samlade utgifterna
              för utgiftsområde 23. Eftersom Sverigedemokraternas förslag till
              anslag inom utgiftsområdet ligger över den nivån kan vi inte reservera
              oss till förmån för vårt förslag. Jag hänvisar i stället till
              vårt särskilda yttrande.
            </seg>
          </u>
          <note>
            Jag yrkar dock bifall till reservation 2 om utbetalning av jordbrukarstöd
            och reservation 7 om stöd till avbytartjänst.
          </note>
          <u>
            <seg>
              Utgiftsområdet handlar om de areella näringarna, alltså jordbruk,
              skog, renskötsel, jakt och fiske, men även om de livsmedel som
              produceras och de miljövärden som är knutna till dessa näringar.
              Man kanske kan tro att man kan se isolerat på exempelvis miljövärdena
              i landskapet och ta beslut som endast ser till dessa värden, men
              det är fel. Utgiftsområdets delområden är tätt sammanflätade.
              Ett beslut utifrån ett miljövärde kan till exempel indirekt hota
              ett annat om det innebär att lönsamheten i jordbruket blir för
              låg.
            </seg>
          </u>
          <u>
            <seg>
              Generellt gäller att om de areella näringarna har god lönsamhet
              är det så mycket mer som är möjligt att göra. Det gäller inte
              minst en levande landsbygd, men det gäller även vad som är möjligt
              vad gäller naturhänsyn, livsmedelskvalitet och djurskydd.
            </seg>
          </u>
          <u>
            <seg>
              Det högpresterande svenska jordbruket måste tillförsäkras rimliga
              långsiktiga konkurrensförutsättningar och arbetsvillkor samt en
              rättvis ersättning för de mervärden för samhället som lantbrukarna
              producerar. Sommarens torka visade framför allt på den sårbarhet
              som följer av alltför små marginaler i jordbruksnäringen.
            </seg>
          </u>
          <u>
            <seg>
              För skogsbruket gäller att inte föra en kortsiktig politik som
              slår undan benen för markägare och skogsbrukare och inte minst
              för det förtroende och den samarbetsanda som har präglat förhållandet
              mellan branschen och staten och som är en absolut förutsättning
              för privata ägares vilja att satsa på något så långsiktigt som
              skogsskötsel. Svenskt skogsbruk har en god potential som motor
              i bioekonomi, men då måste vi lyckas att samtidigt se till biologiska,
              sociala, ekonomiska och kulturella värden.
            </seg>
          </u>
          <u>
            <seg>
              Jag tror att det är mycket svårt att nå en effektiv politik inom
              areella näringar utan helhetssyn. Området är, som de flesta andra
              områden, fullt med målkonflikter som gör att man måste se alla
              värden och väga av dem mot varandra i god konsekvensetisk anda.
            </seg>
          </u>
          <u>
            <seg>
              Det är även viktigt att aktivt söka synergier, där åtgärder samtidigt
              som de främjar miljön ger bättre förutsättningar för produktion
              och främjande av andra värden.
            </seg>
          </u>
          <u>
            <seg>
              När det kommer till siffror har vi i vår budget tilldelat två
              budgetposter mindre anslag och sex budgetposter högre anslag än
              övergångsregeringen. Därtill tillkommer fyra nya budgetposter
              i vår budget. Totalt lägger vi en halv miljard mer än övergångsregeringen
              inom utgiftsområdet. I budgeten som helhet lägger vi 2 miljarder
              mer på de gröna näringarna. Dessutom skulle ytterligare medel
              ha tillkommit genom slopad allmän löneavgift för de tre första
              anställda om Sverigedemokraternas budget i sin helhet hade antagits.
              Kom ihåg det till nästa budgetomröstning nästa år!
            </seg>
          </u>
          <u>
            <seg>
              Vi gör nedskärningar på Skogsstyrelsens medel till insatser för
              skogsbruket. Det har att göra med att vi tillfälligt vill stoppa
              de tungt kritiserade nyckelbiotopsinventeringarna, där skogsägare
              har hamnat i limbo. De ska återupptas, men först när rättssäkerhet
              för skogsägarna är garanterad.
            </seg>
          </u>
          <u>
            <seg>
              Den svenska modellen för vardagshänsyn i skogsbruket, med en
              stor grad av frivillighet, behöver bevaras och utvecklas samt
              utgöra grunden för miljöarbetet knutet till skogen. Modellen har
              skadats av den kortsiktiga politiken kring nyckelbiotopsinventeringar.
            </seg>
          </u>
          <u>
            <seg>
              Vi minskar också den stora uppskalning av gröna jobb inom skogen
              som finns i denna budget.
            </seg>
          </u>
          <u>
            <seg>
              Skogsstyrelsens förvaltningsanslag minskas också, eftersom de
              delar av myndigheten som hanterar biotopinventeringar och gröna
              jobb kan minskas. Vårt budgeterade anslag ligger ändå en god bit
              över 2017 års anslag.
            </seg>
          </u>
          <u>
            <seg>
              Lantbrukets förutsättningar kräver ett antal reformer. Dels bevakar
              vi att de nya stödreglerna inom EU och i Sverige blir rimliga,
              ändamålsenliga och enklare, dels måste kostnadsläget för svenska
              lantbrukare komma nära det som gäller för konkurrerande lantbrukare
              i andra länder. För att åstadkomma detta sänker vi dieselskatten
              permanent med 1 ½ miljard, vilket inte syns i budgeten för utgiftsområde
              23.
            </seg>
          </u>
          <u>
            <seg>
              På längre sikt förväntar vi oss att dieselskattesänkningen sekundärt
              kommer att leda till lägre foderpriser, vilket även andra aktörer
              inom branschen kan dra nytta av.
            </seg>
          </u>
          <u>
            <seg>
              Vi inför en djurvälfärdsersättning om 1 000 kronor per mjölkko
              för att de får gå ute och beta.
            </seg>
          </u>
          <u>
            <seg>
              På grund av årets svåra torka inför vi ett ettårigt stöd till
              jordbruksbranscher som inte träffas så mycket av dieselskattesänkningen
              eller djurvälfärdsersättningen, exempelvis grisproduktion, äggproduktion
              och grönsaksodling.
            </seg>
          </u>
          <u>
            <seg>
              Den totala satsningen på lantbrukarna för år 2019 blir 2,1 miljarder
              och än mer om slopandet av den allmänna löneavgiften räknas in,
              vilket ju borde göras.
            </seg>
          </u>
          <u>
            <seg>
              Självförsörjningsgraden i Sverige måste upp från de historiskt
              låga nivåerna nu. För att satsningarna på en bättre konkurrenssituation
              ska ge god utväxling för en ökad produktion fördelar vi extra
              medel till vattenbruk, importkontroll, kompetensutveckling och
              exportstrategier samt verkar för att svensk upphandling ska ta
              hänsyn till svenska mervärden.
            </seg>
          </u>
          <u>
            <seg>
              Produktion i Sverige resulterar i lägre klimatbelastning och
              lägre användning av bekämpningsmedel. Det betyder att samtidigt
              som vi ökar produktionen i Sverige och förbättrar förutsättningarna
              för en levande landsbygd minskar vi svenska och utländska konsumenters
              miljöbelastning.
            </seg>
          </u>
          <u>
            <seg>
              Slutligen ser vi till att den intensivt brukade jordbruksmarken
              äntligen får en övervakning, som kommer att ge tidig information
              om förändring av avgörande miljöparametrar och o dlingsparamet
              rar som är viktiga både ur ett miljöperspektiv och ur ett produktionsperspektiv.
              Detta är en åtgärd med tydliga synergier.
            </seg>
          </u>
          <u>
            <seg>
              Moderaternas och Kristdemokraternas gemensamma budget innehåller
              även den en omstart för Skogsstyrelsen för arbetet med skydd av
              värdefull natur i en riktning som ger högre effektivitet och bättre
              helhetssyn. Budgeten innehåller tyvärr inte en permanent sänkning
              av dieselskatten men väl en tillfällig återbetalning av en stor
              del av pengarna för att lindra effekterna av sommarens torka.
            </seg>
          </u>
          <u>
            <seg>
              Flera av våra framåtsatsande anslag saknas tyvärr. Budgeten går
              dock i stort i rätt riktning och är avgjort bättre än övergångsregeringens.
            </seg>
          </u>
          <note>
            I detta anförande instämde Yasmine Eriksson, Runar Filper och
            Mats Nordberg (alla SD).
          </note>
          <note type="speaker">
            Anf. 145 ISAK FROM (S) replik:
          </note>
          <note>
            Fru talman! I mitt anförande glömde jag att yrka bifall till
            reservation 1, som handlar om nyckelbiotopsinvent eringen och
            det omtag som den S ‑ ledda regeringen faktiskt har gjort. Jag
            yrkar bifall till reservation 1.
          </note>
          <u>
            <seg>
              Tack, Staffan Eklöf, för ditt anförande! Sverigedemokraterna
              har ju valt att nu sälla sig till en ny högerallians, och då har
              man ju inte så mycket av egen politik. Sedan har man fått ett
              stort inflytande. Det ser vi inte minst på det här budgetområdet.
              Då är frågan: Vad är nästa steg som man ska driva på? Är det att
              få den djurvälfärdsersättning som Sverigedemokraterna driver fullt
              ut? Är tanken att Moderaterna och Kristdemokraterna ska skattefinansiera
              djurskydd som varje djurägare självklart ska stå för utan skattesubvention?
            </seg>
          </u>
          <note type="speaker">
            Anf. 146 STAFFAN EKLÖF (SD) replik:
          </note>
          <note>
            Fru talman! Tack, Isak From, för frågan!
          </note>
          <u>
            <seg>
              Vi har givetvis en ambition att djurvälfärdsersättningen ska
              genomföras, ju förr desto bättre naturligtvis, för det handlar
              om en konkurrensnackdel för svenska lantbrukare jämfört med lantbrukare
              i andra länder. Men vi tycker att det är väldigt bra att man har
              mjölkkor på bete. Därför vill vi ersätta lantbrukarna för detta
              mervärde som de ger det svenska folket.
            </seg>
          </u>
          <u>
            <seg>
              Jag kan försäkra Isak From om att Sverigedemokraterna alltid
              kommer att verka för så mycket genomslag för vår politik som möjligt,
              oavsett vilket område det handlar om.
            </seg>
          </u>
          <note type="speaker">
            Anf. 147 ISAK FROM (S) replik:
          </note>
          <u>
            <seg>
              Fru talman! Ja, vi ser att Sverigedemokraterna har fått ett stort
              inflytande här. Men det är helt orimligt att skattebetalarna ska
              vara med och subventionera något som varje djurägare självklart
              ska göra utifrån lagstiftningen.
            </seg>
          </u>
          <u>
            <seg>
              Jag ställde en fråga i mitt anförande – Staffan Eklöf kanske
              har tänkt på den. Hur ska den nya högermajoriteten hitta folk
              till skogssektorn? Är det lägre ersättningar och lägre löner som
              är den enda vägen fram? Eller ska vi bussa hit ännu fler människor
              från östra Europa för att utföra röjnings- och planteringstjänster?
              Är det Sverigedemokraternas idé om hur vi för skogspolitiken framåt
              att fler gästarbetare från östra Europa ska komma hit och jobba?
            </seg>
          </u>
          <note type="speaker">
            Anf. 148 STAFFAN EKLÖF (SD) replik:
          </note>
          <u>
            <seg>
              Fru talman! Djurvälfärd och mjölkkor på bete skulle kunna genomföras
              med olika modeller. Nu har man valt lagstiftningsmodellen. Men
              samtidigt köper offentliga inköpare in sådant som inte är godkänt
              enligt svensk lagstiftning, och så kan vi ju inte ha det. Vi straffar
              våra egna lantbrukare om vi säger åt dem att följa ett visst regelverk
              och sedan köper kött från utlandet som inte måste följa regelverket.
              De måste helt enkelt få ersättning. Det är en moralisk fråga,
              bland annat.
            </seg>
          </u>
          <u>
            <seg>
              Lägre löner säger vi nej till; vi vill inte ha lägre löner. De
              här branscher ­ na är välfungerande, och om de bara får förutsättningar
              att vara lönsamma kommer de att vara lönsamma. Det kommer också
              att göra att det blir möjligt att leva på landsbygden. Med vår
              politik kommer det att finnas många fler personer som kan bo på
              landsbygden och därmed kommer kompetensbehovet att lösa sig.
            </seg>
          </u>
          <note>
            (Applåder)
          </note>
          <note type="speaker">
            Anf. 149 ELIN SEGERLIND (V):
          </note>
          <u>
            <seg>
              Fru talman! Dagens debatt kan ta vid där vi slutade i tisdags.
              Skillnaden mellan övergångsbudgeten och den högerkonservativa
              budgeten belyser en viktig skillnad. Det handlar om värden som
              att bruka och vårda.
            </seg>
          </u>
          <u>
            <seg>
              I den budget som vi nu diskuterar är det glasklart att näringsperspektivet
              prioriteras på bekostnad av miljön. Det är ett viktigt perspektiv,
              men blandat med kortsiktiga lösningar och kortsiktiga problemformuleringar
              blir det stora konsekvenser.
            </seg>
          </u>
          <u>
            <seg>
              Om vi ska kunna fortsätta leva och bruka naturen på den här jorden
              måste något mycket drastiskt hända. Vi måste ställa om våra liv.
              I FN:s klimatrapport står det klart att det är de rika länderna
              som måste gå före i det arbetet. Det är världens rika länder som
              har orsakat klimatförändringarna och som också i störst utsträckning
              fortsätter att göra det, för vi vet att med inkomst växer utsläppen.
            </seg>
          </u>
          <u>
            <seg>
              Den fattigaste halvan av jordens befolkning, omkring 3,5 miljarder
              människor, står för 10 procent av världens utsläpp medan den rikaste
              tiondelen, ca 700 miljoner människor, ansvarar för hälften av
              världens utsläpp. Det ställer historiska krav på oss och andra
              länder som nått långt att inte låta utsläppsutrymmet begränsa
              deras utveckling. Vi har dragit nytta av en koldioxidintensiv
              utvecklingsperiod, och det är inte mer än rimligt att vi nu också
              tar konsekvenserna av och ansvaret för det.
            </seg>
          </u>
          <u>
            <seg>
              När det kommer till klimatbistånd har Vänsterpartiet arbetat
              för det men sagt att det aldrig får tas från det redan existerande
              biståndsarbetet så som nu sker. Det får inte heller användas som
              en ursäkt för att göra mindre här i Sverige. Vi säger att vi ska
              bruka i dag och samtidigt vårda så att vi kan bruka även om 10,
              20 eller 30 år när nästa generation tar över. Att vårda står inte
              högt i kurs i den budget som nu ligger framför oss. Nyckelbiotopsinventeringen
              stoppas. Anledningen är de borgerliga partiernas ovilja att genomföra
              den, trots att Skogsstyrelsen, Naturvårdsverket och en samlad
              miljörörelse menar att den är viktig.
            </seg>
          </u>
          <u>
            <seg>
              En nyckelbiotop med sina höga naturvärden och med sin stora betydelse
              för skogens växter och djur är viktig för den biologiska mångfalden,
              och kunskap om nyckelbiotopernas förekomst är ett viktigt underlag
              för det svenska naturvårdsarbetet. Idén med nyckelbiotopsinventeringen
              är på inget sätt ny. En inventering gjordes på 90-talet, och den
              inventering som vi i dag talar om skulle kunna förnya det då insamlade
              kunskapsunderlaget.
            </seg>
          </u>
          <u>
            <seg>
              Trots att frågan varit uppe länge väljer de högerkonservativa
              nu att stryka inventeringen utan att presentera något förslag
              på vad vi skulle kunna göra i stället. Skogsägare har uttryckt
              oro över inventeringen. De är oroliga för att stå med marker som
              plötsligt förlorar ekonomiskt värde. Därför är det så viktigt
              att ersättning i allt större utsträckning utgår till dem som har
              stor andel skyddsvärd skog på sina marker, inte att inventeringen
              stoppas. Ett minskat anslag till utbetalningar av ersättning för
              skyddsvärd skog om 200 miljoner kronor ger bilden av två partier
              som inte tycker att den ersättningen är speciellt viktig. Vi vet
              att det redan i dag är många som får ersättningen och att behovet
              av den kommer att öka framöver, samtidigt som många i dag inte
              får ersättning utan väntar på att få den. Risken när ersättningen
              uteblir är att de helt enkelt väljer att i stället avverka sin
              skog.
            </seg>
          </u>
          <u>
            <seg>
              Hur inventeringen av nyckelbiotoperna ska gå till är inte statiskt.
              Förändringar har gjorts i bland annat hur man utvärderar skogarna
              i landets nordvästra delar. En aktiv kunskapsinhämtning kräver
              såklart även en aktiv utvärdering där processen hela tiden kan
              förbättras. Det är viktigt att inventeringen träffar rätt, att
              vi skyddar de skogar som behövs för att bevara artrikedomen.
            </seg>
          </u>
          <u>
            <seg>
              Ja, men hur mycket ska vi då skydda, blir vi aldrig klara? undrar
              de högerkonservativa där de sitter i baksätet som otåliga barn
              på en resa som de tycker är alldeles för lång. De räknar som barn
              också och menar att vi i dag skyddar upp till 30 procent av all
              skog. De vet att det är en siffra som inte stämmer. Enligt Nagoyaavtalet,
              som Sverige ska leva upp till, har vi kommit överens om att avsätta
              17 procent av all vår produktiva skog. Om vi i dag räknar den
              formellt avsatta skogen, naturreservat och så vidare, tillsammans
              med frivilligt avsatt skog får vi 8 procent. Hur kan då 8 procent
              bli 30 procent? Ja, kanske av samma anledning som 143 blir fler
              än 144. Eller så är det för att de väljer att räkna med marker
              som inte är skyddade och inte heller brukbara, för ska man se
              det ur ett ekonomiskt perspektiv är det såklart bra att skydda
              marker som man ändå inte använder. Marker som impediment där några
              träd inte växer får då plötsligt ett syfte. Man kan säga att man
              avsatt 30 procent utan att egentligen behöva offra någonting.
            </seg>
          </u>
          <u>
            <seg>
              Det är så de räknar. Genom att ta med hänsynsytor och improduktiv
              skog, som impediment som är fattiga marker för både biologisk
              mångfald och produktion, når de snabbt upp till 30 procent.
            </seg>
          </u>
          <u>
            <seg>
              Problemet är att det gör att vi inte lever upp till Nagoyaavtalet,
              som kräver att vi avsätter 17 procent av ekologiskt representativa
              skogar inom förbundna nätverk, och dessa skogar ska skyddas genom
              reservat och andra effektiva naturskyddsåtgärder.
            </seg>
          </u>
          <u>
            <seg>
              Budgeten får fler konsekvenser. Skogsstyrelsen har redan påbörjat
              avvecklingen av arbetsmarknadsåtgärden naturnära jobb. Syftet
              med dessa arbetstillfällen var att underlätta för långtidsarbetslösa
              och nyanlända att komma ut på arbetsmarknaden. I dag deltar omkring
              1 500 över hela landet, men lagom till jul får de nu veta att
              deras anställning inte förlängs efter nyår.
            </seg>
          </u>
          <u>
            <seg>
              Genomgående i detta högerkonservativa förslag är kortsiktiga
              satsningar som sätter vinstintresse före miljöhänsyn och solidaritet
              med kommande generationer.
            </seg>
          </u>
          <u>
            <seg>
              Därför yrkar jag bifall till vår gemensamma reservation, nr 1,
              om nyckelbiotopsinventering och avstår i övrigt från att delta
              i beslutet.
            </seg>
          </u>
          <note>
            (Applåder)
          </note>
          <note>
            I detta anförande instämde Jon Thorb jörnson och Ciczie Weidby
            (båda V) samt Rebecka Le Moine (MP).
          </note>
          <note>
            (forts. § 11)
          </note>
          <note>
            Ajournering
          </note>
          <note>
            Kammaren beslutade kl. 15.50 på förslag av tredje vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 9 Beslut om ärenden som slutdebatterats den 19 december
          </note>
          <note>
            AU1 Utgiftsområde 13 Jämställdhet och nyanlända invandrares etablering
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            93 för utskottet
          </note>
          <note>
            56 för res.
          </note>
          <note>
            174 avstod
          </note>
          <note>
            26 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 65 M, 3 C, 2 V, 22 KD, 1 L
          </note>
          <note>
            För res.: 56 SD
          </note>
          <note>
            Avstod: 93 S, 24 C, 23 V, 18 L, 16 MP
          </note>
          <note>
            Frånvarande: 7 S, 5 M, 6 SD, 4 C, 3 V, 1 L
          </note>
          <note>
            Alireza Akhondi, Helena Lindahl och Linda Ylivainio (alla C)
            , Håkan Svenneling och Vasiliki Tsouplaki (båda V) samt Tina Acketoft
            (L) anmälde att de avsett att avstå från att rösta men markerats
            ha röstat ja.
          </note>
          <note>
            TU1 Utgiftsområde 22 Kommunikationer
          </note>
          <note>
            Punkt 3 (Trafikverkets underhållsanslag)
          </note>
          <note>
            1. utskottet
          </note>
          <note>
            2. res. (C)
          </note>
          <note>
            Votering:
          </note>
          <note>
            293 för utskottet
          </note>
          <note>
            27 för res.
          </note>
          <note>
            3 avstod
          </note>
          <note>
            26 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 0 S, 65 M, 56 SD, 25 V, 22 KD, 19 L, 16 MP
          </note>
          <note>
            För res.: 27 C
          </note>
          <note>
            Avstod: 3 S
          </note>
          <note>
            Frånvarande: 7 S, 5 M, 6 SD, 4 C, 3 V, 1 L
          </note>
          <note>
            Paula Holmqvist, Mattias Jonsson och Åsa Lindestam (alla S) anmälde
            att de avsett att rösta ja men markerats ha avstått från att rösta.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            SfU1 Utgiftsområde 10 Ekonomisk trygghet vid sjukdom och funk
            ­ tionsnedsättning
          </note>
          <note>
            Kammaren biföll utskottets förslag.
          </note>
          <note>
            SoU1 Utgiftsområde 9 Hälsovård, sjukvård och social omsorg
          </note>
          <note>
            Kammaren biföll utskottets förslag.
          </note>
          <note>
            AU2 Utgiftsområde 14 Arbetsmarknad och arbetsliv
          </note>
          <note>
            Kammaren biföll utskottets förslag.
          </note>
          <note>
            § 11 (forts. från § 8) Areella näringar, landsbygd och livsmedel
            (forts. MJU2)
          </note>
          <note type="speaker">
            Anf. 150 MAGNUS OSCARSSON (KD):
          </note>
          <u>
            <seg>
              Fru talman! Jag vill börja med att yrka bifall till utskottets
              förslag under punkterna 1 och 2.
            </seg>
          </u>
          <u>
            <seg>
              Fru talman! Sommaren 2018 kommer att gå till historien som en
              av de torraste och varmaste i mannaminne. Många lantbrukare har
              haft det mycket bekymmersamt med att få fram tillräckligt med
              foder till sina djur. Foderpriset har skjutit i höjden, så det
              är svårt att få ekonomin att gå ihop. Det är därför av vikt att
              vi i budgeten från M och KD föreslår 760 miljoner kronor för att
              stärka den drabbade jordbruksnäringen.
            </seg>
          </u>
          <u>
            <seg>
              Sommarens torka sätter fingret på problemet. Det finns inga ekonomiska
              reserver att ta ur när det krisar som detta år. Lönsamheten är
              för dålig. Här måste det till politiska åtgärder, så att lönsamheten
              ökar. Vi talar gärna i denna kammare om livsmedelsstrategin, och
              det är ett viktigt dokument. Men det räcker inte att bara ha ett
              dokument, utan här måste politiken gå från fina ord till handling.
            </seg>
          </u>
          <u>
            <seg>
              Konkurrenskraftsutredaren visade på flera åtgärder för att stärka
              konkurrenskraften och höja lönsamheten. Ett förslag var att sänka
              dieselskatten. Därför finns sänkt skatt på diesel med som en åtgärd
              för jord- och skogsbruket i vår budget. Det är en början, men
              vi hoppas kunna få en ny regering som vidtar ännu fler viktiga
              åtgärder för svensk jordbrukspolitik.
            </seg>
          </u>
          <u>
            <seg>
              Jag tänker också på den regelbörda som bara blir tyngre och tyngre.
              En lantbrukare som i dag har produktion av till exempel mjölk
              eller spannmål har ca 900 regler att förhålla sig till. Inte konstigt
              då att en bonde jag träffade på en bondefrukost i Nässjö sa gt
              att v arje morgon när man vaknar tänker man tanken: Vilken regel
              kommer jag att bryta mot i dag?
            </seg>
          </u>
          <u>
            <seg>
              En ny regering måste arbeta målinriktat med regelförenklingar
              för våra företagare.
            </seg>
          </u>
          <u>
            <seg>
              Tyvärr, fru talman, pekar mätningarna som görs på att jordbruk
              läggs ned i Sverige, att mängden invägd mjölk minskar och att
              självförsörjningen av livsmedel är på allvarligt låga nivåer,
              under 50 procent. Tänk att hyllorna i mataffärerna här i Stockholm
              vid en krissituation skulle stå tomma efter två dygn! Det duger
              naturligtvis inte. Vi måste höja vår självförsörjning av livsmedel.
              Tänk om vi kunde höja vårt mål så att vi närmade oss vårt grannland
              Finland, som har uppåt 80 procent!
            </seg>
          </u>
          <u>
            <seg>
              Fru talman! Ett annat stort hot vi ser på landsbygden är den
              stora vildsvinsstammen. Under förra året förstörde vildsvinen
              för 1,5 miljarder kronor för jordbrukarna, och då räknas inte
              alla kostnader för trafikolyckor och förstörelse av villatomter
              och annat med. Det är enorma skador. Det måste komma till beslut
              för att minska vildsvinsstammen, och det är bråttom.
            </seg>
          </u>
          <u>
            <seg>
              Fru talman! Jag är mycket oroad över utvecklingen med hoten mot
              jordbruksföretagare. Kriminella djurrättsaktivister hotar familjer
              så pass allvarligt att vissa till och med får flytta till skyddade
              boenden. Så här får det inte fortsätta. Det är ett enormt mänskligt
              lidande och ett hot mot demokratin. Vi politiker har ett stort
              ansvar för att stifta lagar som gör att detta får ett slut.
            </seg>
          </u>
          <u>
            <seg>
              Jag vill önska alla i utskottet en riktigt god jul och ett gott
              nytt år.
            </seg>
          </u>
          <note>
            (Applåder)
          </note>
          <note>
            I detta anförande instämde Kjell-Arne Ottosson (KD).
          </note>
          <note type="speaker">
            Anf. 151 ISAK FROM (S) replik:
          </note>
          <u>
            <seg>
              Fru talman! Jag får väl fortsätta fråga högermajoriteten hur
              man tänker nu när man klipper de gröna jobben. Det är fråga om
              drygt 1 400 personer, ungefär 140 i varje stort skogslän, som
              är på väg in för att skapa sitt arbete och sin försörjning i skogssektorn.
            </seg>
          </u>
          <u>
            <seg>
              Det klipper man bort. Vad är högeralliansens svar på det? Är
              det lägre löner, lägre ersättningar, eller tänker ni fortsätta
              att öka andelen som bussas hit från östra Europa för att kunna
              genomföra planteringar, röjningar och så vidare?
            </seg>
          </u>
          <note type="speaker">
            Anf. 152 MAGNUS OSCARSSON (KD) replik:
          </note>
          <note>
            Fru talman! Tack, Isak From, för din fråga!
          </note>
          <u>
            <seg>
              Det är en jättebra fråga som ställs. Jag undrar lite grann hur
              ledamoten tänker. Är det fel att det kommer människor från andra
              länder i Europa? Det verkar som att ledamoten ser lite ner på
              östeuropéer. De gör väldigt mycket nytta. Vi är med i Schengenavtalet.
              Ledamoten måste nog förklara lite hur han tänker och varför det
              är så hemskt att de kommer och jobbar här. Jag skulle vilja veta
              hur du tänker om det.
            </seg>
          </u>
          <u>
            <seg>
              Vi är måna om våra företag, ledamoten. Vi är måna om våra skogsbolag
              och markägare. Är det någonting som har varit intressant under
              dessa fyra år är det när vi har haft Skogens dag, exempelvis.
              Ledamoten har själv varit med. Det visar sig att många är så oroade
              över tendensen med äganderätten och hur man hanterar de här sakerna.
            </seg>
          </u>
          <u>
            <seg>
              Det är intressant att fråga ledamoten Isak From hur han ser på
              äganderätten och de frågor som ligger i den delen.
            </seg>
          </u>
          <note type="speaker">
            Anf. 153 ISAK FROM (S) replik:
          </note>
          <u>
            <seg>
              Fru talman! Jag förstår att riksdagsledamoten Magnus Oscarsson
              inte förstår. Vi förstår inte heller hur man kan klippa bort 1
              400 gröna jobb med en möjlighet att komma in i det svenska samhället.
            </seg>
          </u>
          <u>
            <seg>
              Normalt sett har Kristdemokraterna värnat nyanländas möjlighet
              att komma ut i jobb. Man har nu bytt fot och ställt sig på högeralliansens
              sida. Nu ser man i stället att det är lägre löner, lägre ersättningar
              och gästarbetare från östra Europa som ska konkurrera ut svenska
              företag. Det är tydligen framåt värre.
            </seg>
          </u>
          <u>
            <seg>
              Det är allvarligt att de som har fått en möjlighet att komma
              in nu förlorar den möjligheten. Kristdemokraterna har här gjort
              ett aktivt val, fru talman.
            </seg>
          </u>
          <note type="speaker">
            Anf. 154 MAGNUS OSCARSSON (KD) replik:
          </note>
          <u>
            <seg>
              Fru talman! Tack, ledamoten Isak From! Jag hör inte att du svarar
              på min fråga. Men jag ska försöka svara på ledamotens fråga.
            </seg>
          </u>
          <u>
            <seg>
              Vi är måna om att människor som kommer hit ska få arbete. Vi
              är måna om att de ska få utbildning. Vi är måna om att man kommer
              ut i arbetslivet om man är nyanländ i vårt land. Det är svar på
              ledamotens fråga.
            </seg>
          </u>
          <note>
            (Applåder)
          </note>
          <note type="speaker">
            Anf. 155 MARIA GARDFJELL (MP):
          </note>
          <u>
            <seg>
              Fru talman! Mer än hälften av spannmålsskörden torkade bort under
              sommaren 2018. Skörden summerades till ca 3 ½ miljon ton jämfört
              med 6,2 miljoner ton som är snittskörden de senaste åren. Det
              är den sämsta skörden i Sverige när det gäller spannmål sedan
              50-talet. Torkan har även påverkat stora delar av norra Europa.
              Vad gäller grovfoder summeras skörden till 60–80 procent av det
              normala. Den svenska skörden av grönsaker och rotfrukter ser ut
              att bli 50–90 procent av det normala.
            </seg>
          </u>
          <u>
            <seg>
              För svenska produkter leder torkan 2018 i Sverige till exempel
              till att det blir ökade priser på foder. Det leder i sin tur till
              ökade priser på mej eri ‑ , nöt- och grisproduktion. Tillgången
              till ekologiskt foder minskar, vilket ger mindre utbud av ekologiska
              produkter. Det kan bli kommande brist på svenska mejeriprodukter
              som grädde, smör och ost och kanske också på svensk fågel och
              ägg.
            </seg>
          </u>
          <u>
            <seg>
              Det blir minskad tillgång på svenska grönsaker och rotfrukter.
              Det blir prishöjningar inom de områdena. Svenskproducerade varor
              kan helt enkelt ta slut i butikshyllorna.
            </seg>
          </u>
          <u>
            <seg>
              Klimatförändringarna innebär att situationer med extremväder
              kommer att bli vanligare. Därför är det viktigaste att utifrån
              sommarens torka se hur lantbruket kan göras mindre sårbart och
              mer klimatanpassat.
            </seg>
          </u>
          <u>
            <seg>
              Fru talman! Det tillförs medel till landsbygdssatsningar. Det
              gäller åtgärder med anledning av torkan. Det är en satsning som
              regeringen har aviserat för sommaren 2018. Därutöver tillförs
              det 650 miljoner kronor för landsbygdspolitiska åtgärder och 100
              miljoner kronor för bredbandsutbyggnad. Det är två satsningar
              som också aviserades av den rödgröna regeringen i budgetpropositionen
              för 2018.
            </seg>
          </u>
          <u>
            <seg>
              Regeringen har tagit flera initiativ till att Jordbruksverket
              ska betala ut de stöd till lantbruket som släpar efter. En styrelse
              har tillsatts och extra resurser har tillförts. Jag tror dock
              att vi behöver peka ut roten till det onda. Outsourcing av it
              inom Jordbruksverket är kostnadsdrivande och fungerar helt enkelt
              inte. Det är inte mer pengar som behövs nu. Det är hög tid att
              stoppa outsourcingen.
            </seg>
          </u>
          <u>
            <seg>
              För det extra stödet för torkan slår M, KD och SD fast att satsningen
              ska låsas till användningen av diesel och villaolja i lantbruket.
              Dessutom har M, KD och SD en politik som ökar subventionerna på
              diesel till lantbruket och som inte ger extra stöd åt eller vill
              premiera de lantbruk som ligger i framkant. Det är de ekologiska
              lantbrukarna, de lantbrukare som är klimatsmarta och landets naturbetesbönder.
            </seg>
          </u>
          <u>
            <seg>
              Från Miljöpartiets sida skulle vi hellre se att stödet fördelas
              utifrån lantbrukets behov och inte för att premiera ökad användning
              av fossil energi. De förmodligen klimatsmartaste lantbrukarna
              i vårt land missgynnas med Moderaternas politik. Det är de som
              satsat på cirkulär ekonomi, till exempel maskinringar. Det är
              de som verkligen har gått in för att satsa energieffektivisering.
            </seg>
          </u>
          <u>
            <seg>
              Fru talman! Den bästa livsmedelspolitiken för att minska sårbarheten
              är enligt MSB att införa politiska styrmedel och genomföra satsningar
              för att snabba på omställningen till ett fossilfritt lantbruk.
              Det är mycket viktigt att det svenska jordbruket inte är totalt
              beroende av importerade drivmedel, konstgödsel eller fodermedel.
              Självförsörjningen av livsmedel måste öka.
            </seg>
          </u>
          <u>
            <seg>
              Vi ser nu tydligt att Moderaterna och KD för en politik som hotar
              utvecklingen av framtidens svenska jordbruk.
            </seg>
          </u>
          <u>
            <seg>
              Fru talman! Jag kan inte nog understryka hur oseriöst jag tycker
              att det är, utifrån det rådande politiska läget, att vi inte får
              övergångsbudgeten på plats. Den byggde på ett fåtal principer
              för att värna ordning och reda inte bara i Sveriges ekonomi utan
              i Sverige som land.
            </seg>
          </u>
          <u>
            <seg>
              Fru talman! Vi måste prata om den svenska skogen. Det är alltför
              många som inte ser skogen, utan bara träden, träet och råvaran
              till massaindustrin. Skogen är alla de arter och naturtyper som
              existerar i skogsmarkerna. Vi har många skogsägare i det här landet
              som under mycket lång tid har gjort stora insatser för naturen
              i våra skogar.
            </seg>
          </u>
          <u>
            <seg>
              Nu minskar Moderaterna och Kristdemokraterna naturanslaget med
              298 miljoner kronor. Det handlar om anslaget för att erbjuda skogsägare
              med nyckelbiotoprika brukningsenheter ersättning och pengar för
              att erbjuda möjligheten till enkla gröna jobb. De enkla gröna
              jobben i skogssektorn ses som en viktig del av kompetensförsörjningen
              i det svenska skogsbruket. Anslaget för att skydda skog genom
              naturvårdsavtal minskar också.
            </seg>
          </u>
          <u>
            <seg>
              Fru talman! I spåren efter bränderna i Ljusdal och på andra ställen
              i landet behövs mer resurser av flera olika slag. Tyvärr bortser
              Moderaterna och Kristdemokraterna från att medel till naturskydd
              är en viktig komponent i detta. De vill stoppa inventeringen av
              så kallade nyckelbiotoper. Detta är en viktig kartläggning av
              var det finns värdefull natur med ekosystem som behöver skyddas
              av skogsägarna. Inventeringen behövs om skogsägarna ska kunna
              få ett mervärde vid försäljningen av sina skogsprodukter.
            </seg>
          </u>
          <u>
            <seg>
              Våra sista skyddsvärda skogar måste bevaras. De skyddsvärda markerna
              blir inte mindre förekommande bara för att de inte inventeras.
              Skogsägarna har enligt miljöbalken skyldigheter att känna till
              om deras skog är skyddsvärd, och de måste samråda inför åtgärder.
              Pengarna till ersättning och inventeringar är en hjälp till skogsägarna
              att få kunskap om skyddsvärda områden i god tid för att kunna
              planera sina avverkningar och sin ekonomi. Man kanske vill ha
              certifiering, göra naturvårdsinsatser och så vidare.
            </seg>
          </u>
          <u>
            <seg>
              De skogsägare som har mer än 5 procent nyckelbiotoper i sin mark
              får nu inte längre den ersättning de så väl behöver. Det är de
              enskilda skogsägarna som drabbas av Moderaternas och Kristdemokraternas
              politik.
            </seg>
          </u>
          <u>
            <seg>
              Fru talman! Jag är stolt över att den rödgröna regeringen har
              lagt om kursen för landsbygdspolitiken. Inriktningen är att klyftan
              mellan stad och land ska slutas. Alla politikområden måste bidra
              till att landsbygden stärks. Det är därför extra olyckligt, fru
              talman, att neddragningen på subventionerna av bostäder med rimliga
              hyror försvinner. De hade verkligen gynnat landsbygden. Det är
              olyckligt att så många gröna jobb försvinner. Det gäller både
              enkla jobb, biologjobb och jobb i de gröna näringarna.
            </seg>
          </u>
          <u>
            <seg>
              Fru talman! Sverige har högt ställda mål för it-politiken. Vi
              ska vara bäst i världen på att använda oss av digitaliseringens
              möjligheter. För att hela landet ska vara med krävs det därför
              satsningar på bredband på landsbygden. Genom att staten kompletterar
              de privata företagens satsningar kan hela Sverige få en bättre
              uppkoppling.
            </seg>
          </u>
          <u>
            <seg>
              I den bredbandsmiljard som den rödgröna regeringen har satsat
              fanns aviserat de 100 miljoner kronor som nu också Moderaterna
              och Kristdemokraterna ställer sig bakom.
            </seg>
          </u>
          <u>
            <seg>
              Jag vill med detta yrka bifall till Miljöpartiets med fleras
              reservation nr 1 om nyckelbiotoper och hänvisa till det särskilda
              yttrandet. Jag vill också passa på att önska talmannen, alla koll
              egor och alla politiker i miljö ‑ och jordbrukspolitiken en riktigt
              god jul.
            </seg>
          </u>
          <note>
            (Applåder)
          </note>
          <note>
            I detta anförande instämde Rebecka Le Moine (MP).
          </note>
          <note type="speaker">
            Anf. 156 MARIA MALMER STENERGARD (M) replik:
          </note>
          <u>
            <seg>
              Fru talman! Tack för det mycket omfångsrika inlägget, Maria Gardfjell!
              Jag har en fråga till att börja med. Jag reagerade nämligen på
              uttalandet att hon inte nog kan betona hur oseriöst det är att
              vi inte har fått övergångsbudgeten på plats.
            </seg>
          </u>
          <u>
            <seg>
              I övergångsbudgeten fanns det inte med något stöd till de lantbrukare
              som drabbats av torkan och de skogsbrukare som drabbats av bränder.
              Tack vare att Moderaterna och Kristdemokraterna lade denna budget
              på riksdagens bord kan nu arbetet med att skyndsamt betala ut
              ersättningen komma igång. Det hade stått Miljöpartiet helt fritt
              att lägga fram en budget på liknande sätt så att lantbrukarna
              hade kunnat få ersättning om den hade vunnit gehör.
            </seg>
          </u>
          <u>
            <seg>
              På vilket sätt anser Maria Gardfjell att det är oseriöst att
              vi vill se till att lantbrukarna får ersättning?
            </seg>
          </u>
          <note type="speaker">
            Anf. 157 MARIA GARDFJELL (MP) replik:
          </note>
          <u>
            <seg>
              Fru talman! Jag kan verkligen inte nog understryka hur oseriöst
              jag tycker att det är utifrån det rådande politiska läget att
              vi inte har en övergångsbudget utan en M-KD-budget.
            </seg>
          </u>
          <u>
            <seg>
              Övergångsbudgeten byggde på principer för att värna ordning och
              reda i den situation vi nu befinner oss mellan valet och en kommande
              regering. Principen hade finansministern noggrant förankrat såväl
              i KU som med alla de finanspolitiska talespersonerna. Det oroväckande
              är att Moderaterna, som jag tidigare har sett som ett seriöst
              parti, nu ansluter sig till Sverigedemokraternas kaoslinje och
              inte längre accepterar ordning och reda.
            </seg>
          </u>
          <u>
            <seg>
              Det som var viktigt med en övergångsbudget var just att den komman
              ­ de regeringen, oavsett hur den ser ut, skulle få full makt att
              utveckla den politik som den regeringen vill utveckla. Därför
              är en övergångsbudget den bästa lösningen.
            </seg>
          </u>
          <u>
            <seg>
              De exempel på åtgärder som Moderaterna och Kristdemokraterna
              har lagt in i sin budget just på detta område råkar sammanfalla
              med det som den rödgröna regeringen har aviserat. Just här får
              vi väl därför tacka för att ni inte har tagit ut svängarna. Men
              på miljöområdet är det, som ett annat exempel, ett stort problem
              att ni har hittat på saker som kanske inte går att genomföra.
            </seg>
          </u>
          <note type="speaker">
            Anf. 158 MARIA MALMER STENERGARD (M) replik:
          </note>
          <u>
            <seg>
              Fru talman! Man kan lätt få intrycket att övergångsbudgeten är
              någon form av neutral budget. Men det är den alltså inte alls,
              utan den är en förlängning på den rödgröna politik som har varit
              så oerhört skadlig för just de gröna näringarna under alldeles
              för lång tid.
            </seg>
          </u>
          <u>
            <seg>
              Glädjande nog kom tidigare i höst ersättning på plats för dem
              som har drabbats av torkan. Men som en konsekvens av den politik
              som man sedan länge har aviserat föreslog man i övergångsbudgeten
              att stödet till stor del skulle ätas upp av en höjning av dieselskatten
              just för de näringar som har drabbats så hårt av torkan. Det skulle
              inte gynna vår livsmedelsproduktion, och vi säger ju att vi vill
              att den ska öka.
            </seg>
          </u>
          <u>
            <seg>
              Jag kan bara hålla med ledaren i tidningen Land i dag där man
              skriver att det nu bara är att hålla tummarna för att vi får en
              regering som vill arbeta i enlighet med den klubbade budgeten.
            </seg>
          </u>
          <u>
            <seg>
              Med detta vill också jag önska alla en riktigt god jul.
            </seg>
          </u>
          <note type="speaker">
            Anf. 159 MARIA GARDFJELL (MP) replik:
          </note>
          <u>
            <seg>
              Fru talman! Den absolut största utmaning vi står inför är klimathotet.
              Om vi inte säkerställer möjligheten för det svenska lantbruket
              att gå över till fossilfritt kommer vi att ha stora problem i
              framtiden. Det gäller inte bara lantbrukarna, som kan få missväxt
              och drabbas av torka fler somrar. Det kan också bli brist på mat
              och svårt att leva inte bara här i Sverige utan i hela världen.
            </seg>
          </u>
          <u>
            <seg>
              Det är helt avgörande, Maria Malmer Stenergard, att vi fasar
              ut subventionerna på diesel och olja. Det är helt avgörande för
              att lantbruket ska kunna ställa om att vi inte fortsätter att
              subventionera fossil energi.
            </seg>
          </u>
          <note>
            (Applåder)
          </note>
          <note type="speaker">
            Anf. 160 STAFFAN EKLÖF (SD) replik:
          </note>
          <note>
            Fru talman! Tack för föredragningen, ledamot Maria Gardfjell!
          </note>
          <u>
            <seg>
              Maria Gardfjell säger att vi subvent ionerar dieselanvändning
              i M ‑ KD ‑ budgeten som stöds av SD. Hon tycker att det är ett
              oseriöst förfarande och menar att vi förstör klimatet. Samtidigt
              talar ledamoten om ökad självförsörjning, men jag anser att Miljöpartiets
              klimatpolitik och självförsörjning av livsmedel är två oförenliga
              mål som kommer utifrån en bristande helhetssyn.
            </seg>
          </u>
          <u>
            <seg>
              Låt mig vara tydlig. Sverige höjer bensinskatten för landsbygdens
              folk som behöver bilen. Kina bygger kolkraftverk. Sverige straffbeskattar
              svenskt lantbruk. Indien bygger kolkraftverk. Sverige subventionerar
              elbilar till övre medelklassen och installerar laddstationer i
              deras hem. Ryssland utvinner mer naturgas. Sverige subventionerar
              leksaker till dem som inte vill trampa själva. Kina bygger kolkraftverk
              i andra länder.
            </seg>
          </u>
          <u>
            <seg>
              Det här är en kapplöpning som vi inte kan vinna oavsett hur mycket
              vi späker oss i Sverige. Sverige står för 1 promille av världens
              utsläpp. Kina står för 26 procent av världens koldioxidutsläpp
              och ökade sina utsläpp med 1 procent i fjol. Indien ökade sina
              utsläpp med 3 procent i fjol. Siffror från 2017 anger att Kina
              bygger 700 nya kolkraftverk runt om i världen. Det visar två saker.
              Den första är att våra bidrag till minskade klimatgasutsläpp är
              försumbara. Den andra är att våra ansträngningar inte får andra
              att följa efter, tyvärr.
            </seg>
          </u>
          <u>
            <seg>
              De delar av övergångsregeringens budget som handlar om innovatio
              ­ ner och teknikutveckling är de viktiga klimatsatsningarna. Vi
              sverigedemokrater renodlar den strategin genom att ta bort en
              hel del ineffektiv politik och lägga ett extra anslag om en halv
              miljard till innovation och teknikutveckling. Vi lägger dessutom
              en kvarts miljard på ansträngningar på att få fjärde generationens
              kärnkraft att fungera med uttjänt kärnavfall.
            </seg>
          </u>
          <u>
            <seg>
              Lyckas dessa satsningar på så sätt att fossil energi relativt
              sett blir för dyr och ointressant kan Sverige åstadkomma en global
              effekt i stället för en lokal effekt och en bestående effekt i
              stället för en övergående effekt.
            </seg>
          </u>
          <note type="speaker">
            Anf. 161 MARIA GARDFJELL (MP) replik:
          </note>
          <u>
            <seg>
              Fru talman! Häromdagen stod Staffan Eklöfs partivän Martin Kinnunen
              här i en dialog och sa att Sverigedemokraterna minsann står bakom
              Parisavtalet. Jag minns det som i går fast det var i förrgår.
            </seg>
          </u>
          <u>
            <seg>
              Att stå bakom Parisavtalet innebär att stå bakom det faktum att
              vi här i Sverige måste minska våra utsläpp. Vi kan inte bara peka
              på att andra ska ta det ansvaret och göra det någon annanstans
              någon annan gång, utan vi har ett ansvar. Sverige är också tack
              vare den starka klimatpolitik vi driver en ledande kraft i internationella
              sammanhang. Vi ses som en av de viktigaste företrädarna och klimatledarna
              i världen. Det gör vi tack vare vårt goda renommé men också för
              att vi kan visa upp en effektiv politik där vi jobbar med styrmedel
              för till exempel bensin och diesel, klimatinvesteringar och andra
              satsningar. Det är helt avgörande för landsbygden i framtiden
              att vi klarar av klimatomställningen och får tillräcklig tillgång
              till fossilfria drivmedel.
            </seg>
          </u>
          <u>
            <seg>
              Jag måste säga, fru talman, att bristande helhetssyn tror jag
              inte att Staffan Eklöf ska beskylla Miljöpartiet för i de här
              frågorna. Här har vi faktiskt den senaste mandatperioden lyckats
              med att få till stånd ett klimatpolitiskt ramverk, en klimatlag
              och ett arbetssätt som förenar Sveriges riksdag.
            </seg>
          </u>
          <note type="speaker">
            Anf. 162 STAFFAN EKLÖF (SD) replik:
          </note>
          <u>
            <seg>
              Fru talman! Ny teknik minskar även utsläppen i Sverige, vilket
              kan göra att Parisavtalet kan hållas. Men det är det lilla i det
              här sammanhanget. Ny teknik kan minska utsläppen i världen. Det
              är där den stora potentialen ligger.
            </seg>
          </u>
          <u>
            <seg>
              Slutsatsen är att ska vi lyckas rädda jordens klimat måste vi
              göra ett metodskifte. Det handlar inte om ambition, utan det handlar
              om olika sätt att se på metoder. Vi anser att de metoder som används
              i dag är orealistiska. De kommer inte att leda till det önskade
              resultatet. Vi har kvitto på det i och med att de andra länderna
              nu bygger kolkraftverk efter kolkraftverk. Malawi får sin första
              kolkraftsproduktion snart, och de har aldrig haft kolkraft förut.
              Det gör de för att de inte har alternativ. Det finns inte alternativ
              teknik, men det skulle vi kunna utveckla. Det finns inte heller
              pengar satsade, i samma utsträckning som vi vill, på u-länderna
              för dem att använda till förnybar energi. Vi lägger 500 miljoner
              extra.
            </seg>
          </u>
          <note type="speaker">
            Anf. 163 MARIA GARDFJELL (MP) replik:
          </note>
          <u>
            <seg>
              Fru talman! Jag är väldigt glad att Staffan Eklöf talar om ny
              teknik och att Sverige kan bli en förebild. Inom de projekt som
              stöds av Industriklivet som nu Moderaterna, Kristdemokraterna
              och Sverigedemokraterna successivt vill avveckla helt får vi fram
              ny svensk teknik där vi kan producera stål utan kol. Cementindustrin
              står på tur att eventuellt kunna få det här stödet, men det har
              ni satt stopp för. Med den budget som ni har lagt fram i riksdagen
              har ni satt stopp för möjligheten till metodskiften. Ni har satt
              stopp för möjligheten för Sverige att gå före.
            </seg>
          </u>
          <u>
            <seg>
              Jag tycker att det är olyckligt, Staffan Eklöf, att du står här
              och pratar om ny teknik samtidigt som ni faktiskt inte gör något
              åt det i verkligheten.
            </seg>
          </u>
          <note>
            (Applåder)
          </note>
          <note type="speaker">
            Anf. 164 RUNAR FILPER (SD):
          </note>
          <u>
            <seg>
              Fru talman! Riksdagen har genom sitt beslut den 12 december fastställt
              de samlade utgifterna för utgiftsområde 23. Eftersom Sverigedemokraternas
              förslag till anslag inom utgiftsområdet ligger över den nivån
              kan vi inte reservera oss till förmån för vårt förslag. Jag hänvisar
              i stället till vårt särskilda yttrande i likhet med vad Staffan
              Eklöf gjorde tidigare. I likhet med Staffan Eklöf vill jag också
              yrka bifall till reservationerna om utbetalning av jordbrukarstöd
              och om stöd till en avbytartjänst.
            </seg>
          </u>
          <u>
            <seg>
              För Sverigedemokraterna är det viktigt med en levande landsbygd.
              Vi är hela Sveriges parti och anser att landsbygden i alltför
              hög utsträckning har kommit i skymundan. Vi vill balansera det
              som vi uppfattar som en storstadsfixering genom att i någon mån
              vrida fokus mot det Sverige som ligger utanför storstadsregionerna.
              Men vi vill noga betona att vi arbetar med politik för hela Sverige.
            </seg>
          </u>
          <u>
            <seg>
              En mycket stor del av Sveriges yta består av lands- och skogsbygd,
              bäckar, sjöar, tjärnar, hagmarker, åkrar, berg och djupa dalar.
              Det vet inte minst jag som fryksdaling, för allt detta har vi
              i Fryksdalen. Det enda vi saknar är fjäll.
            </seg>
          </u>
          <u>
            <seg>
              Vackra landskap och traditionell bebyggelse är viktigt i sig,
              men för SD ska politiken i första hand handla om de människor
              som lever och verkar där året runt. Det har blivit allt svårare
              att leva och tjäna sitt uppehälle på landsbygden. Många unga har
              inget annat val än att söka sig till städerna trots att de många
              gånger gärna skulle ha stannat i sin hembygd. På många orter har
              det blivit alldeles för svårt att hålla igång mindre företag.
              Utan ett fungerande näringsliv försvinner människorna och med
              dem affärer, skolor och andra serviceinrättningar som vårdcentraler.
            </seg>
          </u>
          <u>
            <seg>
              Det finns ett brett spektrum av viktiga näringar, och vi efterlyser
              generella förbättringar för småföretag. Men vi noterar att jord-
              och skogsbruk är av central betydelse för samhälle och ekonomi.
            </seg>
          </u>
          <u>
            <seg>
              Fru talman! Sverigedemokraterna budgeterar för en betesersättning
              för betande kor på 1 000 kronor per mjölkko och år i det nya anslaget
              för djurvälfärdsersättning där vi satsar 320 miljoner. Det är
              ett sätt att kompensera för den konkurrensnackdel som svenska
              mjölkbönder har gentemot andra länder på den inre marknaden till
              följd av bättre djurskydd och beteskravet.
            </seg>
          </u>
          <u>
            <seg>
              Svenska lantbruks- och skogsföretag betalar mer skatt på drivmedel
              än man gör i våra grannländer. Det ger stora konkurrensnackdelar.
              Därför vill Sverigedemokraterna höja återbetalningen av drivmedelsskatt
              för dessa företag, så att svenska bönder når samma skattenivå
              som danska bönder. Skatt på bränsle är en viktig inkomstkälla
              för staten. Men bortfallet av inkomst är hanterbart eftersom det
              är nödvändigt att lantbrukets konkurrenskraft stärks.
            </seg>
          </u>
          <u>
            <seg>
              Fru talman! Sverige har mycket goda förutsättningar för matfiskproduktion,
              nämligen fiskodling. Det ger även regionalpolitiska effekter och
              varaktiga arbetstillfällen på landsbygden. Utredningen Det växande
              vattenbrukslandet har tydligt belyst potentialen i ett växande
              vattenbruk.
            </seg>
          </u>
          <u>
            <seg>
              Det finns enorm potential i vårt land vad gäller vattenbruk.
              Grannlandet Norge har 100 gånger så många vattenbruk som vi har
              i Sverige. Det finns all anledning att utveckla det. Satsningar
              på vattenbruk kan leda till många jobb, inte minst ute på svensk
              landsbygd. Men då måste etablering ­ en av nya fiskodlingar underlättas
              och förutsättningarna avseende byråkrati och regeltillstånd för
              befintliga och nya odlingar utvecklas och expandera, så att de
              blir bättre.
            </seg>
          </u>
          <u>
            <seg>
              Vi satsar 25 miljoner mer än regering en, räknat på treårsperioden
              75 miljoner mer, på stödåtgärder för fisk- och vattenbruk.
            </seg>
          </u>
          <u>
            <seg>
              Fru talman! Marker som växer igen och byggnader som förfaller
              kan restaureras och vårdas långsiktigt. Betesdjur kan släppas
              ut på marker där de gör mest natur- och kulturvårdsnytta. Artrika
              vägkanter och slåtterängar gynnas av slåtter och skörd. I ett
              öppet och aktivt brukat landskap med välbevarade lador, betande
              djur och synliga vattenspeglar trivs såväl vilda djur som växter,
              människor och deras boskap. Ersättningen till jordbrukare för
              skötsel av natur- och kulturmiljöer ger kostnadseffektiv miljönytta.
            </seg>
          </u>
          <note>
            Från såväl Jordbruksverket som Skogsstyrelsen och Riksantikvarieämbetet
            finns olika stödformer att söka för att restaurera och underhålla
            diverse kulturmiljöer. Tidigare fanns det genom projektet utvald
            miljö i Landsbygdsprogrammet en möjlighet till ersättning för
            restaurering av kultur- och landskapsvårdande objekt i odlingslandskapet.
            Sverigedemokraterna vill se över möjligheten att återinföra ett
            sådant restaureringsstöd.
          </note>
          <u>
            <seg>
              Med ovanstående i beaktande bör regeringen också se över möjlighe
              ­ ten att ta fram ett större och mer riktat stöd till restaureringar
              av gamla ladugårdar och uthus, så kallade överlappsbyggnader,
              som inte längre brukas eller behövs för gårdens drift.
            </seg>
          </u>
          <u>
            <seg>
              Vad gäller ersättningen för viltskador med mera budgeterar Sverigedemokraterna
              5 miljoner mer än regeringen, 15 miljoner mer över en treårsperiod.
              Det är för utgifter för att förebygga skador av vilt och ersättning
              för sådan skada. För Sverigedemokraterna är det viktigt med väl
              fungerande viltförvaltning, inte bara för att minska antalet vilttrafikolyckor
              eller skador på gröda, skog eller tamdjur. Jakten är också viktig
              för en långsiktigt frisk och hållbar viltpopulation.
            </seg>
          </u>
          <u>
            <seg>
              Dagens viltvårdspolitik har en del olösta knutar. Vi anser att
              den kan fungera bättre. Sverigedemokraterna vill att Naturvårdsverket
              befrias från sitt uppdrag kring vilt och jakt och att det i stället
              skapas en ny myndighet med ansvar för dessa frågor. År 2015 utfärdade
              riksdagen ett tillkännagivande till regeringen om att en viltmyndighet
              bör inrättas. Men ingenting har hänt i frågan sedan dess.
            </seg>
          </u>
          <u>
            <seg>
              Förvaltningen av de vilda djuren behöver en nystart och en kompetent
              myndighet som kan renodla verksamheten och arbeta flexibelt. I
              dag har vi mer vilt i Sverige än vi haft på århundraden. Då är
              det viktigt att myndighetsutövningen anpassas till det.
            </seg>
          </u>
          <u>
            <seg>
              I detta anförande instämde Yasmine Eriksson (SD).
            </seg>
          </u>
          <note type="speaker">
            Anf. 165 MARIA GARDFJELL (MP) replik:
          </note>
          <u>
            <seg>
              Fru talman! Jag har lite svårt att förstå otydligheten från Sverigedemokraterna.
              Man vill både äta kakan och ha den kvar. Man både har stöttat
              M-KD-budgeten och har egna förslag. Därför tänkte jag ställa en
              fråga till Runar Filper om hans anförande, som jag får tacka för.
            </seg>
          </u>
          <u>
            <seg>
              Runar Filper talar om människorna på landsbygden och hur problematiskt
              det är där. Faktum är att de neddragningar som görs i budgetanslaget
              under Skogsstyrelsen och på insatser för skogsbruket påverkar
              möjligheterna för landsbygdens befolkning att få jobb. Totalt
              sett, inom både det här området och utgiftsområde 20, räknar vi
              med att den svenska landsbygden förlorar över 7 000 jobb inom
              en tvåårsperiod.
            </seg>
          </u>
          <u>
            <seg>
              Jag undrar om det är något som Sverigedemokraterna står bakom.
            </seg>
          </u>
          <note type="speaker">
            Anf. 166 RUNAR FILPER (SD) replik:
          </note>
          <note>
            Fru talman! Tack för frågan, Maria Gardfjell!
          </note>
          <u>
            <seg>
              Sverigedemokraterna står för en skogspolitik som gynnar brukande
              av skogen och respekterar äganderätten. Det är väldigt viktigt.
              Om man äger någonting vill man gärna få behålla det och kunna
              dra vinning av det. Fortsatt arbetsro och sysselsättning är viktigt
              för oss. Vi vill prioritera forskning och utveckling framför reservatsbildningar
              och inskränkningar i brukandet. Information är också viktigt att
              få i stället för att det ska vara detaljstyrande lagar och regler
              som styr.
            </seg>
          </u>
          <u>
            <seg>
              Vi sätter äganderätten i absolut första rummet för svenskt skogsbruk.
              Skog som inte kan produceras är en indirekt kostnad. Det blir
              ineffektivt att inte kunna dra nytta av den produktion som man
              skulle kunna ha, när det sätts stopp för det av till exempel Miljöpartiet.
            </seg>
          </u>
          <note type="speaker">
            Anf. 167 MARIA GARDFJELL (MP) replik:
          </note>
          <u>
            <seg>
              Fru talman! Äganderätten påverkas inte på något sätt negativt
              av att det tillskapas nya gröna jobb som skogsbruket kan dra nytta
              av. De gröna jobb som nu går förlorade innebar faktiskt en kompetensutveckling
              för skogsbruket. Det var en möjlighet att få gjort det arbete
              som behöver göras i den svenska skogen för att skogsnäringen ska
              fungera som den borde.
            </seg>
          </u>
          <u>
            <seg>
              Runar Filper tar upp en annan fråga, om att betesdjuren är viktiga
              i marker där det går att göra naturvårdsnytta. Tyvärr halverade
              Sverigedemokraterna, Moderaterna och Kristdemokraterna de anslag
              som går till just betesdrift, betesdjur och slåtter. Risken är
              alltså mycket stor att Sverige kommer att växa igen.
            </seg>
          </u>
          <note type="speaker">
            Anf. 168 RUNAR FILPER (SD) replik:
          </note>
          <u>
            <seg>
              Fru talman! Sverigedemokraterna vill bevara den svenska skogsmodellen.
              Vi respekterar den och tycker att den är bra, med två övergripande
              och jämställda mål – miljö- och produktionsmålen.
            </seg>
          </u>
          <u>
            <seg>
              Vi har också en landsbygdspolitik som Miljöpartiet helt saknar.
              Vi vill att den allmänna löneavgiften ska tas bort för de minsta
              företagarna, så att de får incitament för att nyanställa. Vi vill
              ha mindre byråkrati och enklare regler.
            </seg>
          </u>
          <u>
            <seg>
              Vi vill inte införa den vägslitageskatt som Miljöpartiet värnar
              om. Den skulle slå hårt mot orter som inte har den infrastruktur
              som andra orter har, till exempel järnväg.
            </seg>
          </u>
          <note>
            Djurvälfärdsersättningen är jätteviktig, liksom sänkning av skatt
            för jord- och skogsbruk.
          </note>
          <u>
            <seg>
              Vi vill ha mindre byråkrati för skogsägare och mindre regelbörda
              för lantbrukarna. Vid EU-inträdet hade en lantbrukare 200 regler
              att förhålla sig till. Nu är det 600.
            </seg>
          </u>
          <note>
            (Applåder)
          </note>
          <note type="speaker">
            Anf. 169 TREDJE VICE TALMANNEN:
          </note>
          <u>
            <seg>
              Vi talmän har ambitionen att hålla den ordning som har beslutats.
              Därför harklar vi eller gör några små kommentarer för att påminna
              om att vi i kammaren talar via talmännen och inte använder du
              utan för- och efternamn.
            </seg>
          </u>
          <u>
            <seg>
              Jag ber om ursäkt om ni upplever det som lite bekymmersamt. Det
              är helt enkelt ett försök att jobba tillsammans.
            </seg>
          </u>
          <note type="speaker">
            Anf. 170 REBECKA LE MOINE (MP):
          </note>
          <u>
            <seg>
              Fru talman! I dag debatteras utgiftsområde 23 Areella näringar.
              Det är ett samlingsnamn på näringar som täcker stora geografiska
              ytor på land eller i vatten. Exempel på areell näring är skogsbruk,
              jordbruk och fiskerinäringen. Det finns även näringar som använder
              sig av naturens vidder och vyer, till exempel natur- och ekoturism.
              En av dess största inkomstkällor är de naturupplevelser som ryms
              i naturliga ekosystem.
            </seg>
          </u>
          <u>
            <seg>
              Jag skulle vilja betrakta naturen i sig som en areell näring.
              Den är ytrelaterad och förser oss med tjänster som är livsnödvändiga,
              såsom rent vatten och ren luft, men även rekreation som ökar livskvaliteten
              och gör oss friskare och lyckligare. Det enda problemet med ekosystemtjänsterna
              är att de är gratis. Vi måste alltså inte sysselsätta oss 40 timmar
              i veckan för att kunna skapa fotosyntes och få näringskretsloppet
              att gå ihop.
            </seg>
          </u>
          <u>
            <seg>
              Därför skapas det inga jobb, inga monetära vinster, inga loggor
              som kan spridas till internationella arenor och sätta Sverige
              på kartan. Nej, naturen bara är. Naturen bara är en förutsättning
              för hela vår välfärd. Och ur ett snävt perspektiv kan det som
              är ovärderligt bli värdelöst.
            </seg>
          </u>
          <u>
            <seg>
              Ett sätt, fru talman, att försöka få de areella näringar som
              genererar monetära värden att samsas med dem som inte gör det,
              men som förser oss med sina gratis ekosystemtjänster, är att försöka
              hitta en bra balans mellan exploatering och bevarande. Vi behöver
              hållbara areella näringar där de planetära gränserna respekteras.
              Det är en stor utmaning för bland annat skogsbruket, och för att
              nå dit krävs det två saker.
            </seg>
          </u>
          <u>
            <seg>
              För det första: Vi måste avsätta tillräckligt mycket natur och
              skog som skydd. Vi måste steppa upp från 5 procent skyddad produktiv
              skogsmark till vårt etappmål på 20 procent.
            </seg>
          </u>
          <u>
            <seg>
              För det andra: Skogen måste brukas hållbart. Vi vet i dag att
              kalavverkning och markberedning är bland det mest destruktiva
              vi kan göra mot den biologiska mångfalden. Mer än 1 800 arter
              är hotade på grund av dessa åtgärder. Vi måste därför ställa om
              skogsbruket och öka andelen hyggesfritt.
            </seg>
          </u>
          <u>
            <seg>
              Det här kan vi bara göra genom att samarbeta. Vi här inne måste
              samarbeta. Det måste ske ett samarbete mellan stat, kommun, kyrka,
              industri och inte minst, fru talman, våra privata skogsaktörer.
              Ca 50 procent av skogen ägs av privata skogsaktörer. Genom sina
              olika roller och sitt sätt att bruka skogen har de gett Sverige
              ett lite mer variationsrikt skogsbruk.
            </seg>
          </u>
          <u>
            <seg>
              Fru talman! I dag råder frihet under ansvar i skogsnäringen.
              Det är nästan ett orimligt stort ansvar att lägga dagens skogspolitik
              på den enskilda brukarens axlar. Jag vet att det är många skogsägare
              som gör sitt allra bästa för att förvalta skogen på ett hänsynsfullt
              sätt. Men så som skogsvårdslagen är skriven måste personen i fråga
              ha stor kunskap om biologi och ekologi, forn- och kulturlämningar
              och juridik. Därför måste staten hjälpa till att ge ett kunskapsunderlag
              till dessa markägare.
            </seg>
          </u>
          <u>
            <seg>
              Ett namn för de mest naturvärdefulla skogsområdena är nyckelbiotop.
              Där bedöms både ekologiska strukturer och förekomst av arter,
              och inventeringen genomförs av naturläskunniga biologer på Skogsstyrelsen.
              Underlaget gör det enklare för skogsägaren att veta vad som är
              skyddsvärt och inte. Det är något som måste göras på ett systematiskt
              vis.
            </seg>
          </u>
          <u>
            <seg>
              Nyckelbiotopsinventeringen bör inte betraktas som politik mer
              än vad en bilbesiktning eller läkarkontroll betraktas som. Det
              handlar om ett kunskapsunderlag. Att säga nej till kunskap är
              att stoppa huvudet i sanden. Det löser inga problem, och det är
              direkt oansvarigt. Vad vi väljer att göra av kunskapen är däremot
              politik. Det ligger på vårt ansvar att diskutera detta.
            </seg>
          </u>
          <u>
            <seg>
              Fru talman! För mig som miljöpartist är det självklart att det
              ska vara lätt att göra rätt, särskilt när det gäller naturvården
              och skogsbrukandet. Självklart måste våra miljöhjältar på landsbygden
              få en rimlig ersättning för att de inte avverkar biologisk värdefulla
              och skyddsvärda skogar. Snarare bidrar de till att naturvärden
              får utvecklas under tid. Därför har jag själv lagt en motion om
              att utreda ett bonus–malus-system för markanvändning där de som
              vårdar och skyddar natur ska gynnas ekonomiskt medan de som exploaterar
              högt skyddsvärda naturområden ska betala.
            </seg>
          </u>
          <u>
            <seg>
              Vad som framgår med all tydlighet från M:s och KD:s budget är
              att de inte vill ersätta våra miljöhjältar på landsbygden trots
              att de förväntas bidra stort.
            </seg>
          </u>
          <u>
            <seg>
              Fru talman! Det blir en dubbel bestraffning för de markägare
              som vill göra rätt för sig när både underlagen och ersättningen
              försvinner.
            </seg>
          </u>
          <u>
            <seg>
              Den skyddsvärda skogen finns ju kvar, oavsett hur mycket M och
              KD önskar att de inte behövde ta ansvar för den. När M och KD
              skär ned anslaget om 200 miljoner kronor och ursäktar det med
              att de vill öka effektiviteten, så menar de att markägare ska
              göra det av ren och skär godvillighet. Antingen saknas det en
              helhetsbild kring skogsbruket i Sverige eller så saknas det respekt
              för alla de markägare som redan i dag drar ett viktigt strå till
              stacken.
            </seg>
          </u>
          <u>
            <seg>
              Eftersom M och KD skär ned och halverar de kompletterande satsningarna
              på skydd för värdefull natur och åtgärder för värdefull natur
              kommer vi längre ifrån våra miljömål som kräver just det: mer
              skydd och mer skötsel. Enligt bedömningen från Naturvårdsverket
              kommer det inte att funka, utan etappmålet för skydd av värdefull
              natur kommer inte att nås till 2020.
            </seg>
          </u>
          <u>
            <seg>
              Fru talman ! T rots att läget ser oerhört svårt ut just nu kommer
              jag och mina kollegor att lägga vår fulla politiska kraft på att
              se till att Sveriges miljöhjältar på landsbygden får den uppskattning
              och ersättning som de förtjänar i kampen om att uppnå våra nationella
              och internationella åtaganden.
            </seg>
          </u>
          <note>
            (Applåder)
          </note>
          <note>
            I detta anförande instämde Elisabeth Falkhaven , Maria Gardfjell
            och Emma Hult (alla MP).
          </note>
          <note type="speaker">
            Anf. 171 ELISABETH FALKHAVEN (MP):
          </note>
          <u>
            <seg>
              Fru talman! Jag börjar med målet för utgiftsområde 23. Målet
              är att insatserna ska bidra till goda förutsättningar för arbete,
              tillväxt och välfärd i alla delar av landet. De gröna näringarna
              ska vara livskraftiga och bidra till klimatomställningen och till
              att naturresurserna används hållbart. Detta sagt bara för att
              vi ska komma ihåg våra mål.
            </seg>
          </u>
          <u>
            <seg>
              Jag tänker prata lite om ålen, eftersom jag började gårdagen
              med ett seminarium anordnat av Baltic Eye, där forskare inom området
              medverkade och berättade om tillståndet för ålen i världen. Och
              så är det ju jul.
            </seg>
          </u>
          <u>
            <seg>
              Vi vet detta, så egentligen behöver jag inte säga det igen: Ålen
              är akut utrotningshotad, men vi fiskar den fortfarande. Det rimmar
              väldigt illa med att använda naturresurserna hållbart. Att fiska
              en akut utrotningshotad art är ohållbart.
            </seg>
          </u>
          <u>
            <seg>
              Det blir färre och färre ålar för varje år som går. Snart finns
              det så få att ingen reproduktion längre är möjlig.
            </seg>
          </u>
          <u>
            <seg>
              Och trots det fortsätter vi i Sverige att fiska ål. Sverige är
              politiskt splittrat i synen på hur ålens framtid ska säkras. Det
              är inte mer forskning som behövs, det som behövs är att vi politiker
              bestämmer oss för att vi vill ha kvar ålen som art.
            </seg>
          </u>
          <u>
            <seg>
              Om vi vill rädda ålen som art så behöver vi enas kring att det
              är just det vi vill och sedan lyssna på forskarna och göra som
              de har sagt för att det ska finnas en chans. Sluta fiska ål, helt
              enkelt!
            </seg>
          </u>
          <u>
            <seg>
              I EU beslutades det för ett år sedan om ett fiskestopp på tre
              månader om året. Det är ett steg på vägen men vi hade, enligt
              regeringens vilja då, kunnat åka till EU och säga att vi i Sverige
              nu slutar att fiska ål och samtidigt fråga hur ni tänker göra
              för att bevara denna akut utrotningshotade art.
            </seg>
          </u>
          <u>
            <seg>
              Så som det ser ut just nu kan vi välja att ha fiskestopp under
              tre månader av året. Vi kan välja att ha det under de tre månader
              när inget fiske ändå skulle ha skett. Då blir effekten av en överenskommelse
              helt verkningslös. Vi får inte välja det bästa alternativet, det
              vill säga den tidsperiod när blankålen vandrar ned till Sargassohavet,
              som är på högsommaren. Men vi bör lägga vårt fiskestopp så nära
              den tidsperioden som möjligt, alltså september till november.
              Det visar väl sig, tänker jag, om vi vill nå vårt mål om att använda
              naturresurserna hållbart eller inte.
            </seg>
          </u>
          <u>
            <seg>
              Bäst är det naturligtvis om vi kan komma överens om att sluta
              fiska en utrotningshotad art. Kan vi det? Vi säger ofta att vi
              ska lyssna på forskningen och i möjligaste mån följa de råd som
              ges till oss av forskarna. Ices har under de senaste 15 åren sagt
              att allt fiske av ål bör upphöra om vi vill ha kvar arten.
            </seg>
          </u>
          <u>
            <seg>
              Min fråga till oss alla här är därför: Vill vi ha kvar ålen som
              art på planeten, eller vill vi ha kvar den just nu på vårt julbord?
              Vill vi ha kvar ålen som art på planeten finns möjligheterna att
              den senare åter kan finnas på vårt julbord. Vill vi ha kvar den
              på vårt julbord nu finns det inget ”sedan” för ålen.
            </seg>
          </u>
          <u>
            <seg>
              Av tomten önskar jag först och främst att vi alla tillsammans
              gör precis allt vi kan för att stoppa klimatförändringarna. Min
              nästa önskan är att det inte ska finnas ål på något julbord.
            </seg>
          </u>
          <u>
            <seg>
              Det finns en fisk som heter clarias, som odlas i slutna system
              inomhus. Rökt clarias är en delikatess som är minst lika god som
              ålen och som vi kan ha på julbordet i stället. På så vis kan vi
              ge fiskodling i slutna system inomhus, kanske i gamla lador, en
              skjuts i utvecklingen. Lantbrukare som behöver fler ben att stå
              på kan få ytterligare en inkomstkälla. Småföretagandet på landsbygden
              kan på så sätt få en skjuts då man kan fylla tomma lador med fiskodling
              i recirkulerande hållbara system utan utsläpp. Samtidigt ser vi
              till att sluta äta en utrotningshotad art. Det blir helt enkelt
              en vinn-vinnsituation.
            </seg>
          </u>
          <note>
            (Applåder)
          </note>
          <note>
            I detta anförande instämde Maria Gardfjell, Emma Hult och Rebecka
            Le Moine (alla MP).
          </note>
          <note type="speaker">
            Anf. 172 TREDJE VICE TALMANNEN:
          </note>
          <u>
            <seg>
              Detta är en budgetdebatt. Man måste naturligtvis hålla sig till
              det ämne som avhandlas. Vi har försökt söka kunskap om huruvida
              budgeten innehöll något om det som ledamoten talade om men inte
              funnit det.
            </seg>
          </u>
          <note type="speaker">
            Anf. 173 BETTY MALMBERG (M):
          </note>
          <u>
            <seg>
              Fru talman! Som sista talare i budgetdebatten om areella näringar,
              landsbygd och livsmedel ska jag försöka skapa lite julfrid över
              hela området. Även om det kan tyckas att uppfattningarna går isär
              när alla partier redovisar sina ståndpunkter finns det områden
              där vi är överens, nämligen när det gäller uppföljning och utvärdering
              av den resultatredovisning som regeringen har lagt fram.
            </seg>
          </u>
          <u>
            <seg>
              Det är kutym i miljö- och jordbruksutskottet att vi ska redovisa
              detta, och som ordförande i uppföljningsgruppen har det fallit
              på min lott att göra det och redovisa de iakttagelser vi har gjort.
            </seg>
          </u>
          <u>
            <seg>
              Häromdagen redogjorde jag för en liknande uppföljning som gjordes
              på utgiftsområdet om miljö och naturvård. Vi var i stort sett
              nöjda. Det fanns inte så mycket som var värt att förbättra.
            </seg>
          </u>
          <u>
            <seg>
              När det däremot gäller dagens område tycker vi att det finns
              en del i övrigt att önska. Det gäller inte minst för att vi ska
              kunna fullgöra det uppdrag som regeringsformen och budgetlagen
              föreskriver.
            </seg>
          </u>
          <u>
            <seg>
              De synpunkter vi lämnar beror inte på att vi har en övergångsregering
              som står bakom budgeten, utan detta är något som utskottet har
              noterat och framfört till regeringen de senaste åren. Vi hoppas
              och förväntar oss därför att en kommande regering tar till sig
              detta budskap och framdeles analyserar om den politik den har
              fört faktiskt kan sägas ha haft effekt och har bidragit till att
              målen på området nås. Det är detta som vi i utskotten är satta
              att ta ställning till.
            </seg>
          </u>
          <u>
            <seg>
              I år har vi i analysen fokuserat på ett resultatområde som heter
              En konkurrenskraftig och hållbar livsmedelskedja. Några trender
              som kan vara intressanta att nämna är att antalet livsmedelsföretag,
              framför allt inom dryckesbranschen, ökar medan antalet jordbruksföretag
              har minskat med 13 procent de senaste tio åren. Antibiotikaanvändningen
              har minskat med 36 procent under perioden 2005–2015. Livsmedelsexporten
              ökar. Andelen ekologiska livsmedel som såldes inom den offentliga
              marknaden ökade med 15 procent år 2017.
            </seg>
          </u>
          <u>
            <seg>
              Lantbruksuniversitetet och frågan om kompetens har också varit
              uppe. Vi kan nu se att man attraherar något fler studenter, och
              andelen som fullföljer studierna är hög.
            </seg>
          </u>
          <u>
            <seg>
              Resultatområdet Konkurrenskraftig och hållbar livsmedelskedja
              spänner som ni hör över väldigt många områden. Den inkluderar
              även livsmedelsstrategin som antogs för ett och ett halvt år sedan.
              Vi är särskilt glada över att regeringen redovisar hur implementeringen
              och effekterna av livsmedelsstrategin ska kunna följas från start.
            </seg>
          </u>
          <u>
            <seg>
              Vi förvånas däremot över andra delar. Det gäller till exempel
              varför regeringen inte längre redovisar uppgifter om hur arbetet
              med regelförenklingar fortgår. Likaså saknas uppgifter om hur
              arbetet med den gemensamma jordbrukspolitiken går. Detta är ett
              område som inkluderar Jordbruksverkets stödutbetalningar från
              EU men också uppfyllelsen av flera miljömål och målen för landsbygdsutveckling.
            </seg>
          </u>
          <u>
            <seg>
              Med tanke på den uppmärksamhet som några av dessa frågor har
              fått tycker vi att det hade varit intressant att få ta del av
              regeringens egen analys av området och om man anser att de åtgärder
              som vidtogs fick avsedd effekt.
            </seg>
          </u>
          <u>
            <seg>
              För att lära mer inför framtiden tycker vi slutligen att det
              behövs en fördjupad redogörelse av hanteringen av den torka som
              i år drabbade Sveriges lantbrukare. Det behövs inte bara en redovisning
              av det ekonomiska tillskott som presenterades, utan vi vill också
              ha en analys av åtgärder som kan behöva vidtas utöver dessa.
            </seg>
          </u>
          <u>
            <seg>
              Fru talman! Jag vill slutligen framföra ett tack till samtliga
              partirepresentanter i utvärderingsgruppen och till de tjänstemän
              som har bistått oss väl. Jag hoppas på fortsatt gott samarbete.
            </seg>
          </u>
          <u>
            <seg>
              Avslutningsvis vill jag önska en god jul och ett gott nytt år.
            </seg>
          </u>
          <note>
            (Applåder)
          </note>
          <note>
            I detta anförande instämde Ulrika Heie (C).
          </note>
          <note type="speaker">
            Anf. 174 MARIA GARDFJELL (MP) replik:
          </note>
          <u>
            <seg>
              Fru talman! Jag har bara en kommentar till Betty Malmberg. Jag
              tror att det kanske smög sig in ett litet fel i det som Betty
              Malmberg framförde.
            </seg>
          </u>
          <u>
            <seg>
              Hon hänvisade till övergångsbudgeten och att utvärderingsgruppen
              har utgått från den när den skrivit detta dokument. Problemet
              var dock, fru talman, att detta antogs innan vi visste att det
              skulle bli en M-KD-budget. Det gör det hela lite problematiskt.
            </seg>
          </u>
          <u>
            <seg>
              Vi godkände detta i utskottet mot bakgrund av att det tydligt
              skulle stå i dokumentet att vi hade haft fel underlag framför
              oss när vi tog fram detta. Det här påverkar naturligtvis vilka
              synpunkter man skulle kunna ha och vilka frågor som borde utvärderas
              noggrannare. Jag hoppas dock att det kommer att bli bra i slutändan.
            </seg>
          </u>
          <u>
            <seg>
              Betty Malmberg framförde inte allt detta på ett tydligt sätt.
            </seg>
          </u>
          <note type="speaker">
            Anf. 175 BETTY MALMBERG (M) replik:
          </note>
          <u>
            <seg>
              Fru talman! Det stämmer att en sådan diskussion kom upp, och
              det står också om det i dokumentet.
            </seg>
          </u>
          <u>
            <seg>
              Till syvende och sist är detta en uppföljning av den resultatredovisning
              som fanns i övergångsbudgeten. Vi har inget annat uppdrag. Det
              Maria Gardfjell tänker sig handlar om vilka uppföljningar och
              utvärderingar som kommer att kunna göras. Men det vi nu har redovisat
              och som utskottet har beslutat om och ställt sig bakom är den
              resultatredovisning som övergångsregeringen har presenterat i
              övergångsbudgeten.
            </seg>
          </u>
          <u>
            <seg>
              Jag hoppas att det inte ska föreligga något missförstånd om det.
            </seg>
          </u>
          <note type="speaker">
            Anf. 176 MARIA GARDFJELL (MP) replik:
          </note>
          <u>
            <seg>
              Fru talman! Det är onekligen viktigt att väga orden. Det som
              sas i talar ­ stolen var nämligen att vi har en övergångsbudget,
              och det har vi, trots allt, inte.
            </seg>
          </u>
          <u>
            <seg>
              Jag skulle också, fru talman, vilja säga att jag tycker att den
              markering som gjordes tidigare kring fiskefrågorna var lite olycklig,
              för fiske och fiskodling tillhör det här området. Och tidigare
              talare som har pratat om detta område har inte blivit stoppade
              av talmannen.
            </seg>
          </u>
          <note type="speaker">
            Anf. 177 BETTY MALMBERG (M) replik:
          </note>
          <u>
            <seg>
              Fru talman! Jag vet inte om vi ska förlänga diskussionen. Vårt
              uppdrag i riksdagens utskott är, som sagt, att vi ska följa upp
              och utvärdera den resultatredovisning som lämnas till oss i en
              budgetproposition. Det var då i övergångsregeringens budgetproposition
              som den resultatredovisningen fanns. Det är därför som jag hänvisar
              till det.
            </seg>
          </u>
          <note>
            (Applåder)
          </note>
          <note type="speaker">
            Anf. 178 TREDJE VICE TALMANNEN:
          </note>
          <u>
            <seg>
              Jag kan bara konstatera att ingen stoppades i debatten. Anförandet
              var fullföljt, och den tänkta repliken drogs tillbaka. Ingen stoppades
              alltså. Det säger jag för tydlighets skull.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 21 december.)
          </note>
          <note>
            § 12 Bordläggning och beslut om förlängd motionstid
          </note>
          <note>
            Följande dokument anmäldes och bordlades:
          </note>
          <note>
            Skrivelse
          </note>
          <note>
            2018/19:27 Riksrevisionens rapport om försäkringsmedicinskt beslutsstöd
          </note>
          <note>
            Kammaren biföll talmannens förslag att motionstiden för ovanstående
            skrivelse skulle förlängas till och med fredagen den 18 januari
            2019 .
          </note>
          <note>
            § 13 Kammaren åtskildes kl. 17.11.
          </note>
          <note>
            Sammanträdet leddes
          </note>
          <note>
            av förste vice talmannen från de ss början till och med § 6 anf.
            43 (delvis),
          </note>
          <note>
            av talmannen därefter till och med § 6 anf. 98 (delvis),
          </note>
          <note>
            av förste vice talmannen därefter till och med § 8 anf. 133 (delvis)
            och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <u>
            <seg>
              ANNA ASPEGREN
            </seg>
          </u>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om faktapromemoria
          </note>
          <note>
            § 2 Anmälan om granskningsrapport
          </note>
          <note>
            § 3 Ärenden för hänvisning till utskott
          </note>
          <note>
            § 4 Ärenden för bordläggning
          </note>
          <note>
            § 5 Ekonomisk trygghet vid sjukdom och funktionsnedsättning
          </note>
          <note>
            Socialförsäkringsutskottets betänkande 2018/19:SfU1
          </note>
          <note>
            Anf. 1 MARIANNE PETTERSSON (S)
          </note>
          <note>
            Anf. 2 JULIA KRONLID (SD)
          </note>
          <note>
            Anf. 3 SOLVEIG ZANDER (C)
          </note>
          <note>
            Anf. 4 NOOSHI DADGOSTAR (V)
          </note>
          <note>
            Anf. 5 JULIA KRONLID (SD) replik
          </note>
          <note>
            Anf. 6 NOOSHI DADGOSTAR (V) replik
          </note>
          <note>
            Anf. 7 JULIA KRONLID (SD) replik
          </note>
          <note>
            Anf. 8 NOOSHI DADGOSTAR (V) replik
          </note>
          <note>
            Anf. 9 ELISABETH BJÖRNSDOTTER RAHM (M) replik
          </note>
          <note>
            Anf. 10 NOOSHI DADGOSTAR (V) replik
          </note>
          <note>
            Anf. 11 ELISABETH BJÖRNSDOTTER RAHM (M) replik
          </note>
          <note>
            Anf. 12 NOOSHI DADGOSTAR (V) replik
          </note>
          <note>
            Anf. 13 SOLVEIG ZANDER (C) replik
          </note>
          <note>
            Anf. 14 NOOSHI DADGOSTAR (V) replik
          </note>
          <note>
            Anf. 15 SOLVEIG ZANDER (C) replik
          </note>
          <note>
            Anf. 16 NOOSHI DADGOSTAR (V) replik
          </note>
          <note>
            Anf. 17 HANS EKLIND (KD) replik
          </note>
          <note>
            Anf. 18 NOOSHI DADGOSTAR (V) replik
          </note>
          <note>
            Anf. 19 HANS EKLIND (KD) replik
          </note>
          <note>
            Anf. 20 NOOSHI DADGOSTAR (V) replik
          </note>
          <note>
            Anf. 21 EMMA CARLSSON LÖFDAHL (L)
          </note>
          <note>
            Anf. 22 MARIA FERM (MP)
          </note>
          <note>
            Anf. 23 ELISABETH BJÖRNSDOTTER RAHM (M)
          </note>
          <note>
            Anf. 24 MARIANNE PETTERSSON (S) replik
          </note>
          <note>
            Anf. 25 ELISABETH BJÖRNSDOTTER RAHM (M) replik
          </note>
          <note>
            Anf. 26 MARIANNE PETTERSSON (S) replik
          </note>
          <note>
            Anf. 27 ELISABETH BJÖRNSDOTTER RAHM (M) replik
          </note>
          <note>
            Anf. 28 HANS EKLIND (KD)
          </note>
          <note>
            (Beslut fattades under § 10.)
          </note>
          <note>
            § 6 Hälsovård, sjukvård och social omsorg
          </note>
          <note>
            Socialutskottets betänkande 2018/19:SoU1
          </note>
          <note>
            Anf. 29 KRISTINA NILSSON (S)
          </note>
          <note>
            Anf. 30 CAMILLA WALTERSSON GRÖNVALL (M) replik
          </note>
          <note>
            Anf. 31 KRISTINA NILSSON (S) replik
          </note>
          <note>
            Anf. 32 CAMILLA WALTERSSON GRÖNVALL (M) replik
          </note>
          <note>
            Anf. 33 KRISTINA NILSSON (S) replik
          </note>
          <note>
            Anf. 34 PER RAMHORN (SD) replik
          </note>
          <note>
            Anf. 35 KRISTINA NILSSON (S) replik
          </note>
          <note>
            Anf. 36 PER RAMHORN (SD) replik
          </note>
          <note>
            Anf. 37 KRISTINA NILSSON (S) replik
          </note>
          <note>
            Anf. 38 ACKO ANKARBERG JOHANSSON (KD) replik
          </note>
          <note>
            Anf. 39 KRISTINA NILSSON (S) replik
          </note>
          <note>
            Anf. 40 ACKO ANKARBERG JOHANSSON (KD) replik
          </note>
          <note>
            Anf. 41 KRISTINA NILSSON (S) replik
          </note>
          <note>
            Anf. 42 PER RAMHORN (SD)
          </note>
          <note>
            Anf. 43 KRISTINA NILSSON (S) replik
          </note>
          <note>
            Anf. 44 PER RAMHORN (SD) replik
          </note>
          <note>
            Anf. 45 KRISTINA NILSSON (S) replik
          </note>
          <note>
            Anf. 46 PER RAMHORN (SD) replik
          </note>
          <note>
            Anf. 47 KARIN RÅGSJÖ (V) replik
          </note>
          <note>
            Anf. 48 PER RAMHORN (SD) replik
          </note>
          <note>
            Anf. 49 KARIN RÅGSJÖ (V) replik
          </note>
          <note>
            Anf. 50 PER RAMHORN (SD) replik
          </note>
          <note>
            Anf. 51 SOFIA NILSSON (C)
          </note>
          <note>
            Anf. 52 KARIN RÅGSJÖ (V) replik
          </note>
          <note>
            Anf. 53 SOFIA NILSSON (C) replik
          </note>
          <note>
            Anf. 54 KARIN RÅGSJÖ (V) replik
          </note>
          <u>
            <seg>
              Anf. 55 SOFIA NILSSON (C) replik
            </seg>
          </u>
          <note>
            Anf. 56 KARIN RÅGSJÖ (V)
          </note>
          <note>
            Anf. 57 ACKO ANKARBERG JOHANSSON (KD) replik
          </note>
          <note>
            Anf. 58 KARIN RÅGSJÖ (V) replik
          </note>
          <note>
            Anf. 59 ACKO ANKARBERG JOHANSSON (KD) replik
          </note>
          <u>
            <seg>
              Anf. 60 KARIN RÅGSJÖ (V) replik
            </seg>
          </u>
          <note>
            Anf. 61 CAMILLA WALTERSSON GRÖNVALL (M) replik
          </note>
          <note>
            Anf. 62 KARIN RÅGSJÖ (V) replik
          </note>
          <note>
            Anf. 63 CAMILLA WALTERSSON GRÖNVALL (M) replik
          </note>
          <note>
            Anf. 64 KARIN RÅGSJÖ (V) replik
          </note>
          <note>
            Anf. 65 LINA NORDQUIST (L)
          </note>
          <note>
            Anf. 66 ÅSA LINDHAGEN (MP)
          </note>
          <note>
            Anf. 67 CAMILLA WALTERSSON GRÖNVALL (M) replik
          </note>
          <note>
            Anf. 68 ÅSA LINDHAGEN (MP) replik
          </note>
          <note>
            Anf. 69 CAMILLA WALTERSSON GRÖNVALL (M) replik
          </note>
          <note>
            Anf. 70 ÅSA LINDHAGEN (MP) replik
          </note>
          <note>
            Anf. 71 ACKO ANKARBERG JOHANSSON (KD) replik
          </note>
          <note>
            Anf. 72 ÅSA LINDHAGEN (MP) replik
          </note>
          <note>
            Anf. 73 ACKO ANKARBERG JOHANSSON (KD) replik
          </note>
          <note>
            Anf. 74 ÅSA LINDHAGEN (MP) replik
          </note>
          <u>
            <seg>
              Anf. 75 SOFIA NILSSON (C) replik
            </seg>
          </u>
          <note>
            Anf. 76 ÅSA LINDHAGEN (MP) replik
          </note>
          <note>
            Anf. 77 SOFIA NILSSON (C) replik
          </note>
          <note>
            Anf. 78 ÅSA LINDHAGEN (MP) replik
          </note>
          <note>
            Anf. 79 ACKO ANKARBERG JOHANSSON (KD)
          </note>
          <note>
            Anf. 80 KRISTINA NILSSON (S) replik
          </note>
          <note>
            Anf. 81 ACKO ANKARBERG JOHANSSON (KD) replik
          </note>
          <note>
            Anf. 82 KRISTINA NILSSON (S) replik
          </note>
          <note>
            Anf. 83 ACKO ANKARBERG JOHANSSON (KD) replik
          </note>
          <note>
            Anf. 84 KARIN RÅGSJÖ (V) replik
          </note>
          <note>
            Anf. 85 ACKO ANKARBERG JOHANSSON (KD) replik
          </note>
          <note>
            Anf. 86 KARIN RÅGSJÖ (V) replik
          </note>
          <note>
            Anf. 87 ACKO ANKARBERG JOHANSSON (KD) replik
          </note>
          <note>
            Anf. 88 CAMILLA WALTERSSON GRÖNVALL (M)
          </note>
          <note>
            Anf. 89 KRISTINA NILSSON (S) replik
          </note>
          <note>
            Anf. 90 CAMILLA WALTERSSON GRÖNVALL (M) replik
          </note>
          <note>
            Anf. 91 KRISTINA NILSSON (S) replik
          </note>
          <note>
            Anf. 92 CAMILLA WALTERSSON GRÖNVALL (M) replik
          </note>
          <note>
            Anf. 93 KARIN RÅGSJÖ (V) replik
          </note>
          <note>
            Anf. 94 CAMILLA WALTERSSON GRÖNVALL (M) replik
          </note>
          <note>
            Anf. 95 KARIN RÅGSJÖ (V) replik
          </note>
          <note>
            Anf. 96 CAMILLA WALTERSSON GRÖNVALL (M) replik
          </note>
          <note>
            Anf. 97 ÅSA LINDHAGEN (MP) replik
          </note>
          <note>
            Anf. 98 CAMILLA WALTERSSON GRÖNVALL (M) replik
          </note>
          <note>
            Anf. 99 ÅSA LINDHAGEN (MP) replik
          </note>
          <note>
            Anf. 100 CAMILLA WALTERSSON GRÖNVALL (M) replik
          </note>
          <note>
            Anf. 101 MAJ KARLSSON (V)
          </note>
          <note>
            Anf. 102 ACKO ANKARBERG JOHANSSON (KD) replik
          </note>
          <note>
            Anf. 103 MAJ KARLSSON (V) replik
          </note>
          <note>
            Anf. 104 ACKO ANKARBERG JOHANSSON (KD) replik
          </note>
          <note>
            Anf. 105 MAJ KARLSSON (V) replik
          </note>
          <note>
            (Beslut fattades under § 10.)
          </note>
          <note>
            § 7 Arbetsmarknad och arbetsliv
          </note>
          <note>
            Arbetsmarknadsutskottets betänkande 2018/19:AU2
          </note>
          <note>
            Anf. 106 ANNA JOHANSSON (S)
          </note>
          <note>
            Anf. 107 MAGNUS PERSSON (SD)
          </note>
          <note>
            Anf. 108 MARTIN ÅDAHL (C) replik
          </note>
          <note>
            Anf. 109 MAGNUS PERSSON (SD) replik
          </note>
          <note>
            Anf. 110 MARTIN ÅDAHL (C) replik
          </note>
          <note>
            Anf. 111 MAGNUS PERSSON (SD) replik
          </note>
          <note>
            Anf. 112 MARTIN ÅDAHL (C)
          </note>
          <note>
            Anf. 113 ALI ESBATI (V) replik
          </note>
          <note>
            Anf. 114 MARTIN ÅDAHL (C) replik
          </note>
          <note>
            Anf. 115 ALI ESBATI (V) replik
          </note>
          <note>
            Anf. 116 MARTIN ÅDAHL (C) replik
          </note>
          <note>
            Anf. 117 ALI ESBATI (V)
          </note>
          <note>
            Anf. 118 LEILA ALI-ELMI (MP)
          </note>
          <note>
            Anf. 119 JESSICA POLFJÄRD (M)
          </note>
          <note>
            Anf. 120 ALI ESBATI (V) replik
          </note>
          <note>
            Anf. 121 JESSICA POLFJÄRD (M) replik
          </note>
          <note>
            Anf. 122 ALI ESBATI (V) replik
          </note>
          <note>
            Anf. 123 JESSICA POLFJÄRD (M) replik
          </note>
          <note>
            Anf. 124 CHRISTIAN CARLSSON (KD)
          </note>
          <note>
            Anf. 125 JOHAN ANDERSSON (S)
          </note>
          <note>
            Anf. 126 CHRISTIAN CARLSSON (KD) replik
          </note>
          <note>
            Anf. 127 JOHAN ANDERSSON (S) replik
          </note>
          <note>
            Anf. 128 CHRISTIAN CARLSSON (KD) replik
          </note>
          <note>
            Anf. 129 JOHAN ANDERSSON (S) replik
          </note>
          <note>
            Anf. 130 ALEXANDER CHRISTIANSSON (SD)
          </note>
          <note>
            Anf. 131 ALIREZA AKHONDI (C)
          </note>
          <note>
            Anf. 132 GULAN AVCI (L)
          </note>
          <note>
            (Beslut fattades under § 10.)
          </note>
          <note>
            § 8 Areella näringar, landsbygd och livsmedel
          </note>
          <note>
            Miljö- och jordbruksutskottets betänkande 2018/19:MJU2
          </note>
          <note>
            Anf. 133 KRISTINA YNGWE (C)
          </note>
          <note>
            Anf. 134 ISAK FROM (S)
          </note>
          <note>
            Anf. 135 MARIA MALMER STENERGARD (M)
          </note>
          <note>
            Anf. 136 ISAK FROM (S) replik
          </note>
          <note>
            Anf. 137 MARIA MALMER STENERGARD (M) replik
          </note>
          <note>
            Anf. 138 ISAK FROM (S) replik
          </note>
          <note>
            Anf. 139 MARIA MALMER STENERGARD (M) replik
          </note>
          <note>
            Anf. 140 MARIA GARDFJELL (MP) replik
          </note>
          <note>
            Anf. 141 MARIA MALMER STENERGARD (M) replik
          </note>
          <note>
            Anf. 142 MARIA GARDFJELL (MP) replik
          </note>
          <note>
            Anf. 143 MARIA MALMER STENERGARD (M) replik
          </note>
          <note>
            Anf. 144 STAFFAN EKLÖF (SD)
          </note>
          <note>
            Anf. 145 ISAK FROM (S) replik
          </note>
          <note>
            Anf. 146 STAFFAN EKLÖF (SD) replik
          </note>
          <note>
            Anf. 147 ISAK FROM (S) replik
          </note>
          <note>
            Anf. 148 STAFFAN EKLÖF (SD) replik
          </note>
          <note>
            Anf. 149 ELIN SEGERLIND (V)
          </note>
          <note>
            (forts. § 11)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 9 Beslut om ärenden som slutdebatterats den 19 december
          </note>
          <note>
            AU1 Utgiftsområde 13 Jämställdhet och nyanlända invandrares etablering
          </note>
          <note>
            TU1 Utgiftsområde 22 Kommunikationer
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            SfU1 Utgiftsområde 10 Ekonomisk trygghet vid sjukdom och funktionsnedsättning
          </note>
          <note>
            SoU1 Utgiftsområde 9 Hälsovård, sjukvård och social omsorg
          </note>
          <note>
            AU2 Utgiftsområde 14 Arbetsmarknad och arbetsliv
          </note>
          <note>
            § 11 (forts. från § 8) Areella näringar, landsbygd och livsmedel
            (forts. MJU2)
          </note>
          <note>
            Anf. 150 MAGNUS OSCARSSON (KD)
          </note>
          <note>
            Anf. 151 ISAK FROM (S) replik
          </note>
          <note>
            Anf. 152 MAGNUS OSCARSSON (KD) replik
          </note>
          <note>
            Anf. 153 ISAK FROM (S) replik
          </note>
          <note>
            Anf. 154 MAGNUS OSCARSSON (KD) replik
          </note>
          <note>
            Anf. 155 MARIA GARDFJELL (MP)
          </note>
          <note>
            Anf. 156 MARIA MALMER STENERGARD (M) replik
          </note>
          <note>
            Anf. 157 MARIA GARDFJELL (MP) replik
          </note>
          <note>
            Anf. 158 MARIA MALMER STENERGARD (M) replik
          </note>
          <note>
            Anf. 159 MARIA GARDFJELL (MP) replik
          </note>
          <note>
            Anf. 160 STAFFAN EKLÖF (SD) replik
          </note>
          <note>
            Anf. 161 MARIA GARDFJELL (MP) replik
          </note>
          <note>
            Anf. 162 STAFFAN EKLÖF (SD) replik
          </note>
          <note>
            Anf. 163 MARIA GARDFJELL (MP) replik
          </note>
          <note>
            Anf. 164 RUNAR FILPER (SD)
          </note>
          <note>
            Anf. 165 MARIA GARDFJELL (MP) replik
          </note>
          <note>
            Anf. 166 RUNAR FILPER (SD) replik
          </note>
          <note>
            Anf. 167 MARIA GARDFJELL (MP) replik
          </note>
          <note>
            Anf. 168 RUNAR FILPER (SD) replik
          </note>
          <note>
            Anf. 169 TREDJE VICE TALMANNEN
          </note>
          <note>
            Anf. 170 REBECKA LE MOINE (MP)
          </note>
          <note>
            Anf. 171 ELISABETH FALKHAVEN (MP)
          </note>
          <note>
            Anf. 172 TREDJE VICE TALMANNEN
          </note>
          <note>
            Anf. 173 BETTY MALMBERG (M)
          </note>
          <note>
            Anf. 174 MARIA GARDFJELL (MP) replik
          </note>
          <note>
            Anf. 175 BETTY MALMBERG (M) replik
          </note>
          <note>
            Anf. 176 MARIA GARDFJELL (MP) replik
          </note>
          <note>
            Anf. 177 BETTY MALMBERG (M) replik
          </note>
          <note>
            Anf. 178 TREDJE VICE TALMANNEN
          </note>
          <note>
            (Beslut skulle fattas den 21 december.)
          </note>
          <note>
            § 12 Bordläggning och beslut om förlängd motionstid
          </note>
          <note>
            § 13 Kammaren åtskildes kl. 17.11.
          </note>
          <u>
            <seg>
              Tryck: Elanders Sverige AB, Vällingby 2019
            </seg>
          </u>
        </div>
      </body>
    </text>
  </TEI>
</teiCorpus>
