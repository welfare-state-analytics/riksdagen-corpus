<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--20</head>
          <docDate when="2018-11-22">2018-11-22</docDate>
        </div>
      </front>
      <body>
        <div>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=1"/>
          <note xml:id="i-K9uBDNxaoAGbxchfgXQUq1">
            § 1 Redovisning av fördelning av medel från Allmänna arvsfonden
            under budgetåret 2017
          </note>
          <note xml:id="i-Y6hjMqfujMdBALfjdoZ8XZ">
            Socialutskottets betänkande 2018/19:SoU2
          </note>
          <note xml:id="i-T3jfjKZofjWeXh73pqveYE">
            Redovisning av fördelning av medel från Allmänna arvsfonden under
            budgetåret 2017 (skr. 2017/18:277)
          </note>
          <note xml:id="i-3XEJFyi6PKwsHaKqoiQLmA">
            föredrogs.
          </note>
          <note xml:id="i-AGY9fh1expQPMdGKT2deTj">
            Förste vice talmannen konstaterade att ingen talare var anmäld.
          </note>
          <note xml:id="i-TwTgrB9PzinkKSvepC9R69">
            (Beslut skulle fattas den 28 november.)
          </note>
          <note xml:id="i-Ua4DpA1nuSMFG4pQAsKPpp">
            § 2 Bastjänstgöring för läkare
          </note>
          <note xml:id="i-S9FPqz8iBjDG6ftpsAztFq">
            Socialutskottets betänkande 2018/19:SoU5
          </note>
          <note xml:id="i-93r9RpnvcHPPQPRCJdyX2W">
            Bastjänstgöring för läkare (prop. 2017/18:274)
          </note>
          <note xml:id="i-LmRXBzmkmj8V7zpJfpEWQ">
            föredrogs.
          </note>
          <note type="speaker" xml:id="i-8Fi1Wec98UUukwKABGnQmJ">
            Anf. 1 CLARA ARANDA (SD):
          </note>
          <u xml:id="i-71e745b581016022-0" next="i-71e745b581016022-8" who="Q70886056">
            <seg xml:id="i-KE45kfZoRHEcYY6pwrdAPi">
              Fru talman! Sverigedemokraterna ställer sig positiva till förslaget
              om bastjänstgöring för läkare. Vi välkomnar ett mer flexibelt
              regelverk och ser stora vinster i att alla läkare som väljer att
              specialisera sig i Sverige får en och samma introduktion till
              svensk sjukvård och läkaryrket.
            </seg>
          </u>
          <u xml:id="i-71e745b581016022-1" prev="i-71e745b581016022-0" who="Q70886056">
            <seg xml:id="i-Bisk13uDjEiaYwf5xD7yU4">
              Med en modern och mer sammanhållen läkarutbildning kan blivande
              läkare rustas med bred kompetens och verktyg som ger goda förutsättningar
              för en kvalitativ och patientsäker vård. Förhoppningen är givetvis
              att vi ska komma till rätta med det faktum att AT-platserna är
              för få och med det ohållbara i att väntetiderna för AT är för
              långa. Med en mer flexibel utbildningsstruktur kan vi aktivt hantera
              den problematiken och skapa en mer effektiv väg till specialisering
              inom läkaryrket.
            </seg>
          </u>
          <u xml:id="i-71e745b581016022-2" prev="i-71e745b581016022-0" who="Q70886056">
            <seg xml:id="i-D8xS824SjJztW8gEFXtBqr">
              Detta är därför till stora delar ett bra förslag som vi kan ställa
              oss bakom. Vi i Sverigedemokraterna har dock lyft fram två specifika
              områden i vår följdmotion, vilken ligger till grund för våra yrkanden.
              Dessa områden kommer jag att gå in lite närmare på här och nu.
            </seg>
          </u>
          <u xml:id="i-71e745b581016022-3" prev="i-71e745b581016022-0" who="Q70886056">
            <seg xml:id="i-CgceiSQG2EKPosmVg8wAxm">
              I det aktuella förslaget ser Sverigedemokraterna behov av en
              föreskrift som ska säkerställa en tydligt reglerad kvalitetsgranskning
              av bastjänstgöringen. Både grundutbildningen och specialisttjänstgöringen
              granskas i dag. Denna typ av granskning är oerhört viktig och
              kan vara ett verktyg för att säkra att utbildningen håller hög
              kvalitet och att eventuella brister uppmärksammas och åtgärdas.
              En obligatorisk kvalitetsgranskning av bastjänstgöringen är en
              grundförutsättning för en god utbildningskvalitet som i sin tur
              skapar en hög läkarkompetens.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=2"/>
          <u xml:id="i-71e745b581016022-4" prev="i-71e745b581016022-0" who="Q70886056">
            <seg xml:id="i-8AM3ynvSuS1FrFudEP5Qri">
              För att förhindra att denna typ av granskning påverkas av ekonomiska
              förutsättningar menar vi att kvalitetsgranskningen ska utföras
              av en extern aktör, det vill säga en aktör som inte har några
              ekonomiska, administrativa eller organisatoriska kopplingar till
              vårdgivaren och därmed kan bidra till mer transparenta jämförelser
              mellan vårdgivarna. Det är också anledningen till att vi föreslår
              en obligatorisk och extern kvalitetsgranskning av bastjänstgöringen
              som tydligt ska regleras i en föreskrift.
            </seg>
          </u>
          <u xml:id="i-71e745b581016022-5" prev="i-71e745b581016022-0" who="Q70886056">
            <seg xml:id="i-9UZugt6pircuinJ2Crrfbq">
              Fru talman! Det är bekymmersamt att man i förslaget om bastjänstgöring
              väljer att avskaffa obligatorisk tjänstgöring inom psykiatrin.
              En bristfällig psykiatrisk kompetens kan komma att resultera i
              negativa följder för patienter med psykiska sjukdomar och inte
              minst äventyra rättssäkerheten vid tvångsvård. När det kommer
              till klinisk erfarenhet måste psykiatri ses som ett prioriterat
              verksamhetsområde. Det handlar om avgörande kunskaper för att
              kunna göra svåra psykiatriska bedömningar när det gäller till
              exempel suicidrisk, psykossjukdom och akuta affektiva tillstånd.
              Dessa tillstånd förekommer inte i tillräcklig omfattning inom
              primärvård eller akutsjukvård för att kunskapsmålen ska kunna
              anses bli uppfyllda.
            </seg>
          </u>
          <u xml:id="i-71e745b581016022-6" prev="i-71e745b581016022-0" who="Q70886056">
            <seg xml:id="i-KxpmtuYq68KzRHhmrt41GH">
              Om vi inte ser vikten av att bibehålla klinisk erfarenhet och
              en bred psykiatrisk kompetens hos legitimerade läkare när vi nu
              ska ersätta den befintliga allmäntjänstgöringen med bastjänstgöringen
              riskerar vi att försämra vården och rättssäkerheten för patienter
              som tillhör en väldigt utsatt grupp. Vi måste kunna försäkra oss
              om att nyutexaminerade läkare har tillräcklig kunskap inom psykiatri
              och psykofarmakologi för att ges rätt att utfärda vårdintyg och
              tilldelas fullständig förskrivningsrätt för psykofarmaka.
            </seg>
          </u>
          <u xml:id="i-71e745b581016022-7" prev="i-71e745b581016022-0" who="Q70886056">
            <seg xml:id="i-4mChE3g8o2RNeXUhbH7fyc">
              Fru talman! Med anledning av detta anser Sverigedemokraterna
              att det krävs tydliga rekommendationer för bastjänstgöringen och
              att de ska ge våra läkare klinisk kompetens när det gäller psykiatrisk
              vård. Vi vill även att obligatorisk tjänstgöring inom psykiatri
              ska lyftas för vidare behandling, eftersom vi ser behov av att
              ompröva den befintliga bedömningen. Med vårt yrkande vill vi därmed
              understryka vikten av klinisk tjänstgöring inom psykiatri och
              verka för att den psykiatriska kompetensen hos våra läkare är
              god. Det handlar i grund och botten om att skapa en patientsäker
              vård för en redan utsatt patientgrupp.
            </seg>
          </u>
          <u xml:id="i-71e745b581016022-8" prev="i-71e745b581016022-0" who="Q70886056">
            <seg xml:id="i-75htYBUGugWcfGuXb4KbxQ">
              Samtidigt vill vi belysa vikten av att svensk psykiatri är ett
              område som måste prioriteras och att vi behöver möta de särskilda
              behov som föreligger på ett realistiskt och ändamålsenligt sätt.
              Jag vill därför avslutningsvis yrka bifall till Sverigedemokraternas
              yrkande i reservation nr 2.
            </seg>
          </u>
          <note type="speaker" xml:id="i-K7NtMQE1Fvv1Bp5gugvrQd">
            Anf. 2 KARIN RÅGSJÖ (V):
          </note>
          <u xml:id="i-71e745b581016022-9" next="i-93fh5vW77ZGybwam94sxVX" who="Q18245556">
            <seg xml:id="i-WzZz9tZNxufnxjGuwA2ujn">
              Fru talman! Detta är ett bra förslag som vi är relativt eniga
              om. Det handlar om bastjänstgöring för läkare, vilket är en omstrukturering
              av utbildningssystemet för läkare – från student till specialist.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=3"/>
          <u xml:id="i-71e745b581016022-10" prev="i-71e745b581016022-9" who="Q18245556">
            <seg xml:id="i-U3GEtR52FNjrpeoCYCHJnG">
              Förslaget är att kraven på praktisk tjänstgöring för att få läkarlegitimation
              tas bort. I dag är den praktiska tjänstgöringen ett krav för att
              man ska kunna få läkarlegitimation, och i stället för den nuvarande
              strukturen före slås att ett bastjänstgöringsår införs som en
              del av det obligatoriska tjänstgöringsavsnittet vid specialisering
              för läkare. Detta gäller alldeles oavsett vilket land du har fått
              din läkarexamen i. Förändringen av den praktiska tjänstgöringen
              hänger samman med ett förslag om att förlänga och omstrukturera
              den nuvarande läkarutbildningen, från en femårig utbildning till
              en sexårig.
            </seg>
          </u>
          <u xml:id="i-71e745b581016022-11" prev="i-71e745b581016022-9" who="Q18245556">
            <seg xml:id="i-UkZzJzGA83bdKF1GUX9ymG">
              Fru talman! Vänsterpartiet välkomnar regeringens förslag. Vi
              menar att innehållet är bra och att det är bra förändringar. De
              är hållbara och leder framåt. Trots att Vänsterpartiet anser att
              propositionen i stora drag är bra har vi några frågor vi vill
              förtydliga.
            </seg>
          </u>
          <u xml:id="i-71e745b581016022-12" prev="i-71e745b581016022-9" who="Q18245556">
            <seg xml:id="i-Cjr5p5g1Qy3W1eVKxbXsPr">
              Den psykiska ohälsan ökar, och vi behöver fler specialister inom
              psykiatrin. Det är en bristvara i dag; vi behöver fler psykiatrer.
              Större kunskap om psykisk ohälsa generellt behövs också, specifikt
              inom primärvården. Det är oerhört viktigt om man ska klara psykisk
              ohälsa inom primärvården, som är första linjens sjukvård.
            </seg>
          </u>
          <u xml:id="i-71e745b581016022-13" prev="i-71e745b581016022-9" who="Q18245556">
            <seg xml:id="i-HSffYwtKf9WLP5r74XJ8E5">
              För att kunna avskaffa den nuvarande obligatoriska tjänstgöringen
              på psykiatrisk klinik måste det säkerställas att utbildningsmålen
              i den framtida bastjänstgöringen utformas så att de framtida nylegitimerade
              läkarna får nödvändig kompetens inom psykiatri och psykisk ohälsa.
              Det handlar om att säkerställa hela denna reform och om att kunna
              arbeta med en fråga som tickar på, det vill säga den psykiska
              ohälsan.
            </seg>
          </u>
          <u xml:id="i-71e745b581016022-14" prev="i-71e745b581016022-9" who="Q18245556">
            <seg xml:id="i-624dyFV1azApWEj7M9WoZT">
              I det liggande förslaget föreslås också att bastjänstgöringen
              inom primärvården ska omfatta tre till fyra månader. Det anser
              vi är alldeles för kort tid. Primärvården lyfts fram av alla nu.
              Den ska fungera som första linjens sjukvård, där kvalitet och
              kompetens står i centrum för patienterna. Om vi ska fokusera mer
              på primärvården behöver även framtidens läkare god insyn i och
              kunskap om denna.
            </seg>
          </u>
          <u xml:id="i-71e745b581016022-15" prev="i-71e745b581016022-9" who="Q18245556">
            <seg xml:id="i-EnGKkP1HSEKVkz9kiR59KS">
              Fru talman! Därför anser Vänsterpartiet att bastjänstgöringen
              inom primärvård bör omfatta fem till sex månader. I likhet med
              Svenska Distriktsläkarföreningen och Svensk förening för allmänmedicin
              menar Vänsterpartiet att majoriteten av de kunskapskrav som gäller
              för att uppnå fullgjord bastjänstgöring kan täckas inom just primärvården.
              Därför bör tiden för tjänstgöring inom primärvården förlängas.
              Vi menar att regeringen bör återkomma med ett förslag som innebär
              att bastjänstgöring inom primärvården uppgår till fem till sex
              månader.
            </seg>
          </u>
          <u xml:id="i-93fh5vW77ZGybwam94sxVX" prev="i-71e745b581016022-9" who="Q18245556">
            <seg xml:id="i-Vfdhi2dV2A4AXugRmkuQQd">
              Jag yrkar bifall till reservation 3, fru talman, och avslag på
              andra motioner.
            </seg>
          </u>
          <note type="speaker" xml:id="i-M3jGBnzgjr7zjqB62d27av">
            Anf. 3 ACKO ANKARBERG JOHANSSON (KD):
          </note>
          <u xml:id="i-71e745b581016022-16" next="i-71e745b581016022-27" who="Q4936116">
            <seg xml:id="i-N2FLcNG7W6ZRRx3497FE7A">
              Fru talman! Hälso- och sjukvården är kunskapsintensiv. Medarbetarna
              behöver därför en ändamålsenlig grundutbildning, men när man väl
              har påbörjat sitt arbete krävs också att man får kontinuerlig
              tillgång till fortbildning av bästa kvalitet.
            </seg>
          </u>
          <u xml:id="i-71e745b581016022-17" prev="i-71e745b581016022-16" who="Q4936116">
            <seg xml:id="i-2RxKQG6Kep81ZE8122pNto">
              Sedan 1960-talet har ansvaret för läkarnas grundutbildning och
              vidareutbildning delats mellan staten och landstingen. Staten
              har ansvaret för läkarnas grundutbildning vid universiteten, medan
              landstingen har ansvaret för den allmäntjänstgöring – AT i dagligt
              tal – som krävs för att få läkarlegitimation.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=4"/>
          <u xml:id="i-71e745b581016022-18" prev="i-71e745b581016022-16" who="Q4936116">
            <seg xml:id="i-QP7BkkhTJV9UvczfPKGSFg">
              När läkarexamen och allmäntjänstgöringen är avklarade ska alla
              läkare genomgå en cirka fem år lång specialiseringstjänstgöring,
              ST. Specialiseringstjänstgöring innebär att läkare anställs inom
              landstingen som ST-läkare och där utvecklar sin specialistkompetens.
            </seg>
          </u>
          <u xml:id="i-71e745b581016022-19" prev="i-71e745b581016022-16" who="Q4936116">
            <seg xml:id="i-RYDEvo8eBv3BXJTyMnSGu">
              Det kammaren diskuterar i dag är bastjänstgöring för läkare.
              Detta är en del i en förändrad läkarutbildning. Mina kollegor
              i utskottet har tidigare redovisat hur förändringen ser ut. Efter
              att examen har avlagts och legitimationen har utfärdats väntar
              den nya bastjänstgöringen, som ska vara en strukturerad introduktion
              till hälso- och sjukvården.
            </seg>
          </u>
          <u xml:id="i-71e745b581016022-20" prev="i-71e745b581016022-16" who="Q4936116">
            <seg xml:id="i-2cEY4RY6pMgVqLeJ4Dxf1F">
              Bastjänstgöringen blir alltså den introduktion en läkare ska
              genomgå innan man börjar sin specialistutbildning. Den är också
              en introduktion för den som har fått sin läkarlegitimation i ett
              annat land. Bastjänstgöringen ska finnas tillgänglig för den som
              har gått utbildningen, avlagt examen och blivit legitimerad.
            </seg>
          </u>
          <u xml:id="i-71e745b581016022-21" prev="i-71e745b581016022-16" who="Q4936116">
            <seg xml:id="i-Y2HfYn7Wv97mPpPrfzkGBy">
              Vi från Kristdemokraterna menar att denna förändring är bra och
              att det är nödvändigt att göra som regeringen föreslår, nämligen
              att ålägga landstingen en skyldighet att anordna bastjänstgöring
              i den omfattning som krävs för att ha tillräckligt med läkare
              i klinisk verksamhet. Detta kommer att vara den springande punkten
              framöver. Får man inte chansen att göra sin bastjänstgöring stoppas
              tillflödet av nya medarbetare.
            </seg>
          </u>
          <u xml:id="i-71e745b581016022-22" prev="i-71e745b581016022-16" who="Q4936116">
            <seg xml:id="i-U4VoxsopAFxXjhNPUqMhpq">
              Ett av primärvårdens mest akuta problem är den kroniska bristen
              på allmänläkare. Sverige har alldeles för få allmänläkare, specialister
              i allmänmedicin. Bristen finns där trots att antalet platser på
              läkarutbildningen har ökat med åren. Bakgrunden är att landstingen
              själva avgör antalet utbildningsplatser när specialistutbildningarna
              – ST-utbildningarna – ska dimensioneras, och inte sällan sker
              bedömningen på kliniknivå.
            </seg>
          </u>
          <u xml:id="i-71e745b581016022-23" prev="i-71e745b581016022-16" who="Q4936116">
            <seg xml:id="i-SijeU725cFWmqPxjhw4v8o">
              Avsaknaden av nationell samordning är uppenbar. Jag tror att
              vi behöver hitta bättre former än i dag för att planera så att
              vi har tillräckligt med platser för bastjänstgöring och specialisttjänstgöring.
            </seg>
          </u>
          <u xml:id="i-71e745b581016022-24" prev="i-71e745b581016022-16" who="Q4936116">
            <seg xml:id="i-9nvWgo8r9J1ULok1AhfijL">
              Förslaget som har lagts på riksdagens bord är gott, och vi har
              en bred uppslutning kring det.
            </seg>
          </u>
          <u xml:id="i-71e745b581016022-25" prev="i-71e745b581016022-16" who="Q4936116">
            <seg xml:id="i-Jnqmw1ojm7kApRNsAha7FN">
              Jag är också glad över motionen från Liberalerna om att bastjänstgöring
              även ska vara möjlig att göra på Åland. Detta bifölls också av
              utskottet.
            </seg>
          </u>
          <u xml:id="i-71e745b581016022-26" prev="i-71e745b581016022-16" who="Q4936116">
            <seg xml:id="i-TGUapFUT2swJjtsQ3Lea9H">
              Fru talman! Det är nödvändigt att också säga några ord om vikten
              av att vårdens medarbetare kontinuerligt får tillgång till fortbildning.
              I en rapport som Läkarförbundet presenterade i går framgår att
              bara en mindre andel av landstingen har krav på fortbildning för
              specialistläkarna inom primärvården. Det är inte bra.
            </seg>
          </u>
          <u xml:id="i-71e745b581016022-27" prev="i-71e745b581016022-16" who="Q4936116">
            <seg xml:id="i-ZWhgV2EWMdfEwKNCDZQdY">
              Vi behöver strukturerad fortbildning för vårdens medarbetare,
              och det ska göras en individuell anpassning för den enskilde.
              Det vi diskuterar i dag är främst bastjänstgöring i den förändrade
              läkarutbildningen, men det är nödvändigt att vi också lyfter fram
              behovet och vikten av fortsatt påfyllnad av kunskap och kompetens.
              Därför krävs en planerad och kvalitetssäkrad fortbildning.
            </seg>
          </u>
          <note xml:id="i-VcXvk1vPARQAX3qQBheXUX">
            Kristdemokraterna tillstyrker utskottets förslag.
          </note>
          <note xml:id="i-FVXLgq8NBnqYUVz7hnFDwg">
            (Applåder)
          </note>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=5"/>
          <note type="speaker" xml:id="i-9GikTYwFWNwkht16J3ocrd">
            Anf. 4 DAG LARSSON (S):
          </note>
          <u xml:id="i-71e745b581016022-28" next="i-71e745b581016022-38" who="Q5937190">
            <seg xml:id="i-LTU8Xwewtsa8ziVAj7Kh7A">
              Fru talman! Jag måste säga att vi som talar om sjukvårdsfrågor
              ibland skryter om de fantastiska sjukvårdsresultat vi har i Sverige
              jämfört med många andra länder. Själv brukar jag ofta omnämna
              att The Lancet i sin stora undersökning rankade svensk sjukvård
              på plats nr 4. Jag tycker att detta är helt enastående, och det
              är väl värt att komma ihåg när man alltid möts av rubriker i tidningar
              och ganska förenklade debatter som handlar om att allting misslyckas
              i vården. Det är faktiskt värt att komma ihåg att svensk sjukvård
              för det mesta lyckas och att den lyckas bättre än nästan alla
              andra länder på detta jordklot.
            </seg>
          </u>
          <u xml:id="i-71e745b581016022-29" prev="i-71e745b581016022-28" who="Q5937190">
            <seg xml:id="i-N4GyA5NEkDzxecEEKmfPqJ">
              Orsaken till att svensk sjukvård lyckas så bra som den gör tror
              jag till stor del står att finna hos personalen. Vi har en väldigt
              välutbildad vårdpersonal. Vi har fantastiska läkare, oerhört kunniga
              sjuksköterskor och duktiga och engagerade undersköterskor i vår
              vårdorganisation. De brinner för sitt arbete, och även när de
              ibland arbetar under svåra förhållanden gör de sitt yttersta för
              att vi ska få en sjukvård av mycket hög kvalitet.
            </seg>
          </u>
          <u xml:id="i-71e745b581016022-30" prev="i-71e745b581016022-28" who="Q5937190">
            <seg xml:id="i-L7e2N8VvjGpse2wv3L7fni">
              För att detta ska vara möjligt krävs också att landstingen, kommunerna
              och staten tar sitt ansvar samt att staten säkerställer att vi
              har en god och välfungerande utbildning i framtiden. Det förslag
              som i dag ligger på riksdagens bord, fru talman, är ett steg i
              att utveckla läkarutbildningen och se till att den kommer att
              kunna fungera mycket bättre i framtiden. Utbildningen är bra i
              dag, men den kan fungera mycket bättre.
            </seg>
          </u>
          <u xml:id="i-71e745b581016022-31" prev="i-71e745b581016022-28" who="Q5937190">
            <seg xml:id="i-LR4VXe98aHwzWRdjPc8XbZ">
              Utbildningen kommer bland annat, vilket jag tycker är väldigt
              bra, att innehålla krav på att alla läkare, oavsett vilket land
              man har fått sin läkarexamen i, ska få en gemensam introduktion
              till hur svensk sjukvård fungerar. Det kommer att höja kvaliteten.
            </seg>
          </u>
          <u xml:id="i-71e745b581016022-32" prev="i-71e745b581016022-28" who="Q5937190">
            <seg xml:id="i-UwtbdDyQY3cQfBdRX7e749">
              Denna utbildning kommer att kunna vara mer flexibel än den gamla
              läkarutbildningen. Jag tror att det är en mycket stor styrka med
              en mer flexibel läkarutbildning i framtiden; vi vet ju att vårdens
              förutsättningar förändras drastiskt och snabbt.
            </seg>
          </u>
          <u xml:id="i-71e745b581016022-33" prev="i-71e745b581016022-28" who="Q5937190">
            <seg xml:id="i-37k7VHM6qhZeMoGZMfd16A">
              Vi behöver få en mer flexibel och mer framtidsinriktad läkarutbildning
              framöver, och jag tror att detta förslag kommer att kunna bidra
              till det.
            </seg>
          </u>
          <u xml:id="i-71e745b581016022-34" prev="i-71e745b581016022-28" who="Q5937190">
            <seg xml:id="i-J5ybdjg2fpkuSpn39UsU5K">
              Jag är glad över att det i grunden finns en väldigt stor samsyn
              mellan de politiska partierna. Så gott som alla partier tycker
              i grunden att detta är ett bra förslag, och det är mindre detaljer,
              fru talman, som vi bråkar om.
            </seg>
          </u>
          <u xml:id="i-71e745b581016022-35" prev="i-71e745b581016022-28" who="Q5937190">
            <seg xml:id="i-7EamWqPypwFMP6p1Y67SxZ">
              Jag tror att en av de saker som gör att man kan känna en viss
              trygghet är att det finns tydligt uttalade krav från både regeringens
              och utskottets sida på att alla läkare ska få en god kännedom
              och kunskap om de stora folksjukdomarna, inklusive de psykiatriska
              sjukdomarna, och om hur de ska hanteras. Detta är kunskaper som
              alla läkare behöver ha, oavsett vad de sedan väljer att specialinrikta
              sig på.
            </seg>
          </u>
          <u xml:id="i-71e745b581016022-36" prev="i-71e745b581016022-28" who="Q5937190">
            <seg xml:id="i-R8SJ14136jZov3epWwRShJ">
              Jag skulle för egen del vilja rikta en eloge till Liberalerna,
              som i detta fall har lyft upp frågan om det nödvändiga och kloka
              samarbetet med Åland. Det är Liberalerna som har drivit på och
              tyckt att det inte räcker med att säga att det är Socialstyrelsen
              som ska verkställa och se till att det säkerställs i framtiden
              utan att även riksdagen behöver uttala detta. Det vill jag ge
              Liberalerna en särskild eloge för. Det är klokt, och det har också
              vunnit utskottets allmänna gillande – alla partier har ställt
              sig bakom dessa krav.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=6"/>
          <u xml:id="i-71e745b581016022-37" prev="i-71e745b581016022-28" who="Q5937190">
            <seg xml:id="i-Tr6dBd3NARyCmDSHcsvNm">
              För min del känns det också betryggande att konstatera att de
              som är närmast berörda – Läkarförbundet – länge har efterlyst
              en bastjänstgöring. Så tidigt som 2012 kan man hitta artiklar
              från Heidi Stensmyren, Läkarförbundets ordförande, där hon kräver
              att läkarutbildningen ska göras om just i denna riktning.
            </seg>
          </u>
          <u xml:id="i-71e745b581016022-38" prev="i-71e745b581016022-28" who="Q5937190">
            <seg xml:id="i-6p71ARKbVDN1twVLnWmaGA">
              Därför är det med viss glädje, fru talman, som jag yrkar bifall
              till utskottets förslag.
            </seg>
          </u>
          <note xml:id="i-MpRQnkRVQ9XXuY2YBzBGu1">
            (Applåder)
          </note>
          <note type="speaker" xml:id="i-9HvYwhPXPpBLbZm7EzXUAJ">
            Anf. 5 JOHAN HULTBERG (M):
          </note>
          <u xml:id="i-71e745b581016022-39" next="i-71e745b581016022-45" who="Q5816436">
            <seg xml:id="i-3WBCgxrdYCMVVHgqvbP5g5">
              Fru talman! Hälso- och sjukvården förändras och utvecklas snabbt.
              Vi står inför såväl stora möjligheter som stora utmaningar. För
              att på ett bra sätt klara av att till exempel möta ett växande
              vårdbehov och patienter med mer komplexa vårdbehov behöver vi
              uppdatera och utveckla vårdutbildningarna. Vi behöver också förändra
              våra utbildningar för att stärka patientsäkerheten liksom för
              att bättre anpassa dem till internationella utbildningsförhållanden
              i syfte att möjliggöra en ökad rörlighet över nationsgränserna.
            </seg>
          </u>
          <u xml:id="i-71e745b581016022-40" prev="i-71e745b581016022-39" who="Q5816436">
            <seg xml:id="i-XQPPUViKHwagSEPQZ2MUbL">
              Mot denna bakgrund krävs ett nytt sammanhållet utbildningssystem
              för läkarna. Det betänkande som vi i dag har att debattera utgör
              ett viktigt steg mot att förverkliga just detta.
            </seg>
          </u>
          <u xml:id="i-71e745b581016022-41" prev="i-71e745b581016022-39" who="Q5816436">
            <seg xml:id="i-BatwbywMLga4frmsJ9RWcK">
              Betänkandet innehåller förslag som möjliggör en ny sexårig läkarutbildning
              som direkt kan leda till läkarlegitimation utan krav på allmäntjänstgöring.
              Detta krav tas alltså bort. Men regeringen, liksom vi i riksdagens
              socialutskott, anser att det behövs en strukturerad introduktion
              till hälso- och sjukvården som en del av läkarnas specialisttjänstgöring.
              Därför säger vi nu i politiskt bred enighet ja till att införa
              en obligatorisk bastjänstgöring som inledning av läkarnas specialisttjänstgöring.
              Kravet på bastjänstgöring ska gälla lika för alla läkare oavsett
              i vilket land den enskilde har tagit sin läkarexamen.
            </seg>
          </u>
          <u xml:id="i-71e745b581016022-42" prev="i-71e745b581016022-39" who="Q5816436">
            <seg xml:id="i-NgnsWn6xFkPUdtU8f8VTD3">
              Fru talman! Vi är som sagt eniga i utskottet om att inrätta bastjänstgöring
              liksom till att ta bort kravet på AT för att få legitimation.
              Denna enighet är bra, precis som Dag Larsson sa. När vi nu gör
              betydande och strategiska förändringar av vårt utbildningssystem
              är det viktigt att vi är överens om huvuddragen så att de förändringar
              som vi sjösätter blir långsiktiga. När det gäller detaljerna kring
              vad bastjänstgöringen ska innehålla och hur den ska utformas finns
              det dock lite olika uppfattningar.
            </seg>
          </u>
          <u xml:id="i-71e745b581016022-43" prev="i-71e745b581016022-39" who="Q5816436">
            <seg xml:id="i-8TGBxxCmCrSq7ErfuLh8tY">
              Betänkandet innehåller bland annat motionsyrkanden om längre
              tjänstgöringstid inom primärvården och om obligatorisk tjänstgöring
              inom psykiatrin. Det finns också remissinstanser som just framfört
              att tjänstgöring på psykiatrisk klinik borde vara obligatoriskt.
              Det antar jag också är förklaringen till det motionsyrkande som
              finns i frågan här i dag.
            </seg>
          </u>
          <u xml:id="i-71e745b581016022-44" prev="i-71e745b581016022-39" who="Q5816436">
            <seg xml:id="i-MoJf53hSSC9eKsa5ZXW4kS">
              Idén med bastjänstgöringen, fru talman, är dock inte att i detalj
              reglera hur tjänstgöringen ska se ut, utan i stället att den ska
              styras utifrån kunskapsmål. Jag och Moderaterna tycker att det
              är en klok väg att gå. Det är bra att vi politiskt fattar beslut
              om de övergripande kraven och målsättningarna för bastjänstgöringen,
              men vi ska inte i detalj reglera hur. Vad jag dock vill framhålla
              är vikten av att följa konsekvenserna av de förändringar som vi
              nu gör genom avskaffandet av AT och införandet av bastjänstgöring,
              särskilt utifrån hur förändringarna kan tänkas påverka möjligheten
              att rekrytera läkare till olika specialiteter och vårdformer.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=7"/>
          <u xml:id="i-71e745b581016022-45" prev="i-71e745b581016022-39" who="Q5816436">
            <seg xml:id="i-MgqwdLhzua5xok5vRKRDkL">
              Avslutningsvis, fru talman, vill också jag tacka Liberalerna
              som lagt fram ett klokt förslag som hela utskottet har ställt
              sig bakom, nämligen om att säkerställa att utbildningssamarbetet
              med Åland kan fortsätta och att det blir möjligt för läkare att
              genomföra bastjänstgöring på Åland likväl som i Sverige. Vi ska
              självfallet inte slå undan benen på det välfungerade samarbete
              som Sverige och Åland har i dag. Tvärtom ska vi skapa förutsättningar
              för ökat samarbete och rörlighet. Det ligger helt i linje med
              ett av de syften som jag och Moderaterna ser med reformeringen
              av den svenska läkarutbildningen, nämligen att skapa ett svenskt
              utbildningssystem som är mer kompatibelt med andra länders i syfte
              att skapa förutsättningar för ökad rörlighet. Som moderat är jag
              fast övertygad om att rörlighet leder till kunskaps- och idéutbyten,
              vilket bidrar till en positiv utveckling av den svenska hälso-
              och sjukvården.
            </seg>
          </u>
          <note xml:id="i-EWCKKKcNT4x1DogxBBGGnM">
            (Applåder)
          </note>
          <note type="speaker" xml:id="i-JVbqcoM98pzReU1VaruZqp">
            Anf. 6 BARBRO WESTERHOLM (L):
          </note>
          <u xml:id="i-71e745b581016022-46" next="i-71e745b581016022-52" who="Q4859755">
            <seg xml:id="i-LvmzZZcTEVTD6NvsNKFTiE">
              Fru talman! Det är välkommet att läkarutbildningen nu förändras
              på det här sättet. Vi kommer i annat sammanhang att diskutera
              grundutbildningen som leder till legitimation, men nu diskuterar
              vi bastjänstgöringen som underlättar för blivande läkare som kommer
              från andra länder, bland annat inom EU, att gå in i bastjänstgöringen.
              Jag tycker att uppläggningen av den är väl avvägd, inte för detaljerad.
              Socialstyrelsen kommer ju att ge ytterligare riktlinjer.
            </seg>
          </u>
          <u xml:id="i-71e745b581016022-47" prev="i-71e745b581016022-46" who="Q4859755">
            <seg xml:id="i-WtLaGdx5qDbvb6bF2XPAfL">
              När jag tittar på vad listan innehåller är jag särskilt glad
              över att etik understryks tydligt – detta har brustit i undervisningen
              – och att den tar upp olika etiska problem och svåra patientavgöranden
              som läkare ställs inför. Här måste man tränas i hur man ska tänka
              och analysera när sådana problem uppstår.
            </seg>
          </u>
          <u xml:id="i-71e745b581016022-48" prev="i-71e745b581016022-46" who="Q4859755">
            <seg xml:id="i-Lw3uZ36kxZ4UFKv4zGxPyY">
              Jag är också väldigt glad över att kommunikation har kommit in
              här. Många av anmälningarna från patienter som kommer in till
              IVO och landstingen om det ena och det andra beror ju på bristande
              kommunikation, att man inte har förklarat nytta och risker med
              olika insatser.
            </seg>
          </u>
          <u xml:id="i-71e745b581016022-49" prev="i-71e745b581016022-46" who="Q4859755">
            <seg xml:id="i-PA27oPNn7jTk11jPnD57gk">
              Här finns också frågan om läkemedel med. Jag som är klinisk farmakolog
              från början kan inte nog understryka hur viktigt det är att man
              under det här utbildningsskedet lär sig om nytta och risker med
              läkemedelsbehandling. Patienter är olika, och det kanske inte
              alltid är läkemedel som är lösningen på problemet.
            </seg>
          </u>
          <u xml:id="i-71e745b581016022-50" prev="i-71e745b581016022-46" who="Q4859755">
            <seg xml:id="i-4WTtKwYLfZjJzbaqteUWhK">
              Sedan är det också det sjukdomsförebyggande arbetet. Ska vi klara
              hälso- och sjukvårdens ekonomi framöver måste hälso- och sjukvården
              bli bättre på att förebygga ohälsa.
            </seg>
          </u>
          <u xml:id="i-71e745b581016022-51" prev="i-71e745b581016022-46" who="Q4859755">
            <seg xml:id="i-A7bSvrXwDcykvT7tFKP3bt">
              Jag blev glad över alla applåder för detta med bastjänstgöring
              på Åland. Jag var nämligen där i januari i år och såg på AT-tjänstgöringen
              och den kliniska tjänstgöringen för blivande läkare på Åland och
              var väldigt imponerad av den handledning de fick där. Handledningen
              brister, tyvärr, på många ställen i Sverige. På Åland är inte
              heller språket något problem för dem som är svenskfödda.
            </seg>
          </u>
          <u xml:id="i-71e745b581016022-52" prev="i-71e745b581016022-46" who="Q4859755">
            <seg xml:id="i-QdeT6bHzZMsGYnVnoK2eKV">
              Jag är glad över att utskottet ställt sig bakom vår motion.
            </seg>
          </u>
          <note xml:id="i-KwmsqjrBrCW7as5pi6bJur">
            (Applåder)
          </note>
          <note xml:id="i-Dg7FGMphKUWuZXtV5XaaH8">
            Överläggningen var härmed avslutad.
          </note>
          <note xml:id="i-KHm7xo7QN3mKC28PcYBebV">
            (Beslut skulle fattas den 28 november.)
          </note>
          <note xml:id="i-G96bBVNSe46dwQhKA88mzd">
            § 3 Framtidens äldreomsorg – en nationell kvalitetsplan
          </note>
          <note xml:id="i-QQMru3nWK62xhqDYPaTf8v">
            Socialutskottets betänkande 2018/19:SoU6
          </note>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=8"/>
          <note xml:id="i-TTiZjCR2TJk5xm3Vocd2mq">
            Framtidens äldreomsorg – en nationell kvalitetsplan (skr. 2017/18:280)
          </note>
          <note xml:id="i-TrfYmPCtPc6W81eubUMKhP">
            föredrogs.
          </note>
          <note type="speaker" xml:id="i-R7eZ9ALygieP7MgtmZs9Mo">
            Anf. 7 ANN-CHRISTINE FROM UTTERSTEDT (SD):
          </note>
          <u xml:id="i-71e745b581016022-54" next="i-71e745b581016022-73" who="Q71133291">
            <seg xml:id="i-MLySB63RA2cdtBbJpDPZmV">
              Fru talman! Äldreomsorgen är ett av Sverigedemokraternas fokusområden.
              Där satsar vi ett antal fler miljarder än regeringen, och vi lägger
              fram ett antal förslag för att kommunerna ska kunna erbjuda den
              bästa omsorgen.
            </seg>
          </u>
          <u xml:id="i-71e745b581016022-55" prev="i-71e745b581016022-54" who="Q71133291">
            <seg xml:id="i-DvYkGabP2uUfYpjLLhXdZ4">
              Vi ska bemöta våra äldre med vördnad och respekt för att de strävat
              och ofta arbetat hårt ett helt liv. Vi ska erbjuda den bästa omsorg
              vi kan där de som behöver samhällets insatser verkligen får de
              insatser som de har rätt till och se till att insatserna är av
              bra kvalitet.
            </seg>
          </u>
          <u xml:id="i-71e745b581016022-56" prev="i-71e745b581016022-54" who="Q71133291">
            <seg xml:id="i-GZJ8cPFgBpigAMHTzqrnP7">
              Därför föreslår vi en ny rättighetslag, en äldreomsorgslag, och
              har gett regeringen i uppdrag att utreda hur en sådan kan se ut.
              Det ska aldrig finnas någon tvekan, vare sig från den omsorgsbehövande
              eller från dess närmaste, om vad man faktiskt kan förvänta sig
              och kräva av oss alla – alla vi i den här salen och alla ute i
              samhället.
            </seg>
          </u>
          <u xml:id="i-71e745b581016022-57" prev="i-71e745b581016022-54" who="Q71133291">
            <seg xml:id="i-UXDUNaaBht3Tizr7S7uaDv">
              Vår gemensamma skattekaka ska fördelas på välfärden, och de största
              bitarna ska givetvis fördelas till dem som bidragit, kanske hela
              sitt liv, till denna gemensamma kaka. Vi tycker att skrivningen
              ”en skälig levnadsnivå” ska ändras till ”goda levnadsvillkor”.
              Givetvis räcker det inte att sätta gränsen vid att äldre bara
              ska ha en skälig levnadsnivå. Det ska alltid vara gött att leva.
              Därför måste ambitionsnivån höjas och skrivningen vara ”goda levnadsvillkor”
              och ingenting annat.
            </seg>
          </u>
          <u xml:id="i-71e745b581016022-58" prev="i-71e745b581016022-54" who="Q71133291">
            <seg xml:id="i-AvvWoG3zFwcnk5m3KpP1dz">
              För en liten tid sedan hade vi en kammardebatt om biståndsbedömda
              trygghetsboenden, som är en enklare form av insatser för dem som
              exempelvis inte behöver nattbemanning. På särskilda boenden däremot
              tycker Sverigedemokraterna att bindande krav på nattbemanning
              ska finnas. Det räcker inte att som i dag endast ha tillgång till
              nattbemanning. För att känna sig trygg måste man kunna veta att
              hjälpen kommer när man behöver den, även om det är natt. Eftersom
              det är kommunerna själva som ansvarar för nattbemanningen finns
              det skillnader i tillgången mellan kommunerna. Vi menar att det
              inte ska vara någon skillnad på hur bemanningen ser ut beroende
              på var i landet man bor. Vi föreslår därför nationella riktlinjer
              som kommunerna har att förhålla sig till.
            </seg>
          </u>
          <u xml:id="i-71e745b581016022-59" prev="i-71e745b581016022-54" who="Q71133291">
            <seg xml:id="i-5Axf8YnZqctuas28mv5LhK">
              Undernäringen hos äldre har ökat, och det är något som vi givetvis
              måste ta på största allvar. Det är stora skillnader på hur mat
              tillagas och serveras, såväl mellan äldreboenden och hemtjänst
              som mellan kommunerna.
            </seg>
          </u>
          <u xml:id="i-71e745b581016022-60" prev="i-71e745b581016022-54" who="Q71133291">
            <seg xml:id="i-L5eNf8DZFubMaQkog73W7M">
              Vi menar att måltiden ska vara lustfylld och att personal och
              äldre ska kunna äta tillsammans om det av olika anledningar behövs.
              I dag är det endast tillåtet med pedagogiska måltider på demensavdelningar,
              men vi menar att pedagogiska måltider även ska omfatta övriga
              avdelningar när så behövs.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=9"/>
          <u xml:id="i-71e745b581016022-61" prev="i-71e745b581016022-54" who="Q71133291">
            <seg xml:id="i-MYYfXwWP3Bim9jiwBdqHVD">
              Att få mat i lådor som värms i mikrovågsugn passar en del äldre
              men långt ifrån alla. Vi menar att de äldre måste få välja själva
              hur de vill få sin mat. Det är ingen homogen grupp vi talar om,
              utan alla är unika. En del äldre mår inte bra och kan inte med
              doften av mat medan andra får en lustfylld måltid av att känna
              doften.
            </seg>
          </u>
          <u xml:id="i-71e745b581016022-62" prev="i-71e745b581016022-54" who="Q71133291">
            <seg xml:id="i-zd87kpK174kj77edaqC8e">
              Att måltiden också kan vara en social stund mellan personal och
              äldre är viktigt. Som kokerska eller kock vet man att tillagningen
              av maten kan göra måltiden till en mer lustfylld stund för de
              äldre. Dofterna som sprids vid tillagningen triggar igång smaklökarna
              och sätter igång aptiten.
            </seg>
          </u>
          <u xml:id="i-71e745b581016022-63" prev="i-71e745b581016022-54" who="Q71133291">
            <seg xml:id="i-LWeYro9QxW5GcQkoSaDrcz">
              På avdelningarna ska det finnas utbildade kockar eller kokerskor
              som tar hand om hela proceduren, alltifrån inköpen av livsmedel
              till tillagningen av dem.
            </seg>
          </u>
          <u xml:id="i-71e745b581016022-64" prev="i-71e745b581016022-54" who="Q71133291">
            <seg xml:id="i-Ybnw7QkgAqCRibad7Zv28C">
              Fru talman! När jag under föregående mandatperiod var oppositionsråd
              i Västerås stad blev jag uppringd av en man som bodde på ett äldreboende.
              Han hade arbetat hela livet som kock, och mat var ett lustfyllt
              intresse för honom och givetvis oerhört viktigt. Då kroppen inte
              längre fungerade som den skulle var matintresset det enda han
              hade kvar, men han kunde inte tillaga sin mat själv.
            </seg>
          </u>
          <u xml:id="i-71e745b581016022-65" prev="i-71e745b581016022-54" who="Q71133291">
            <seg xml:id="i-28oiEFJDCfLJ66uWsJuyhZ">
              Han var så ledsen när han ringde. Maten på hans boende var direkt
              undermålig, och han berättade om den ena skräckupplevelsen till
              måltid efter den andra. Han hade givit upp sitt intresse för livet,
              och nu fanns bara en vilja kvar: Han väntade bara på att få dö.
            </seg>
          </u>
          <u xml:id="i-71e745b581016022-66" prev="i-71e745b581016022-54" who="Q71133291">
            <seg xml:id="i-RXV6pTA3MzDfS3rmYPCJYb">
              Samtalet gjorde mig så ont, men det uppmärksammade mig också
              på att matupplevelsen kan vara så otroligt viktig för dem som
              själva inte kan laga sin egen mat längre och att en lustfylld
              måltid kan vara en av de allra viktigaste delarna i en gammal
              människas liv.
            </seg>
          </u>
          <u xml:id="i-71e745b581016022-67" prev="i-71e745b581016022-54" who="Q71133291">
            <seg xml:id="i-Di8JQWg3rpdF22HS645pFc">
              Vi menar att det måste finnas grundläggande krav för matkvaliteten
              för de äldre i hela landet.
            </seg>
          </u>
          <u xml:id="i-71e745b581016022-68" prev="i-71e745b581016022-54" who="Q71133291">
            <seg xml:id="i-WsaA9RmfaxFAVLWr4sxxvx">
              Äldreomsorgen står inför en rekryteringsutmaning. Befolkningen
              växer, och de äldre blir allt fler. Därför behövs förändringar
              i personalfrågorna för att höja statusen men också för att göra
              det mer attraktivt att arbeta inom äldreomsorgen.
            </seg>
          </u>
          <u xml:id="i-71e745b581016022-69" prev="i-71e745b581016022-54" who="Q71133291">
            <seg xml:id="i-KDMsHa5qHv5EHkbUUJC5Ug">
              Vi föreslår att undersköterskeyrket, precis som sjuksköterskeyrket,
              ska vara ett legitimationsyrke.
            </seg>
          </u>
          <u xml:id="i-71e745b581016022-70" prev="i-71e745b581016022-54" who="Q71133291">
            <seg xml:id="i-Uq4wZXyxjzh6sFYUnRDmMH">
              Dessutom måste delade turer för personal som inte vill ha dem
              tas bort. När jag år 1990 var färdigutbildat vårdbiträde arbetade
              vi var tredje helg. Det ändrades sedan till varannan helg, och
              efter det kom de delade turerna. Då var det tyvärr många med mig
              som valde att sluta och gå till andra yrken eftersom det var för
              svårt att få ihop med familjelivet. Det var inte värt det.
            </seg>
          </u>
          <u xml:id="i-71e745b581016022-71" prev="i-71e745b581016022-54" who="Q71133291">
            <seg xml:id="i-812znYK3AU9Er5VGiFTTXG">
              Det är inte respektfullt mot personalen att förvänta sig att
              de först ska arbeta på morgontimmarna med alla morgonsysslor,
              sedan åka hem ett par timmar och därefter komma tillbaka och göra
              alla kvällssysslor.
            </seg>
          </u>
          <u xml:id="i-71e745b581016022-72" prev="i-71e745b581016022-54" who="Q71133291">
            <seg xml:id="i-QHamWCPp8wu9Hq6E6CUqFj">
              Ett av de stora problemen med rekryteringen är den snabbutbildning
              av undersköterskor som regeringen infört. Det faller inte alltid
              väl ut. Personalen missuppfattar varandra, och personal och boende
              missuppfattar varandra, vilket är allvarligt. Till exempel kan
              sjukdomstecken missas.
            </seg>
          </u>
          <u xml:id="i-71e745b581016022-73" prev="i-71e745b581016022-54" who="Q71133291">
            <seg xml:id="i-8j5vJbqVFdwqvb6gdg7wkW">
              Fru talman! Jag yrkar bifall till vår reservation.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=10"/>
          <note type="speaker" xml:id="i-WMmj99EYXtnuSARzRKSi53">
            Anf. 8 KRISTINA NILSSON (S):
          </note>
          <u xml:id="i-71e745b581016022-74" next="i-KNETy2awWqyfyJ5LnpAo7s" who="Q4958119">
            <seg xml:id="i-QNUnqxXGYcosySo8BcCoQc">
              Fru talman! Vi vet alla att vi står inför stora utmaningar när
              det gäller omsorgen om våra äldre. I den allmänpolitiska debatten
              lyfte jag upp tre perspektiv som jag ser som oerhört angelägna
              att vidareutveckla, nämligen kompetensförsörjning, samverkan mellan
              olika aktörer kring den äldre och anhöriga som behöver mer stöd.
            </seg>
          </u>
          <u xml:id="i-71e745b581016022-75" prev="i-71e745b581016022-74" who="Q4958119">
            <seg xml:id="i-6McAbFsnBDk1tvH4N6BsiM">
              Jag är stolt över det arbete som den rödgröna regeringen har
              påbörjat, eftersom det behövs ett långsiktigt förändringsarbete
              för att anpassa äldreomsorgen till framtidens demografiska och
              tekniska utmaningar.
            </seg>
          </u>
          <u xml:id="i-71e745b581016022-76" prev="i-71e745b581016022-74" who="Q4958119">
            <seg xml:id="i-6NEbF6aTZz6pdPVWSs8hmg">
              I dag tänkte jag dock inte fortsätta berömma regeringen utan
              fokusera på vad vi socialdemokrater vill prioritera om vi får
              fortsätta att planera framtidens äldreomsorg. Förhoppningsvis
              är många av er andra med på det.
            </seg>
          </u>
          <u xml:id="i-71e745b581016022-77" prev="i-71e745b581016022-74" who="Q4958119">
            <seg xml:id="i-Cr9dr4A22K5L7WzJYSHGrV">
              För det första: jämlikhet. Det finns alltför stora skillnader
              i landet vad gäller hur äldreomsorgen är utformad. Självfallet
              måste det få finnas skillnader och lokal prägel, men för den äldre
              som behöver hjälp måste det finnas en större tydlighet i vad man
              kan förvänta sig från samhällets sida.
            </seg>
          </u>
          <u xml:id="i-71e745b581016022-78" prev="i-71e745b581016022-74" who="Q4958119">
            <seg xml:id="i-FSGCNPqLaT5ZxBEkZQAW6v">
              Vad gäller lagstiftningen har Margareta Winberg, som utreder
              socialtjänstlagen, fått i tilläggsuppdrag att klargöra vad en
              särreglering för äldre skulle kunna få för funktion.
            </seg>
          </u>
          <u xml:id="i-71e745b581016022-79" prev="i-71e745b581016022-74" who="Q4958119">
            <seg xml:id="i-WtMhQf8Fy4bf6vSJ5qFiMg">
              Det är inte plånboken som ska avgöra om man får ett gott liv
              som äldre med behov av stöd och hjälp.
            </seg>
          </u>
          <u xml:id="i-71e745b581016022-80" prev="i-71e745b581016022-74" who="Q4958119">
            <seg xml:id="i-2TxCVGh6kNJpUZ2BVdHtUz">
              Ett exempel är boendefrågan , där jag ser att jämlikheten minskar.
              Den som har möjlighet att köpa en bostadsrätt eller hyra en dyr
              nyproducerad lägenhet kan själv lösa sitt behov av trygghet och
              gemenskap medan den som inte har den möjligheten blir kvar i sitt
              hus i ensamhet. I mitt hemlän handlar det ofta om ensamstående
              äldre kvinnor på landsbygden där fastighetsprisernas utveckling
              inte har varit särskilt gynnsam. Den bilden finns på flera håll
              i vårt land.
            </seg>
          </u>
          <u xml:id="i-71e745b581016022-81" prev="i-71e745b581016022-74" who="Q4958119">
            <seg xml:id="i-UBpdfYNBHYxD1T7Nv291yp">
              Det är också oacceptabelt att den som inte har så lätt att föra
              sin egen talan får färre insatser än den som själv är kapabel
              eller har starka anhöriga som driver ens ärende. Min uppfattning
              är att det finns en klassklyfta, där de med sämre utbildning,
              lägre kunskapsnivå och sämre ekonomi riskerar att få stå tillbaka
              när belastningen på socialtjänsten ökar.
            </seg>
          </u>
          <u xml:id="i-71e745b581016022-82" prev="i-71e745b581016022-74" who="Q4958119">
            <seg xml:id="i-Qxu9RvwtaYM2xmBe5fzaNy">
              För det andra: jämställdhet. Vi vet att det finns skillnader
              i vilka insatser som beviljas kvinnor och män.
            </seg>
          </u>
          <u xml:id="i-71e745b581016022-83" prev="i-71e745b581016022-74" who="Q4958119">
            <seg xml:id="i-J68T97W7YWt8XXP3q17Qpm">
              Vi vet också att fler kvinnor vårdar sina sjuka och hjälpbehövande
              anhöriga i hemmet. Kvinnor tar också i högre grad ledigt från
              jobbet för att hjälpa sina åldrande föräldrar. Även här blir det
              en klassfråga vem som ha r ekonomisk möjlighet att gå ned i arbetstid
              eller köpa RUT-tjänster för att bistå sin åldrande mamma och pappa.
              Den som inte har den möjligheten får kämpa själv i en stressfylld
              tillvaro.
            </seg>
          </u>
          <u xml:id="i-71e745b581016022-84" prev="i-71e745b581016022-74" who="Q4958119">
            <seg xml:id="i-6aQBHhHruQkXVk1qN48kwq">
              Anhörigas kunskapsnivå vad gäller vilka krav de kan ställa på
              avlastning och annat stöd för att orka varierar också stort. Vi
              behöver tillsammans säkerställa att man får den hjälp och det
              stöd man behöver oavsett vem man är.
            </seg>
          </u>
          <u xml:id="i-71e745b581016022-85" prev="i-71e745b581016022-74" who="Q4958119">
            <seg xml:id="i-8WG2KNeiACdW2QNqJK554k">
              För det tredje: valfrihet. Bara för att man blir äldre minskar
              inte behovet av att själv bestämma över sitt liv. De äldre måste
              få ett större inflytande över vilka insatser de vill ha, hur de
              ska utföras och när det ska ske.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=11"/>
          <u xml:id="i-71e745b581016022-86" prev="i-71e745b581016022-74" who="Q4958119">
            <seg xml:id="i-RyPxfC6GQ9e6g7vrEBaWnp">
              Det är nödvändigt med en större flexibilitet för att anpassa
              sig till den äldres önskemål. Det kan handla om allt från vilka
              aktiviteter man önskar eller inte önskar delta i och vilken mat
              man vill äta och hur den ska serveras till hur man vill ha hjälp
              med den mest personliga omvårdnaden.
            </seg>
          </u>
          <u xml:id="i-71e745b581016022-87" prev="i-71e745b581016022-74" who="Q4958119">
            <seg xml:id="i-94m1zSjMAtUNTXYSsxKujy">
              Att valfriheten ökat utifrån att det finns en mängd olika företag
              och andra aktörer på marknaden anser jag vara en felaktig beskrivning.
              För den äldres del handlar det knappast om att det står kommunens
              namn eller Carema på namnbrickan. Det är insatsen, innehållet
              och utförandet som är det viktiga.
            </seg>
          </u>
          <u xml:id="i-71e745b581016022-88" prev="i-71e745b581016022-74" who="Q4958119">
            <seg xml:id="i-L5FHuKocVCmr1qigX78zzK">
              Till sist, fru talman, vill jag säga några ord om forskning och
              utveckling. Det pågår många bra projekt runt om i landet för att
              stärka och utveckla äldreomsorgen. En del är lyckosamma, andra
              inte. En del väljer man att behålla, och andra avslutas efter
              projekttiden.
            </seg>
          </u>
          <u xml:id="i-71e745b581016022-89" prev="i-71e745b581016022-74" who="Q4958119">
            <seg xml:id="i-AYiMCKieFaPWQnGpYZCJkF">
              Det är dock slående hur lite som utvärderas ur ett vetenskapligt
              perspektiv. Trots att omvårdnadsforskningen gått framåt mycket
              under det senaste decenniet anser jag att det behövs mycket mer
              forskning för att visa på vad som är det mest effektiva omhändertagandet
              av våra äldre, vilka metoder som ger bäst effekt och vilka metoder
              som bör förkastas.
            </seg>
          </u>
          <u xml:id="i-71e745b581016022-90" prev="i-71e745b581016022-74" who="Q4958119">
            <seg xml:id="i-4k4W5izFwRGRfPbVjnCbSm">
              Sammanfattningsvis, fru talman, vill vi socialdemokrater bygga
              vidare på det goda som redan finns i hög utsträckning i vår äldreomsorg
              i dag, men med mer jämlikhet, mer jämställdhet, likvärdig valfrihet
              och mer forskning. Så skapar vi en trygg, modern omsorg för framtiden,
              för alla.
            </seg>
          </u>
          <u xml:id="i-KNETy2awWqyfyJ5LnpAo7s" prev="i-71e745b581016022-74" who="Q4958119">
            <seg xml:id="i-VsZggSbEYnLrLBakibPfBP">
              Jag yrkar bifall till utskottets förslag och avslag på reservationen.
            </seg>
          </u>
          <note xml:id="i-NynzxQSAipbyeraMLfPTR">
            (Applåder)
          </note>
          <note type="speaker" xml:id="i-JA6J6tZ2eyRekn73HKeiht">
            Anf. 9 ULRIKA HEINDORFF (M):
          </note>
          <u xml:id="i-71e745b581016022-91" next="i-71e745b581016022-102" who="Q30000205">
            <seg xml:id="i-2kAZ6kjA4V4rhZYJFatM3F">
              Fru talman! Att den svenska hälso- och sjukvården och omsorgen
              står inför stora utmaningar de närmaste åren till följd av den
              demografiska och tekniska utvecklingen är vi alla här inne väl
              medvetna om.
            </seg>
          </u>
          <u xml:id="i-71e745b581016022-92" prev="i-71e745b581016022-91" who="Q30000205">
            <seg xml:id="i-63jMDEnuVpETnksfyuw7ye">
              Jag tycker i grunden att skrivelsen Framtidens äldreomsorg –
              en nationell kvalitetsplan , som betänkandet behandlar, är bra.
              Den går igenom hur viktigt det är att möta ofrivillig ensamhet,
              utmaningen med allt fler multisjuka som bor hemma, avancerad sjukvård
              i hemmet, att fler drabbas av demens, behovet av samordning, digitalisering,
              tillitsbaserad styrning, hur viktigt det är med personal och kompetensförsörjning,
              anhörigstöd, hur vi stärker kvaliteten, kunskapsstyrning och forskning,
              vikten av den goda måltiden och hur fallprevention behöver öka.
              Detta är några av de saker som behandlas i betänkandet och skrivelsen.
            </seg>
          </u>
          <u xml:id="i-71e745b581016022-93" prev="i-71e745b581016022-91" who="Q30000205">
            <seg xml:id="i-S8iuwMQerAsUQbynPdczrL">
              Fru talman! Det är först när vi kommer till s. 40 som det som
              jag letade efter redan i inledningen nämns och utvecklas. På s.
              40 kan vi läsa om de nationella målen för äldrepolitiken. Dessa
              fastslogs redan för 20 år sedan i propositionen om en nationell
              plan för äldrepolitiken.
            </seg>
          </u>
          <u xml:id="i-71e745b581016022-94" prev="i-71e745b581016022-91" who="Q30000205">
            <seg xml:id="i-8dnMj5NgrCtoXKPEibhrct">
              Det första målet är att man ska kunna leva ett aktivt liv och
              ha inflytande i samhället och över sin vardag. Det andra målet
              är att man ska kunna åldras i trygghet och ha ett bibehållet oberoende.
              Det tredje målet är att äldre ska bemötas med respekt. Det fjärde
              handlar om god tillgång till hälso- och sjukvård.
            </seg>
          </u>
          <u xml:id="i-71e745b581016022-95" prev="i-71e745b581016022-91" who="Q30000205">
            <seg xml:id="i-5Zc4zpkAWWU59NtJvouvJE">
              Jag tänker beröra den första och den andra punkten, för de är
              nära sammankopplade – alltså att ha ett aktivt liv och ett bibehållet
              oberoende. Arbetar vi så i dag inom hälso- och sjukvården och
              omsorgen? Ja, till viss del, men här finns verklig utvecklingspotential.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=12"/>
          <u xml:id="i-71e745b581016022-96" prev="i-71e745b581016022-91" who="Q30000205">
            <seg xml:id="i-9dpCWskBbsxnHDQxpqSai1">
              Låt mig ta er vidare till vårt grannland Danmark, några mil söderut.
              Jag bor i Helsingborg, och över till Helsingör är det bara 3 ½
              kilometer, om man tar den närmaste vägen över sundet. Det är faktiskt
              så nära att man kan simma över, vilket också sker i några tävlingar
              för de mer vågade. Men synen på äldreomsorg skiljer sig ganska
              mycket åt mellan de två grannländerna Sverige och Danmark.
            </seg>
          </u>
          <u xml:id="i-71e745b581016022-97" prev="i-71e745b581016022-91" who="Q30000205">
            <seg xml:id="i-3UT3pRJBgmLrT5HgudqR2i">
              Kortfattat kan man säga att Danmark ägnar sig åt det som kan
              kallas vardagsrehabilitering. Jag hoppas att ni alla är väl bekanta
              med begreppet. Vad är då det? Jo, det är att man har ett rehabiliteringsfokus
              och gör medborgarna självständiga. Man förbättrar funktionsförmågan
              och gör äldre mer självständiga i det vardagliga livet. I Danmark
              har man gjort resan att gå från det kompenserande till det rehabiliterande.
            </seg>
          </u>
          <u xml:id="i-71e745b581016022-98" prev="i-71e745b581016022-91" who="Q30000205">
            <seg xml:id="i-UkqEGnTYGhKz8kD63ktKnT">
              För mig är det enkelt att relatera till vilken skillnad det kunde
              göra om vi hade infört detta tankesätt också i Sverige. Jag tänker
              på min 92-åriga mormor, som heter Ebba. Hon får vara ett kort
              exempel. Vid 91 års ålder hade hon inga insatser i hemmet, vare
              sig omsorg eller hälso- och sjukvård. Men efter två fallskador
              behövde hon omfattande insatser. Då började en ny fas i hennes
              liv, och minst fem sex gånger dagligen fick hon hjälp med de mest
              grundläggande behoven.
            </seg>
          </u>
          <u xml:id="i-71e745b581016022-99" prev="i-71e745b581016022-91" who="Q30000205">
            <seg xml:id="i-RsLDjJTs9yZCnBuuvrLCCf">
              Sjukgymnastik och rehabilitering var helt avskilt från de dagliga
              insatserna. Hon fick ett par övningar, och i ärlighetens namn
              gjordes de kanske mest när fysioterapeuten eller arbetsterapeuten
              var på plats. Vården och omsorgen var hon nöjd med – hon fick
              verkligen fantastisk hjälp och kallade hemtjänstpersonalen för
              sina änglar.
            </seg>
          </u>
          <u xml:id="i-71e745b581016022-100" prev="i-71e745b581016022-91" who="Q30000205">
            <seg xml:id="i-2S7pcH7fHQPNDtPPu4vo6y">
              Den tiden satte igång många funderingar hos mig. Hon fick hjälp
              med att kliva upp ur sängen. Hon fick hjälp med att klä på sig.
              Hon fick hjälp med att tvätta och hänga upp tvätt. Och hon fick
              hjälp med att handla. Tänk om man i stället hade hjälpt henne
              att återigen lära sig att gå upp själv ur sängen, klä på sig sina
              kläder, hänga upp tvätten och handla. Det mesta av detta gör hon
              faktiskt i dag ett år senare, för hon är av det mer envisa virket.
              Men med rätt, stödjande insatser hade denna rehabilitering kunnat
              gå mycket snabbare.
            </seg>
          </u>
          <u xml:id="i-71e745b581016022-101" prev="i-71e745b581016022-91" who="Q30000205">
            <seg xml:id="i-QXbsttMwskG8pR3RwYdWt7">
              Fru talman! Vi behöver öka kunskapsläget och forskningen vad
              gäller vardagsrehabilitering. Vi behöver ändra synsätt från att
              kompensera till att rehabilitera. Den resan hoppas jag att vi
              här inne i kammaren och i socialutskottet gemensamt kan göra tillsammans
              med våra kommuner och landsting.
            </seg>
          </u>
          <u xml:id="i-71e745b581016022-102" prev="i-71e745b581016022-91" who="Q30000205">
            <seg xml:id="i-VBCE1K8q55vY4tYgt7g8Yj">
              Fru talman! Jag yrkar bifall till utskottets förslag.
            </seg>
          </u>
          <note xml:id="i-BCGXiL3xQtdHYcqF6aAX2T">
            (Applåder)
          </note>
          <note type="speaker" xml:id="i-TyxanMDpM7HzS39NHQvnmK">
            Anf. 10 KARIN RÅGSJÖ (V):
          </note>
          <u xml:id="i-71e745b581016022-103" next="i-71e745b581016022-115" who="Q18245556">
            <seg xml:id="i-HsMKQGTUxbpPhMPXkTNmHB">
              Fru talman! Att bli äldre kommer vi alla att få vara med om,
              om vi har lyckan att leva länge. En del äldre myser vid Medelhavet
              medan andra letar burkar i det Sverige där fattigpensionärer är
              ett signum för en tafflig pensionsuppgörelse. Klass och ålder
              avspeglar sig i ekonomi men även i åldrandet som sådant. Äldre
              är heller ingen enhetlig grupp utan individer – det får vi aldrig
              glömma.
            </seg>
          </u>
          <u xml:id="i-71e745b581016022-104" prev="i-71e745b581016022-103" who="Q18245556">
            <seg xml:id="i-UhwAEdbNM8SkFSDvDZCBJ4">
              De besparingar och nedskärningar som tidigare har gjorts och
              som görs inom äldreomsorgen har försämrat kvaliteten. Personalen
              hinner inte ge den hjälp och omsorg som behövs. I värsta fall
              har detta inneburit att äldres säkerhet och trygghet inte har
              tillgodosetts.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=13"/>
          <u xml:id="i-71e745b581016022-105" prev="i-71e745b581016022-103" who="Q18245556">
            <seg xml:id="i-GFhUqbnDEFXtSUjVm2rcmV">
              Vänsterpartiet vill ha en jämlik och jämställd äldreomsorg med
              hög kvalitet, där de äldre har ett reellt inflytande över insatserna
              och sin vardag och där personalen har bra arbetsvillkor. För personalen
              är nyckeln. Det är ett kvinnodominerat yrke. Uppgradera villkoren
              för både de äldre och personalen! Det hänger nämligen ihop.
            </seg>
          </u>
          <u xml:id="i-71e745b581016022-106" prev="i-71e745b581016022-103" who="Q18245556">
            <seg xml:id="i-AAeDzh3ZnTUt8Yk992c3XS">
              Fru talman! Vänsterpartiet har länge haft som krav att bemanningen
              inom äldreomsorgen ska bli bättre och kom under hösten 2014 överens
              med den förra regeringen om en satsning på 2 miljarder kronor
              på helårsbasis under hela den mandatperioden för just detta. En
              stärkt bemanning leder till bättre äldreomsorg genom att skapa
              utrymme för personalen att tillbringa mer tid med de äldre men
              också större möjlighet att gemensamt utveckla verksamheten.
            </seg>
          </u>
          <u xml:id="i-SvUyBmHEC4Let1U2wWJJLx" prev="i-71e745b581016022-103" who="Q18245556">
            <seg xml:id="i-JncNp7VBxFtQ7rMsmNpMev">
              I februari 2017 publicerade forskare vid institutionen för socialt
              arbete på Stockholms universitet en ny rapport om hur äldreomsorgens
              arbetsvillkor har förändrats mellan 2005 och 2015. Studien bygger
              på enkätsvar från ca 1 200 undersköterskor och vårdbiträden i
              den svenska äldreomsorgen och från ca 4 400 i motsvarande yrkespositioner
              inom äldreomsorgen i Danmark, Finland och Norge.
            </seg>
          </u>
          <u xml:id="i-71e745b581016022-107" prev="i-71e745b581016022-103" who="Q18245556">
            <seg xml:id="i-Rf83mo8DQqJ4v1Z97iTfBu">
              Rapporten visar på flera stora förändringar inom den svenska
              äldreomsorgen. Antalet hjälptagare som en hemtjänstanställd möter
              under en arbetsdag har ökat påtagligt samtidigt som personalens
              handlingsutrymme och möjlighet att få stöd i arbetet av kollegor
              och chefer har minskat. Personalen på äldreboenden upplever sitt
              arbete som betydligt mer psykiskt och fysiskt tungt och även mycket
              mer tidspressat år 2015 än 2005. Detta är uppenbart i undersökningen,
              och jag tycker att ni alla ska läsa den.
            </seg>
          </u>
          <u xml:id="i-71e745b581016022-108" prev="i-71e745b581016022-103" who="Q18245556">
            <seg xml:id="i-PCjdk4sMNAZERydYDiufej">
              Man ska komma ihåg att det var den före detta Alliansen som styrde
              mellan 2006 och 2014, då förändringarna inträffade. Så får vi
              inte fler att arbeta inom äldreomsorgen. Det måste vara bra arbetsvillkor
              – detta är viktigt och stärker också de äldres möjligheter att
              få en bra äldreomsorg.
            </seg>
          </u>
          <u xml:id="i-71e745b581016022-109" prev="i-71e745b581016022-103" who="Q18245556">
            <seg xml:id="i-i6coDhAWGzNHY7GokdGA7">
              Att skära i välfärden genom skattesänkningar gynnar inte de äldre.
              Detta är en fråga om jämställdhet och jämlikhet. Det är på tiden
              att uppgradera de många kvinnor, men även män förstås, som arbetar
              inom äldreomsorgen.
            </seg>
          </u>
          <u xml:id="i-71e745b581016022-110" prev="i-71e745b581016022-103" who="Q18245556">
            <seg xml:id="i-XHvpB5L7EPWoBjTfyDAbcF">
              De flesta äldre vill bo kvar hemma så länge som möjligt. Men
              när ångesten kommer och när besöken på akuten blir fler och fler
              vill de flytta. De boenden där det tidigare fanns halvskröpliga
              äldre har nu i sämsta fall blivit direkt palliativa boenden. Äldre
              får kriga om sina platser på boenden; det är uppenbart. Det gäller
              oavsett vem som styr kommunen och om den är blå eller röd. Det
              är viktigt att säga i detta sammanhang.
            </seg>
          </u>
          <u xml:id="i-71e745b581016022-111" prev="i-71e745b581016022-103" who="Q18245556">
            <seg xml:id="i-UgZQbih8eU2o3HfWq16jxy">
              Socialstyrelsen skriver i sin rapport Vård och omsorg om äldre
              , som kom 2015, att möjligheterna för äldre att bo i särskilt
              boende har begränsats under de senaste fem år en. Det kan man
              fundera på. Den förra regeringen, där vi hade ett visst budgetinflytande
              från vänster, mötte detta med investeringar. Det måste byggas
              fler äldreboenden – det är uppenbart – om detta inte ska bli en
              klassfråga som vi nu kan se.
            </seg>
          </u>
          <u xml:id="i-71e745b581016022-112" prev="i-71e745b581016022-103" who="Q18245556">
            <seg xml:id="i-G7UGSfYUtsEnJTbHch3hYk">
              Kartläggningar visar att det har blivit allt svårare att beviljas
              boende på äldreboenden, och ett 80-tal kommuner uppger att de
              har en sådan brist på boenden att det inte finns en chans att
              äldre i deras kommuner ska få boenden om de inte är exempelvis
              dementa. Vänsterpartiet menar att det inte är rimligt att de äldre
              inte erbjuds plats på äldreboenden när de uttryckligen vill flytta
              dit.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=14"/>
          <u xml:id="i-71e745b581016022-113" prev="i-71e745b581016022-103" who="Q18245556">
            <seg xml:id="i-HDjd6RityLEj685Cx8R2T4">
              Att bli äldre är också en fråga om jämlikhet – samtliga äldres
              rätt till en värdig ålderdom. Från höger klagas det mycket på
              den offentligt drivna välfärden. Den svartmålas ganska rejält,
              vill jag påstå. Jag tycker att det arbetas ganska tydligt med
              att underminera trovärdigheten för den offentliga vården och äldreomsorgen.
            </seg>
          </u>
          <u xml:id="i-71e745b581016022-114" prev="i-71e745b581016022-103" who="Q18245556">
            <seg xml:id="i-E6ogxKe4vSpCJaP7qXk32a">
              Vänsterpartiet och jag personligen är extremt oroliga för den
              vinstjakt som är kvar i välfärden. Jag tänker på en av dem som
              står bakom konceptet om vinster i välfärden, Kreabs grundare och
              högerns hängivna vän Peje Emilsson. Han kommer att satsa på att
              bygga exklusiva äldreboenden med guldkant för de förmögna äldre.
              Konceptet kallas Silver Life. Det är all inclusive för vissa som
              betalar tjänster. Grunden är dock kommunens äldrepeng. Det är
              våra skattepengar, inte sant?
            </seg>
          </u>
          <u xml:id="i-71e745b581016022-115" prev="i-71e745b581016022-103" who="Q18245556">
            <seg xml:id="i-JuydvgSFUeNcZqdNWr4CrK">
              Så ser de omtalade visionerna och innovationerna från välfärdsbolagen
              ut – bättre för dem som har det bäst. Detta vill Vänstern se mindre
              av inom äldrepolitiken. Jag yrkar självklart bifall till utskottets
              förslag och den plan som finns.
            </seg>
          </u>
          <note type="speaker" xml:id="i-D8fXQNzLu1rB5wK82RbWg9">
            Anf. 11 MICHAEL ANEFUR (KD):
          </note>
          <u xml:id="i-71e745b581016022-116" next="i-71e745b581016022-125" who="Q5556973">
            <seg xml:id="i-JbxqLYav3FJJunZSLvZBcm">
              Fru talman! Att bygga ett samhälle där alla kan åldras i trygghet
              och värdighet är ett angeläget mål för Kristdemokraterna. Ett
              välfärdssamhälle kan i hög grad bedömas utifrån kriterier som
              respekt, tillvaratagande av och omsorg om just den äldre generationen.
              Äldre ska kunna leva ett aktivt liv och ha kvar ett inflytande
              i samhället, framför allt över sin egen vardag, kunna åldras i
              trygghet med bibehållet oberoende, bemötas med respekt och ha
              tillgång till god vård och omsorg. Var och en ska ses som en person
              med ett eget unikt värde med skilda intressen och skilda bakgrunder.
              God vård, ett behovsanpassat boende och självbestämmande över
              sin vardag är en självklarhet under hela livet.
            </seg>
          </u>
          <u xml:id="i-71e745b581016022-117" prev="i-71e745b581016022-116" who="Q5556973">
            <seg xml:id="i-H1Vj3fZWkBuxm9jutPSKBT">
              I regeringens skrivelse om framtidens äldreomsorg finns det många
              bra saker och mycket som vi kommer att vara helt överens om i
              denna kammare och i en större krets än så. Samtidigt saknas vissa
              saker, och jag ska tala om dem och lägga till lite grann.
            </seg>
          </u>
          <u xml:id="i-71e745b581016022-118" prev="i-71e745b581016022-116" who="Q5556973">
            <seg xml:id="i-TWN3N6hESUJFVrfzMVfeWe">
              Rätten att bestämma över sin vardag måste gälla hela livet. Det
              finns, tacksamt nog, ingen åldersgräns för när självbestämmandet
              tar slut. Vi behöver värna äldres rätt till självbestämmande,
              och vi vill införa ett krav på kommunerna i lag om att de ska
              tillhandahålla frihet att välja inom äldreomsorgen. Varje person
              har egna kunskaper och erfarenheter som det är värt att ta vara
              på och ta hänsyn till. Det egna valet, inflytande över de insatser
              som ges, ett värdigt bemötande, ett socialt välbefinnande, ett
              tryggt boende och närhet till läkarkontakter ska tillgodoses inom
              äldreomsorgen. För att säkerställa detta vill vi kristdemokrater
              att varje kommun ska ha en värdighetsgaranti.
            </seg>
          </u>
          <u xml:id="i-71e745b581016022-119" prev="i-71e745b581016022-116" who="Q5556973">
            <seg xml:id="i-EzAtmvSZtsbT6LxiGF2EU2">
              Kristdemokraterna vill också införa en äldreboendegaranti som
              innebär att den som har fyllt 85 år ska ha lagstadgad rätt att
              få flytta till ett anpassat boende, till exempel ett särskilt
              boende eller ett trygghetsboende, när personen själv bedömer att
              behovet finns och utan biståndsbedömning. Möjligheter att bygga
              mer flexibelt med såväl särskilt boende som trygghetsboende inom
              samma fastighet bör utvecklas, då detta möjliggör kvarboende och
              – detta är viktigt – bibehållna sociala kontakter, även när förmågan
              avtar.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=15"/>
          <u xml:id="i-71e745b581016022-120" prev="i-71e745b581016022-116" who="Q5556973">
            <seg xml:id="i-76FCT7EQRhUZK8u14s3TaW">
              Men en äldreboendegaranti utan äldreboende är inte värd någonting.
              För att klara löftet om en äldreboendegaranti behövs fler och
              olika typer av äldreboenden. Stimuleringsmedel för att det i kommunerna
              ska byggas äldreboenden måste därför kvarstå och utökas, och ambitionerna
              i kommunerna måste höjas.
            </seg>
          </u>
          <u xml:id="i-71e745b581016022-121" prev="i-71e745b581016022-116" who="Q5556973">
            <seg xml:id="i-XWHr8BnNdxNYBb2A6AGc4X">
              Fru talman! För många av de äldre som lever ensamma utgör hemtjänstpersonal
              deras enda sociala kontakter eller i varje fall en stor del av
              deras sociala kontakter. Kontinuitet och tillräckligt med tid
              för att bygga goda relationer med hemtjänstpersonal ger möjlighet
              att bygga upp förtroende och tillit, vilket bidrar till trygghet
              för den äldre. Det är en trygghet som främjar god livskvalitet
              och livsglädje samt förebygger psykisk ohälsa.
            </seg>
          </u>
          <u xml:id="i-71e745b581016022-122" prev="i-71e745b581016022-116" who="Q5556973">
            <seg xml:id="i-JgGux3v7r78F81kEs5T3so">
              I dag brister dessvärre personalkontinuiteten inom hemtjänsten
              i flera kommuner. Enligt 2016 års siffror får varje hemtjänsttagare
              över 65 år besök av 15 olika personer under en 14-dagarsperiod.
              Detta är snittet. Det finns de som är bättre, men tyvärr finns
              det också många som är betydligt sämre. Där måste vi se på de
              goda exemplen för att se vad det är som gör att vissa lyckas bättre
              än andra.
            </seg>
          </u>
          <u xml:id="i-71e745b581016022-123" prev="i-71e745b581016022-116" who="Q5556973">
            <seg xml:id="i-Jdwyey8DowMt9FrDzF3RCJ">
              Fru talman! Vi behöver alla äta. För väldigt många av oss är
              måltiden en höjdpunkt på dagen, i veckan och i månaden. Därför
              måste vi öka fokus, eftersom måltiden även för många äldre är
              dagens höjdpunkt. Det är då de känner att de får lite guldkant
              i tillvaron och att det händer någonting. Det främjar naturligtvis
              att inte undernäring uppstår . D et främjar tillfrisknande , och
              man blir glad av bra mat. Men inte minst är detta en oerhört viktig
              del av inte bara de äldres utan allas vår sociala gemenskap.
            </seg>
          </u>
          <u xml:id="i-71e745b581016022-124" prev="i-71e745b581016022-116" who="Q5556973">
            <seg xml:id="i-NWJJymdCsF7cMXi3heUky8">
              Kristdemokraterna föreslår också ett statligt stöd för att upprätta
              tre geriatriska centrum i Sverige som ska vara grunden för den
              fortsatta forskningen om äldres villkor och hur vi ska kunna göra
              det ännu bättre att bli gammal i vårt fantastiska Sverige.
            </seg>
          </u>
          <u xml:id="i-71e745b581016022-125" prev="i-71e745b581016022-116" who="Q5556973">
            <seg xml:id="i-HURwxrFx4Bw9h4VM16UfWX">
              Fru talman! Detta var några av de saker som Kristdemokraterna
              ser som avgörande för att de äldre ska kunna leva ett gott och
              aktivt liv utifrån sina egna förutsättningar i framtiden.
            </seg>
          </u>
          <note xml:id="i-WzjSRdJ6Dz2qsHyeQy8vps">
            (Applåder)
          </note>
          <note type="speaker" xml:id="i-QSj9krH8TB2qCdBMvs2r5y">
            Anf. 12 BARBRO WESTERHOLM (L):
          </note>
          <u xml:id="i-71e745b581016022-126" next="i-71e745b581016022-134" who="Q4859755">
            <seg xml:id="i-AgVq33b4wtjxGqUNjZ4t33">
              Fru talman! Vi diskuterar i dag redogörelsen från regeringen
              om framtidens äldreomsorg. Det är ett mycket stort och brett område.
              Vi i Liberalerna har inte motionerat om detta utan återkommer
              med vår syn på hela området i motioner under den allmänna motionstiden.
            </seg>
          </u>
          <u xml:id="i-71e745b581016022-127" prev="i-71e745b581016022-126" who="Q4859755">
            <seg xml:id="i-THtrke6TxXXwW4UaKtWCm">
              Jag tänkte lyfta fram tre saker här som ligger bakom de ohälsoproblem
              som många årsrika människor drabbas av. Det är ålderismen, det
              är känslan av att inte vara behövd och det är ensamheten, som
              har uppmärksammats mer på senare tid.
            </seg>
          </u>
          <u xml:id="i-71e745b581016022-128" prev="i-71e745b581016022-126" who="Q4859755">
            <seg xml:id="i-NW2ZwfKAZ9tQrYJccrbgN3">
              Jag börjar med ålderismen, alltså den fördomsfulla synen på årsrika
              personer som är en av de sju diskrimineringsgrunderna. Vär ldshälsoorganisati
              onen säger att ålderismen är den svåraste av diskrimineringsgrunderna
              att komma till rätta med, och det trots att alla riskerar att
              möta den. Alla blir ju årsrikare och årsrikare. Andra diskrimineringsgrunder
              som funktionshinder, sexuell läggning och sådant drabbar inte
              alla, men ålderismen drabbar alla, och den ger sig till känna
              inom alla sektorer, inte minst inom hälso- och sjukvården. Jag
              har tagit upp tidigare i riksdagen de åldersgränser vi har för
              förskrivning och för insatser för funktionshindrade personer och
              inte minst det som också har tagits upp här i dag, nämligen bristen
              på rehabilitering och intresse för att återställa hälsa hos människor
              som har kommit upp i åren och råkat ut för stroke eller olycksfall
              av olika slag.
            </seg>
          </u>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=16"/>
          <u xml:id="i-71e745b581016022-129" prev="i-71e745b581016022-126" who="Q4859755">
            <seg xml:id="i-JjxX1E3xmiHLPwjURAcT7R">
              WHO, Världshälsoorganisationen, har nu en fyraårig kampanj ute
              i världen mot ålderismen. Den började 2016 och ska ta sitt slut
              2020. I Sverige har vi inte sett något av den kampanjen. Jag har
              inte haft möjlighet att fråga regeringen om hur man har sett på
              den.
            </seg>
          </u>
          <u xml:id="i-71e745b581016022-130" prev="i-71e745b581016022-126" who="Q4859755">
            <seg xml:id="i-MWbNFCFyMniWb63qqRZ2fw">
              I EU kampanjas det just nu mot ålderismen, från äldredagen den
              1 oktober fram till den 10 december då 70-årsdagen för deklarationen
              om mänskliga rättigheter firas. Varje vecka tar man upp en del
              av ålderismen när den är kopplad till annan diskrimineringsgrund
              som funktionshinder och så vidare. Där har man uppmärksammat att
              Sverige har en gräns för vilka insatser man gör för människor
              med funktionshinder som har passerat 65-årsdagen.
            </seg>
          </u>
          <u xml:id="i-71e745b581016022-131" prev="i-71e745b581016022-126" who="Q4859755">
            <seg xml:id="i-9w9xo9C5vz9VEAC1EE9Vcg">
              Nästa område som jag vill ta upp är det här med att känna sig
              behövd. Världshälsoorganisationen har lyft fram den risk för ohälsa
              som man löper om man pensioneras mot sin vilja eller stängs ute
              från andra insatser som man vill göra i samhället på grund av
              att man har levt för många år. Någon sa efter att ha gått i pension:
              Jag har gått från att vara någon till att vara ingen.
            </seg>
          </u>
          <u xml:id="i-71e745b581016022-132" prev="i-71e745b581016022-126" who="Q4859755">
            <seg xml:id="i-W4WHYgKsgE84Q5CSryjYtH">
              Det finns hjälp att få. Till pensionärsorganisationerna, Amnesty
              och rader av ideella organisationer kan man söka sig och också
              känna sig behövd.
            </seg>
          </u>
          <u xml:id="i-71e745b581016022-133" prev="i-71e745b581016022-126" who="Q4859755">
            <seg xml:id="i-Xaq1sr4K4uBXUPr3McQP2n">
              Det tredje området är ensamheten. Kristdemokraterna har också
              lyft fram den, och den är ett problem som är obeaktat och som
              det inte pratas om. Läkaren Peter Strang har lyft fram risken
              för ohälsa som hjärtinfarkt, depression och så vidare för den
              som har drabbats av just ensamhet. Vi politiker kan ju inte trolla
              fram sociala nätverk, men vi kan underlätta för människor att
              komma till mötesplatser. Vi kan underlätta för ideella organisationer
              att ha sammankomster till ett rimligt pris. Vi kan underlätta
              kommunikationerna så att man kan ta sig från A till B, och vi
              kan underlätta genom att bygga trygghetsboenden så att man kan
              flytta till en plats där man kan ha gemenskap med andra människor,
              äta tillsammans och utöva olika aktiviteter.
            </seg>
          </u>
          <u xml:id="i-71e745b581016022-134" prev="i-71e745b581016022-126" who="Q4859755">
            <seg xml:id="i-LbHcUASWUgYUDRphzz39ox">
              Det här är tre områden som jag tycker är oerhört viktiga att
              lyfta fram – naturligtvis vid sidan av näringsriktig mat, trivsamma
              måltider, fysisk träning, att inte röka och att visa respekt för
              alkohol och så vidare. Men de här tre områdena som jag har nämnt
              i dag är alldeles för lite beaktade.
            </seg>
          </u>
          <note xml:id="i-SH1ABcdbSEnvUpojQsjjyt">
            (Applåder)
          </note>
          <note xml:id="i-2SK9hq3TybBTYKwzgQuZow">
            Överläggningen var härmed avslutad.
          </note>
          <note xml:id="i-CFqZ5eKnB5Cfzyy3bJf3cC">
            (Beslut skulle fattas den 28 november.)
          </note>
          <note xml:id="i-UsfX35LBoykJgobDh6ozMv">
            § 4 Bordläggning
          </note>
          <note xml:id="i-J2kyUqumDtTViH1G8TgRsS">
            Följande dokument anmäldes och bordlades:
          </note>
          <note xml:id="i-NCgJkkyaHU5es9o6h7mtUo">
            Proposition
          </note>
          <note xml:id="i-LDdkRWUX8ADx9GGjuWqA7K">
            2018/19:18 Inrättande av försvarsgrensstaber
          </note>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=17"/>
          <note xml:id="i-L7FDPhziMYgFLDVoyQvUux">
            EU-dokument
          </note>
          <note xml:id="i-6Jbi4iJZfJgWrBwcxuujWY">
            Förbindelserna mellan Europaparlamente t och EU:s nationella
            parlament, Årsrapport 2017
          </note>
          <note xml:id="i-5mjUnUZXdCvdvZNPivQz3J">
            COM(2018) 490 Rapport från kommissionen årsrapport 2017 om tillämpningen
            av subsidiaritets- och proportionalitetsprinciperna
          </note>
          <note xml:id="i-WKr6exV2YmPgoi8T9ViDAw">
            COM(2018) 491 Rapport från kommissionen Årsrapport 2017 om förbindelserna
            mellan Europeiska kommissionen och de nationella parlamenten
          </note>
          <note xml:id="i-2FW7URyBdEZVPU8y2EzAnF">
            COM(2018) 703 Meddelande från kommissionen till Europaparlamentet,
            Europeiska rådet, rådet, Europeiska ekonomiska och sociala kommittén
            samt Regionkommittén En starkare roll för subsidiaritets- och
            proportionalitetsprinciperna i EU:s beslutsfattande
          </note>
          <note xml:id="i-JdRtED2YMFAt4ywGXgdG4h">
            § 5 Kammaren åtskildes kl. 13.05.
          </note>
          <note xml:id="i-Sqh1TZYCDscmXzTVyYZNxH">
            Sammanträdet leddes av förste vice talmannen.
          </note>
          <note xml:id="i-GS6SBdMQ3ANK1WJ2xMQDzc">
            Vid protokollet
          </note>
          <note xml:id="i-FwC2HTzNnk52Cxm98zhfZX">
            ANNALENA HANELL
          </note>
          <note xml:id="i-5UUH9NbkYNhYgujMDzWjRe">
            /Olof Pilo
          </note>
          <pb facs="http://data.riksdagen.se/fil/B016472E-6CD8-436A-87A0-E2DEDE8B1D9F#page=18"/>
          <note xml:id="i-WsAt9EVJA3HxDdDUMY2vQF">
            Innehållsförteckning
          </note>
          <note xml:id="i-F4uLqmE6BCu4B2pJWHonae">
            § 1 Redovisning av fördelning av medel från Allmänna arvsfonden
            under budgetåret 2017
          </note>
          <note xml:id="i-QE91Gai22XpjycWyJPEUXw">
            Socialutskottets betänkande 2018/19:SoU2
          </note>
          <note xml:id="i-7hCuNfUoNd9iNQRA7RnyXW">
            (Beslut skulle fattas den 28 november.)
          </note>
          <note xml:id="i-UwoUkLm1nJYqb7dFj8mVGE">
            § 2 Bastjänstgöring för läkare
          </note>
          <note xml:id="i-GcStgXjLk13tafRnPmWfsu">
            Socialutskottets betänkande 2018/19:SoU5
          </note>
          <note xml:id="i-Fq2KYUZ5acHAnNMb7FJAno" type="speaker">
            Anf. 1 CLARA ARANDA (SD)
          </note>
          <note xml:id="i-JGp6rdNdZ2ZwEhr3RA2zUe" type="speaker">
            Anf. 2 KARIN RÅGSJÖ (V)
          </note>
          <note xml:id="i-KsMH9FMH9DNjWXw69usBMY" type="speaker">
            Anf. 3 ACKO ANKARBERG JOHANSSON (KD)
          </note>
          <note xml:id="i-E6agbcFDfM8195EEdqT925" type="speaker">
            Anf. 4 DAG LARSSON (S)
          </note>
          <note xml:id="i-CxUuo5N16KvGEhv5S55DJn" type="speaker">
            Anf. 5 JOHAN HULTBERG (M)
          </note>
          <note xml:id="i-56HNkeum6JXKV6GUvcWxYD" type="speaker">
            Anf. 6 BARBRO WESTERHOLM (L)
          </note>
          <note xml:id="i-MiyKPmZoG7szefaCnnteGS">
            (Beslut skulle fattas den 28 november.)
          </note>
          <note xml:id="i-9P1rTk3UhWYjJnLdETZagP">
            § 3 Framtidens äldreomsorg – en nationell kvalitetsplan
          </note>
          <note xml:id="i-SZBAQ1u1bXDrHMyMBpCqyr">
            Socialutskottets betänkande 2018/19:SoU6
          </note>
          <note xml:id="i-DyMPm4WeN5AuYgU9Wjhmsh" type="speaker">
            Anf. 7 ANN-CHRISTINE FROM UTTERSTEDT (SD)
          </note>
          <note xml:id="i-KLkAjrDry8QDrkM3ksEtXv" type="speaker">
            Anf. 8 KRISTINA NILSSON (S)
          </note>
          <note xml:id="i-HPsNCHM2t3jjTQPZS8nM5P" type="speaker">
            Anf. 9 ULRIKA HEINDORFF (M)
          </note>
          <note xml:id="i-UovChxGekm3V33SxMNsRGY" type="speaker">
            Anf. 10 KARIN RÅGSJÖ (V)
          </note>
          <note xml:id="i-6zYZK4hmSesKiBb2HbwyT9" type="speaker">
            Anf. 11 MICHAEL ANEFUR (KD)
          </note>
          <note xml:id="i-GSNHBnCCPTd6jNW4obxKPh" type="speaker">
            Anf. 12 BARBRO WESTERHOLM (L)
          </note>
          <note xml:id="i-QT6WhqRBCcJc1NqVRZrgH">
            (Beslut skulle fattas den 28 november.)
          </note>
          <note xml:id="i-4Apc1npedXjvzQk6gEZJzv">
            § 4 Bordläggning
          </note>
          <note xml:id="i-LdUhQG3y5QViZKifzvR6QV">
            § 5 Kammaren åtskildes kl. 13.05.
          </note>
          <note xml:id="i-GLpyy29Urf8xQbVeESmag1">
            Tryck: Elanders Sverige AB, Vällingby 2018
          </note>
        </div>
      </body>
    </text>
  </TEI>
</teiCorpus>
