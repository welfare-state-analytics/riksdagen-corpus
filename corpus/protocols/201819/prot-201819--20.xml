<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--20</head>
          <docDate when="2018-11-22 00:00:00">2018-11-22 00:00:00</docDate>
        </div>
      </front>
      <body>
        <div>
          <note>
            § 1 Redovisning av fördelning av medel från Allmänna arvsfonden
            under budgetåret 2017
          </note>
          <note>
            Socialutskottets betänkande 2018/19:SoU2
          </note>
          <note>
            Redovisning av fördelning av medel från Allmänna arvsfonden under
            budgetåret 2017 (skr. 2017/18:277)
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 28 november.)
          </note>
          <note>
            § 2 Bastjänstgöring för läkare
          </note>
          <note>
            Socialutskottets betänkande 2018/19:SoU5
          </note>
          <note>
            Bastjänstgöring för läkare (prop. 2017/18:274)
          </note>
          <note>
            föredrogs.
          </note>
          <note type="speaker">
            Anf. 1 CLARA ARANDA (SD):
          </note>
          <note>
            Fru talman! Sverigedemokraterna ställer sig positiva till förslaget
            om bastjänstgöring för läkare. Vi välkomnar ett mer flexibelt
            regelverk och ser stora vinster i att alla läkare som väljer att
            specialisera sig i Sverige får en och samma introduktion till
            svensk sjukvård och läkaryrket.
          </note>
          <note>
            Med en modern och mer sammanhållen läkarutbildning kan blivande
            läkare rustas med bred kompetens och verktyg som ger goda förutsätt
            ­ ningar för en kvalitativ och patientsäker vård. Förhoppningen
            är givetvis att vi ska komma till rätta med det faktum att AT-platserna
            är för få och med det ohållbara i att väntetiderna för AT är för
            långa. Med en mer flexi ­ bel utbildningsstruktur kan vi aktivt
            hantera den problematiken och skapa en mer effektiv väg till specialisering
            inom läkaryrket.
          </note>
          <note>
            Detta är därför till stora delar ett bra förslag som vi kan ställa
            oss bakom. Vi i Sverigedemokraterna har dock lyft fram två specifika
            områden i vår följdmotion, vilken ligger till grund för våra yrkanden.
            Dessa områden kommer jag att gå in lite närmare på här och nu.
          </note>
          <note>
            I det aktuella förslaget ser Sverigedemokraterna behov av en
            föreskrift som ska säkerställa en tydligt reglerad kvalitetsgranskning
            av bastjänstgöringen. Både grundutbildningen och specialisttjänstgöringen
            granskas i dag. Denna typ av granskning är oerhört viktig och
            kan vara ett verktyg för att säkra att utbildningen håller hög
            kvalitet och att eventuella brister uppmärksammas och åtgärdas.
            En obligatorisk kvalitetsgranskning av bastjänstgöringen är en
            grundförutsättning för en god utbildningskvalitet som i sin tur
            skapar en hög läkarkompetens.
          </note>
          <note>
            För att förhindra att denna typ av granskning påverkas av ekonomiska
            förutsättningar menar vi att kvalitetsgranskningen ska utföras
            av en extern aktör, det vill säga en aktör som inte har några
            ekonomiska, administrativa eller organisatoriska kopplingar till
            vårdgivaren och därmed kan bidra till mer transparenta jämförelser
            mellan vårdgivarna. Det är också anledningen till att vi föreslår
            en obligatorisk och extern kvalitetsgranskning av bastjänstgöringen
            som tydligt ska regleras i en föreskrift.
          </note>
          <note>
            Fru talman! Det är bekymmersamt att man i förslaget om bastjänstgöring
            väljer att avskaffa obligatorisk tjänstgöring inom psykiatrin.
            En bristfällig psykiatrisk kompetens kan komma att resultera i
            negativa följder för patienter med psykiska sjukdomar och inte
            minst äventyra rättssäkerheten vid tvångsvård. När det kommer
            till klinisk erfarenhet måste psykiatri ses som ett prioriterat
            verksamhetsområde. Det handlar om avgörande kunskaper för att
            kunna göra svåra psykiatriska bedömningar när det gäller till
            exempel suicidrisk, psykossjukdom och akuta affektiva tillstånd.
            Dessa tillstånd förekommer inte i tillräcklig omfattning inom
            primärvård eller akutsjukvård för att kunskapsmålen ska kunna
            anses bli uppfyllda.
          </note>
          <note>
            Om vi inte ser vikten av att bibehålla klinisk erfarenhet och
            en bred psykiatrisk kompetens hos legitimerade läkare när vi nu
            ska ersätta den befintliga allmäntjänstgöringen med bastjänstgöringen
            riskerar vi att försämra vården och rättssäkerheten för patienter
            som tillhör en väldigt utsatt grupp. Vi måste kunna försäkra oss
            om att nyutexaminerade läkare har tillräcklig kunskap inom psykiatri
            och psykofarmakologi för att ges rätt att utfärda vårdintyg och
            tilldelas fullständig förskrivningsrätt för psykofarmaka.
          </note>
          <note>
            Fru talman! Med anledning av detta anser Sverigedemokraterna
            att det krävs tydliga rekommendationer för bastjänstgöringen och
            att de ska ge våra läkare klinisk kompetens när det gäller psykiatrisk
            vård. Vi vill även att obligatorisk tjänstgöring inom psykiatri
            ska lyftas för vidare behandling, eftersom vi ser behov av att
            ompröva den befintliga bedömningen. Med vårt yrkande vill vi därmed
            understryka vikten av klinisk tjänstgöring inom psykiatri och
            verka för att den psykiatriska kompetensen hos våra läkare är
            god. Det handlar i grund och botten om att skapa en patientsäker
            vård för en redan utsatt patientgrupp.
          </note>
          <note>
            Samtidigt vill vi belysa vikten av att svensk psykiatri är ett
            område som måste prioriteras och att vi behöver möta de särskilda
            behov som föreligger på ett realistiskt och ändamålsenligt sätt.
            Jag vill därför avslutningsvis yrka bifall till Sverigedemokraternas
            yrkande i reservation nr 2.
          </note>
          <note type="speaker">
            Anf. 2 KARIN RÅGSJÖ (V):
          </note>
          <note>
            Fru talman! Detta är ett bra förslag som vi är relativt eniga
            om. Det handlar om bastjänstgöring för läkare, vilket är en omstrukturering
            av utbildningssystemet för läkare – från student till specialist.
          </note>
          <note>
            Förslaget är att kraven på praktisk tjänstgöring för att få läkarlegitima
            ­ tion tas bort. I dag är den praktiska tjänstgöringen ett krav
            för att man ska kunna få läkarlegitimation, och i stället för
            den nuvarande strukturen före slås att ett bastjänstgöringsår
            införs som en del av det obligatoriska tjänstgöringsavsnittet
            vid specialisering för läkare. Detta gäller alldeles oavsett vilket
            land du har fått din läkarexamen i. Förändringen av den praktiska
            tjänstgöringen hänger samman med ett förslag om att förlänga och
            omstrukturera den nuvarande läkarutbildningen, från en femårig
            utbildning till en sexårig.
          </note>
          <note>
            Fru talman! Vänsterpartiet välkomnar regeringens förslag. Vi
            menar att innehållet är bra och att det är bra förändringar. De
            är hållbara och leder framåt. Trots att Vänsterpartiet anser att
            propositionen i stora drag är bra har vi några frågor vi vill
            förtydliga.
          </note>
          <note>
            Den psykiska ohälsan ökar, och vi behöver fler specialister inom
            psykiatrin. Det är en bristvara i dag; vi behöver fler psykiatrer.
            Större kunskap om psykisk ohälsa generellt behövs också, specifikt
            inom primärvården. Det är oerhört viktigt om man ska klara psykisk
            ohälsa inom primärvården, som är första linjens sjukvård.
          </note>
          <note>
            För att kunna avskaffa den nuvarande obligatoriska tjänstgöringen
            på psykiatrisk klinik måste det säkerställas att utbildningsmålen
            i den framtida bastjänstgöringen utformas så att de framtida nylegitimerade
            läkarna får nödvändig kompetens inom psykiatri och psykisk ohälsa.
            Det handlar om att säkerställa hela denna reform och om att kunna
            arbeta med en fråga som tickar på, det vill säga den psykiska
            ohälsan.
          </note>
          <note>
            I det liggande förslaget föreslås också att bastjänstgöringen
            inom primärvården ska omfatta tre till fyra månader. Det anser
            vi är alldeles för kort tid. Primärvården lyfts fram av alla nu.
            Den ska fungera som första linjens sjukvård, där kvalitet och
            kompetens står i centrum för patienterna. Om vi ska fokusera mer
            på primärvården behöver även framtidens läkare god insyn i och
            kunskap om denna.
          </note>
          <note>
            Fru talman! Därför anser Vänsterpartiet att bastjänstgöringen
            inom primärvård bör omfatta fem till sex månader. I likhet med
            Svenska Distriktsläkarföreningen och Svensk förening för allmänmedicin
            menar Vänsterpartiet att majoriteten av de kunskapskrav som gäller
            för att uppnå fullgjord bastjänstgöring kan täckas inom just primärvården.
            Därför bör tiden för tjänstgöring inom primärvården förlängas.
            Vi menar att regeringen bör återkomma med ett förslag som innebär
            att bastjänstgöring inom primärvården uppgår till fem till sex
            månader.
          </note>
          <note>
            Jag yrkar bifall till reservation 3, fru talman, och avslag på
            andra mo ­ tioner.
          </note>
          <note type="speaker">
            Anf. 3 ACKO ANKARBERG JOHANSSON (KD):
          </note>
          <note>
            Fru talman! Hälso- och sjukvården är kunskapsintensiv. Medarbetarna
            behöver därför en ändamålsenlig grundutbildning, men när man väl
            har påbörjat sitt arbete krävs också att man får kontinuerlig
            tillgång till fortbildning av bästa kvalitet.
          </note>
          <note>
            Sedan 1960-talet har ansvaret för läkarnas grundutbildning och
            vidareutbildning delats mellan staten och landstingen. Staten
            har ansvaret för läkarnas grundutbildning vid universiteten, medan
            landstingen har ansvaret för den allmäntjänstgöring – AT i dagligt
            tal – som krävs för att få läkarlegitimation.
          </note>
          <note>
            När läkarexamen och allmäntjänstgöringen är avklarade ska alla
            läkare genomgå en cirka fem år lång specialiseringstjänstgöring,
            ST. Specialiseringstjänstgöring innebär att läkare anställs inom
            landstingen som ST-läkare och där utvecklar sin specialistkompetens.
          </note>
          <note>
            Det kammaren diskuterar i dag är bastjänstgöring för läkare.
            Detta är en del i en förändrad läkarutbildning. Mina kollegor
            i utskottet har tidigare redovisat hur förändringen ser ut. Efter
            att examen har avlagts och legitimationen har utfärdats väntar
            den nya bastjänstgöringen, som ska vara en strukturerad introduktion
            till hälso- och sjukvården.
          </note>
          <note>
            Bastjänstgöringen blir alltså den introduktion en läkare ska
            genomgå innan man börjar sin specialistutbildning. Den är också
            en introduktion för den som har fått sin läkarlegitimation i ett
            annat land. Bastjänstgöringen ska finnas tillgänglig för den som
            har gått utbildningen, avlagt examen och blivit legitimerad.
          </note>
          <note>
            Vi från Kristdemokraterna menar att denna förändring är bra och
            att det är nödvändigt att göra som regeringen föreslår, nämligen
            att ålägga landstingen en skyldighet att anordna bastjänstgöring
            i den omfattning som krävs för att ha tillräckligt med läkare
            i klinisk verksamhet. Detta kommer att vara den springande punkten
            framöver. Får man inte chansen att göra sin bastjänstgöring stoppas
            tillflödet av nya medarbetare.
          </note>
          <note>
            Ett av primärvårdens mest akuta problem är den kroniska bristen
            på allmänläkare. Sverige har alldeles för få allmänläkare, specialister
            i allmänmedicin. Bristen finns där trots att antalet platser på
            läkarutbildningen har ökat med åren. Bakgrunden är att landstingen
            själva avgör antalet utbildningsplatser när specialistutbildningarna
            – ST-utbildningarna – ska dimensioneras, och inte sällan sker
            bedömningen på kliniknivå.
          </note>
          <note>
            Avsaknaden av nationell samordning är uppenbar. Jag tror att
            vi behöver hitta bättre former än i dag för att planera så att
            vi har tillräckligt med platser för bastjänstgöring och specialisttjänstgöring.
          </note>
          <note>
            Förslaget som har lagts på riksdagens bord är gott, och vi har
            en bred uppslutning kring det.
          </note>
          <note>
            Jag är också glad över motionen från Liberalerna om att bastjänstgöring
            även ska vara möjlig att göra på Åland. Detta bifölls också av
            utskottet.
          </note>
          <note>
            Fru talman! Det är nödvändigt att också säga några ord om vikten
            av att vårdens medarbetare kontinuerligt får tillgång till fortbildning.
            I en rapport som Läkarförbundet presenterade i går framgår att
            bara en mindre andel av landstingen har krav på fortbildning för
            specialistläkarna inom primärvården. Det är inte bra.
          </note>
          <note>
            Vi behöver strukturerad fortbildning för vårdens medarbetare,
            och det ska göras en individuell anpassning för den enskilde.
            Det vi diskuterar i dag är främst bastjänstgöring i den förändrade
            läkarutbildningen, men det är nödvändigt att vi också lyfter fram
            behovet och vikten av fortsatt påfyllnad av kunskap och kompetens.
            Därför krävs en planerad och kvalitetssäkrad fortbildning.
          </note>
          <note>
            Kristdemokraterna tillstyrker utskottets förslag.
          </note>
          <note>
            (Applåder)
          </note>
          <note type="speaker">
            Anf. 4 DAG LARSSON (S):
          </note>
          <note>
            Fru talman! Jag måste säga att vi som talar om sjukvårdsfrågor
            ibland skryter om de fantastiska sjukvårdsresultat vi har i Sverige
            jämfört med många andra länder. Själv brukar jag ofta omnämna
            att The Lancet i sin stora undersökning rankade svensk sjukvård
            på plats nr 4. Jag tycker att detta är helt enastående, och det
            är väl värt att komma ihåg när man alltid möts av rubriker i tidningar
            och ganska förenklade debatter som handlar om att allting misslyckas
            i vården. Det är faktiskt värt att komma ihåg att svensk sjukvård
            för det mesta lyckas och att den lyckas bättre än nästan alla
            andra länder på detta jordklot.
          </note>
          <note>
            Orsaken till att svensk sjukvård lyckas så bra som den gör tror
            jag till stor del står att finna hos personalen. Vi har en väldigt
            välutbildad vårdpersonal. Vi har fantastiska läkare, oerhört kunniga
            sjuksköterskor och duktiga och engagerade undersköterskor i vår
            vårdorganisation. De brinner för sitt arbete, och även när de
            ibland arbetar under svåra förhållanden gör de sitt yttersta för
            att vi ska få en sjukvård av mycket hög kvalitet.
          </note>
          <note>
            För att detta ska vara möjligt krävs också att landstingen, kommunerna
            och staten tar sitt ansvar samt att staten säkerställer att vi
            har en god och välfungerande utbildning i framtiden. Det förslag
            som i dag ligger på riksdagens bord, fru talman, är ett steg i
            att utveckla läkarutbildningen och se till att den kommer att
            kunna fungera mycket bättre i framtiden. Utbildningen är bra i
            dag, men den kan fungera mycket bättre.
          </note>
          <note>
            Utbildningen kommer bland annat, vilket jag tycker är väldigt
            bra, att innehålla krav på att alla läkare, oavsett vilket land
            man har fått sin läkarexamen i, ska få en gemensam introduktion
            till hur svensk sjukvård fungerar. Det kommer att höja kvaliteten.
          </note>
          <note>
            Denna utbildning kommer att kunna vara mer flexibel än den gamla
            läkarutbildningen. Jag tror att det är en mycket stor styrka med
            en mer flexibel läkarutbildning i framtiden; vi vet ju att vårdens
            förutsättningar förändras drastiskt och snabbt.
          </note>
          <note>
            Vi behöver få en mer flexibel och mer framtidsinriktad läkarutbildning
            framöver, och jag tror att detta förslag kommer att kunna bidra
            till det.
          </note>
          <note>
            Jag är glad över att det i grunden finns en väldigt stor samsyn
            mellan de politiska partierna. Så gott som alla partier tycker
            i grunden att detta är ett bra förslag, och det är mindre detaljer,
            fru talman, som vi bråkar om.
          </note>
          <note>
            Jag tror att en av de saker som gör att man kan känna en viss
            trygghet är att det finns tydligt uttalade krav från både regeringens
            och utskottets sida på att alla läkare ska få en god kännedom
            och kunskap om de stora folksjukdomarna, inklusive de psykiatriska
            sjukdomarna, och om hur de ska hanteras. Detta är kunskaper som
            alla läkare behöver ha, oavsett vad de sedan väljer att specialinrikta
            sig på.
          </note>
          <note>
            Jag skulle för egen del vilja rikta en eloge till Liberalerna,
            som i detta fall har lyft upp frågan om det nödvändiga och kloka
            samarbetet med Åland. Det är Liberalerna som har drivit på och
            tyckt att det inte räcker med att säga att det är Socialstyrelsen
            som ska verkställa och se till att det säkerställs i framtiden
            utan att även riksdagen behöver uttala detta. Det vill jag ge
            Liberalerna en särskild eloge för. Det är klokt, och det har också
            vunnit utskottets allmänna gillande – alla partier har ställt
            sig bakom dessa krav.
          </note>
          <note>
            För min del känns det också betryggande att konstatera att de
            som är närmast berörda – Läkarförbundet – länge har efterlyst
            en bastjänstgöring. Så tidigt som 2012 kan man hitta artiklar
            från Heidi Stensmyren, Läkarförbundets ordförande, där hon kräver
            att läkarutbildningen ska göras om just i denna riktning.
          </note>
          <note>
            Därför är det med viss glädje, fru talman, som jag yrkar bifall
            till utskottets förslag.
          </note>
          <note>
            (Applåder)
          </note>
          <note type="speaker">
            Anf. 5 JOHAN HULTBERG (M):
          </note>
          <note>
            Fru talman! Hälso- och sjukvården förändras och utvecklas snabbt.
            Vi står inför såväl stora möjligheter som stora utmaningar. För
            att på ett bra sätt klara av att till exempel möta ett växande
            vårdbehov och patienter med mer komplexa vårdbehov behöver vi
            uppdatera och utveckla vårdutbildningarna. Vi behöver också förändra
            våra utbildningar för att stärka patientsäkerheten liksom för
            att bättre anpassa dem till internationella utbildningsförhållanden
            i syfte att möjliggöra en ökad rörlighet över nationsgränserna.
          </note>
          <note>
            Mot denna bakgrund krävs ett nytt sammanhållet utbildningssystem
            för läkarna. Det betänkande som vi i dag har att debattera utgör
            ett viktigt steg mot att förverkliga just detta.
          </note>
          <note>
            Betänkandet innehåller förslag som möjliggör en ny sexårig läkarutbildning
            som direkt kan leda till läkarlegitimation utan krav på allmäntjänstgöring.
            Detta krav tas alltså bort. Men regeringen, liksom vi i riksdagens
            socialutskott, anser att det behövs en strukturerad introduktion
            till hälso- och sjukvården som en del av läkarnas specialisttjänstgöring.
            Därför säger vi nu i politiskt bred enighet ja till att införa
            en obligatorisk bastjänstgöring som inledning av läkarnas specialisttjänstgöring.
            Kravet på bastjänstgöring ska gälla lika för alla läkare oavsett
            i vilket land den enskilde har tagit sin läkarexamen.
          </note>
          <note>
            Fru talman! Vi är som sagt eniga i utskottet om att inrätta bastjänstgöring
            liksom till att ta bort kravet på AT för att få legitimation.
            Denna enighet är bra, precis som Dag Larsson sa. När vi nu gör
            betydande och strategiska förändringar av vårt utbildningssystem
            är det viktigt att vi är överens om huvuddragen så att de förändringar
            som vi sjösätter blir långsiktiga. När det gäller detaljerna kring
            vad bastjänstgöringen ska innehålla och hur den ska utformas finns
            det dock lite olika uppfattningar.
          </note>
          <note>
            Betänkandet innehåller bland annat motionsyrkanden om längre
            tjänstgöringstid inom primärvården och om obligatorisk tjänstgöring
            inom psykiatrin. Det finns också remissinstanser som just framfört
            att tjänstgöring på psykiatrisk klinik borde vara obligatoriskt.
            Det antar jag också är förklaringen till det motionsyrkande som
            finns i frågan här i dag.
          </note>
          <note>
            Idén med bastjänstgöringen, fru talman, är dock inte att i detalj
            reglera hur tjänstgöringen ska se ut, utan i stället att den ska
            styras utifrån kunskapsmål. Jag och Moderaterna tycker att det
            är en klok väg att gå. Det är bra att vi politiskt fattar beslut
            om de övergripande kraven och målsättningarna för bastjänstgöringen,
            men vi ska inte i detalj reglera hur. Vad jag dock vill framhålla
            är vikten av att följa konsekvenserna av de förändringar som vi
            nu gör genom avskaffandet av AT och införandet av bastjänstgöring,
            särskilt utifrån hur förändringarna kan tänkas påverka möjligheten
            att rekrytera läkare till olika specialiteter och vårdformer.
          </note>
          <note>
            Avslutningsvis, fru talman, vill också jag tacka Liberalerna
            som lagt fram ett klokt förslag som hela utskottet har ställt
            sig bakom, nämligen om att säkerställa att utbildningssamarbetet
            med Åland kan fortsätta och att det blir möjligt för läkare att
            genomföra bastjänstgöring på Åland likväl som i Sverige. Vi ska
            självfallet inte slå undan benen på det välfungerade samarbete
            som Sverige och Åland har i dag. Tvärtom ska vi skapa förutsättningar
            för ökat samarbete och rörlighet. Det ligger helt i linje med
            ett av de syften som jag och Moderaterna ser med reformeringen
            av den svenska läkarutbildningen, nämligen att skapa ett svenskt
            utbildningssystem som är mer kompatibelt med andra länders i syfte
            att skapa förutsättningar för ökad rörlighet. Som moderat är jag
            fast övertygad om att rörlighet leder till kunskaps- och idéutbyten,
            vilket bidrar till en positiv utveck ­ ling av den svenska hälso-
            och sjukvården.
          </note>
          <note>
            (Applåder)
          </note>
          <note type="speaker">
            Anf. 6 BARBRO WESTERHOLM (L):
          </note>
          <note>
            Fru talman! Det är välkommet att läkarutbildningen nu förändras
            på det här sättet. Vi kommer i annat sammanhang att diskutera
            grundutbildningen som leder till legitimation, men nu diskuterar
            vi bastjänstgöringen som underlättar för blivande läkare som kommer
            från andra länder, bland annat inom EU, att gå in i bastjänstgöringen.
            Jag tycker att uppläggningen av den är väl avvägd, inte för detaljerad.
            Socialstyrelsen kommer ju att ge ytterligare riktlinjer.
          </note>
          <note>
            När jag tittar på vad listan innehåller är jag särskilt glad
            över att etik understryks tydligt – detta har brustit i undervisningen
            – och att den tar upp olika etiska problem och svåra patientavgöranden
            som läkare ställs inför. Här måste man tränas i hur man ska tänka
            och analysera när sådana problem uppstår.
          </note>
          <note>
            Jag är också väldigt glad över att kommunikation har kommit in
            här. Många av anmälningarna från patienter som kommer in till
            IVO och landstingen om det ena och det andra beror ju på bristande
            kommunikation, att man inte har förklarat nytta och risker med
            olika insatser.
          </note>
          <note>
            Här finns också frågan om läkemedel med. Jag som är klinisk farmakolog
            från början kan inte nog understryka hur viktigt det är att man
            under det här utbildningsskedet lär sig om nytta och risker med
            läkemedelsbehandling. Patienter är olika, och det kanske inte
            alltid är läkemedel som är lösningen på problemet.
          </note>
          <note>
            Sedan är det också det sjukdomsförebyggande arbetet. Ska vi klara
            hälso- och sjukvårdens ekonomi framöver måste hälso- och sjukvården
            bli bättre på att förebygga ohälsa.
          </note>
          <note>
            Jag blev glad över alla applåder för detta med bastjänstgöring
            på Åland. Jag var nämligen där i januari i år och såg på AT-tjänstgöringen
            och den kliniska tjänstgöringen för blivande läkare på Åland och
            var väldigt imponerad av den handledning de fick där. Handledningen
            brister, tyvärr, på många ställen i Sverige. På Åland är inte
            heller språket något problem för dem som är svenskfödda.
          </note>
          <note>
            Jag är glad över att utskottet ställt sig bakom vår motion.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 28 november.)
          </note>
          <note>
            § 3 Framtidens äldreomsorg – en nationell kvalitetsplan
          </note>
          <note>
            Socialutskottets betänkande 2018/19:SoU6
          </note>
          <note>
            Framtidens äldreomsorg – en nationell kvalitetsplan (skr. 2017/18:280)
          </note>
          <note>
            föredrogs.
          </note>
          <note type="speaker">
            Anf. 7 ANN-CHRISTINE FROM UTTERSTEDT (SD):
          </note>
          <note>
            Fru talman! Äldreomsorgen är ett av Sverigedemokraternas fokusområden.
            Där satsar vi ett antal fler miljarder än regeringen, och vi lägger
            fram ett antal förslag för att kommunerna ska kunna erbjuda den
            bästa omsorgen.
          </note>
          <note>
            Vi ska bemöta våra äldre med vördnad och respekt för att de strävat
            och ofta arbetat hårt ett helt liv. Vi ska erbjuda den bästa omsorg
            vi kan där de som behöver samhällets insatser verkligen får de
            insatser som de har rätt till och se till att insatserna är av
            bra kvalitet.
          </note>
          <note>
            Därför föreslår vi en ny rättighetslag, en äldreomsorgslag, och
            har gett regeringen i uppdrag att utreda hur en sådan kan se ut.
            Det ska aldrig finnas någon tvekan, vare sig från den omsorgsbehövande
            eller från dess närmaste, om vad man faktiskt kan förvänta sig
            och kräva av oss alla – alla vi i den här salen och alla ute i
            samhället.
          </note>
          <note>
            Vår gemensamma skattekaka ska fördelas på välfärden, och de största
            bitarna ska givetvis fördelas till dem som bidragit, kanske hela
            sitt liv, till denna gemensamma kaka. Vi tycker att skrivningen
            ”en skälig levnadsnivå” ska ändras till ”goda levnadsvillkor”.
            Givetvis räcker det inte att sätta gränsen vid att äldre bara
            ska ha en skälig levnadsnivå. Det ska alltid vara gött att leva.
            Därför måste ambitionsnivån höjas och skrivningen vara ”goda levnadsvillkor”
            och ingenting annat.
          </note>
          <note>
            För en liten tid sedan hade vi en kammardebatt om biståndsbedömda
            trygghetsboenden, som är en enklare form av insatser för dem som
            exempelvis inte behöver nattbemanning. På särskilda boenden däremot
            tycker Sverigedemokraterna att bindande krav på nattbemanning
            ska finnas. Det räcker inte att som i dag endast ha tillgång till
            nattbemanning. För att känna sig trygg måste man kunna veta att
            hjälpen kommer när man behöver den, även om det är natt. Eftersom
            det är kommunerna själva som ansvarar för nattbemanningen finns
            det skillnader i tillgången mellan kommunerna. Vi menar att det
            inte ska vara någon skillnad på hur bemanningen ser ut beroende
            på var i landet man bor. Vi föreslår därför nationella riktlinjer
            som kommunerna har att förhålla sig till.
          </note>
          <note>
            Undernäringen hos äldre har ökat, och det är något som vi givetvis
            måste ta på största allvar. Det är stora skillnader på hur mat
            tillagas och serveras, såväl mellan äldreboenden och hemtjänst
            som mellan kommunerna.
          </note>
          <note>
            Vi menar att måltiden ska vara lustfylld och att personal och
            äldre ska kunna äta tillsammans om det av olika anledningar behövs.
            I dag är det endast tillåtet med pedagogiska måltider på demensavdelningar,
            men vi menar att pedagogiska måltider även ska omfatta övriga
            avdelningar när så behövs.
          </note>
          <note>
            Att få mat i lådor som värms i mikrovågsugn passar en del äldre
            men långt ifrån alla. Vi menar att de äldre måste få välja själva
            hur de vill få sin mat. Det är ingen homogen grupp vi talar om,
            utan alla är unika. En del äldre mår inte bra och kan inte med
            doften av mat medan andra får en lustfylld måltid av att känna
            doften.
          </note>
          <note>
            Att måltiden också kan vara en social stund mellan personal och
            äldre är viktigt. Som kokerska eller kock vet man att tillagningen
            av maten kan göra måltiden till en mer lustfylld stund för de
            äldre. Dofterna som sprids vid tillagningen triggar igång smaklökarna
            och sätter igång aptiten.
          </note>
          <note>
            På avdelningarna ska det finnas utbildade kockar eller kokerskor
            som tar hand om hela proceduren, alltifrån inköpen av livsmedel
            till tillagning ­ en av dem.
          </note>
          <note>
            Fru talman! När jag under föregående mandatperiod var oppositionsråd
            i Västerås stad blev jag uppringd av en man som bodde på ett äldreboende.
            Han hade arbetat hela livet som kock, och mat var ett lustfyllt
            intresse för honom och givetvis oerhört viktigt. Då kroppen inte
            längre fungerade som den skulle var matintresset det enda han
            hade kvar, men han kunde inte tillaga sin mat själv.
          </note>
          <note>
            Han var så ledsen när han ringde. Maten på hans boende var direkt
            undermålig, och han berättade om den ena skräckupplevelsen till
            måltid efter den andra. Han hade givit upp sitt intresse för livet,
            och nu fanns bara en vilja kvar: Han väntade bara på att få dö.
          </note>
          <note>
            Samtalet gjorde mig så ont, men det uppmärksammade mig också
            på att matupplevelsen kan vara så otroligt viktig för dem som
            själva inte kan laga sin egen mat längre och att en lustfylld
            måltid kan vara en av de allra viktigaste delarna i en gammal
            människas liv.
          </note>
          <note>
            Vi menar att det måste finnas grundläggande krav för matkvaliteten
            för de äldre i hela landet.
          </note>
          <note>
            Äldreomsorgen står inför en rekryteringsutmaning. Befolkningen
            växer, och de äldre blir allt fler. Därför behövs förändringar
            i personalfrågorna för att höja statusen men också för att göra
            det mer attraktivt att arbeta inom äldreomsorgen.
          </note>
          <note>
            Vi föreslår att undersköterskeyrket, precis som sjuksköterskeyrket,
            ska vara ett legitimationsyrke.
          </note>
          <note>
            Dessutom måste delade turer för personal som inte vill ha dem
            tas bort. När jag år 1990 var färdigutbildat vårdbiträde arbetade
            vi var tredje helg. Det ändrades sedan till varannan helg, och
            efter det kom de delade turerna. Då var det tyvärr många med mig
            som valde att sluta och gå till andra yrken eftersom det var för
            svårt att få ihop med familjelivet. Det var inte värt det.
          </note>
          <note>
            Det är inte respektfullt mot personalen att förvänta sig att
            de först ska arbeta på morgontimmarna med alla morgonsysslor,
            sedan åka hem ett par timmar och därefter komma tillbaka och göra
            alla kvällssysslor.
          </note>
          <note>
            Ett av de stora problemen med rekryteringen är den snabbutbildning
            av undersköterskor som regeringen infört. Det faller inte alltid
            väl ut. Personalen missuppfattar varandra, och personal och boende
            missuppfattar varandra, vilket är allvarligt. Till exempel kan
            sjukdomstecken missas.
          </note>
          <note>
            Fru talman! Jag yrkar bifall till vår reservation.
          </note>
          <note type="speaker">
            Anf. 8 KRISTINA NILSSON (S):
          </note>
          <note>
            Fru talman! Vi vet alla att vi står inför stora utmaningar när
            det gäller omsorgen om våra äldre. I den allmänpolitiska debatten
            lyfte jag upp tre perspektiv som jag ser som oerhört angelägna
            att vidareutveckla, nämligen kompetensförsörjning, samverkan mellan
            olika aktörer kring den äldre och anhöriga som behöver mer stöd.
          </note>
          <note>
            Jag är stolt över det arbete som den rödgröna regeringen har
            påbörjat, eftersom det behövs ett långsiktigt förändringsarbete
            för att anpassa äldreomsorgen till framtidens demografiska och
            tekniska utmaningar.
          </note>
          <note>
            I dag tänkte jag dock inte fortsätta berömma regeringen utan
            fokusera på vad vi socialdemokrater vill prioritera om vi får
            fortsätta att planera framtidens äldreomsorg. Förhoppningsvis
            är många av er andra med på det.
          </note>
          <note>
            För det första: jämlikhet. Det finns alltför stora skillnader
            i landet vad gäller hur äldreomsorgen är utformad. Självfallet
            måste det få finnas skillnader och lokal prägel, men för den äldre
            som behöver hjälp måste det finnas en större tydlighet i vad man
            kan förvänta sig från samhällets sida.
          </note>
          <note>
            Vad gäller lagstiftningen har Margareta Winberg, som utreder
            socialtjänstlagen, fått i tilläggsuppdrag att klargöra vad en
            särreglering för äldre skulle kunna få för funktion.
          </note>
          <note>
            Det är inte plånboken som ska avgöra om man får ett gott liv
            som äldre med behov av stöd och hjälp.
          </note>
          <note>
            Ett exempel är boendefrågan , där jag ser att jämlikheten minskar.
            Den som har möjlighet att köpa en bostadsrätt eller hyra en dyr
            nyproducerad lägenhet kan själv lösa sitt behov av trygghet och
            gemenskap medan den som inte har den möjligheten blir kvar i sitt
            hus i ensamhet. I mitt hemlän handlar det ofta om ensamstående
            äldre kvinnor på landsbygden där fastighetsprisernas utveckling
            inte har varit särskilt gynnsam. Den bilden finns på flera håll
            i vårt land.
          </note>
          <note>
            Det är också oacceptabelt att den som inte har så lätt att föra
            sin egen talan får färre insatser än den som själv är kapabel
            eller har starka anhöriga som driver ens ärende. Min uppfattning
            är att det finns en klassklyfta, där de med sämre utbildning,
            lägre kunskapsnivå och sämre ekonomi riskerar att få stå tillbaka
            när belastningen på socialtjänsten ökar.
          </note>
          <note>
            För det andra: jämställdhet. Vi vet att det finns skillnader
            i vilka insatser som beviljas kvinnor och män.
          </note>
          <note>
            Vi vet också att fler kvinnor vårdar sina sjuka och hjälpbehövande
            anhöriga i hemmet. Kvinnor tar också i högre grad ledigt från
            jobbet för att hjälpa sina åldrande föräldrar. Även här blir det
            en klassfråga vem som ha r ekonomisk möjlighet att gå ned i arbetstid
            eller köpa RUT-tjänster för att bistå sin åldrande mamma och pappa.
            Den som inte har den möjligheten får kämpa själv i en stressfylld
            tillvaro.
          </note>
          <note>
            Anhörigas kunskapsnivå vad gäller vilka krav de kan ställa på
            avlastning och annat stöd för att orka varierar också stort. Vi
            behöver tillsammans säkerställa att man får den hjälp och det
            stöd man behöver oavsett vem man är.
          </note>
          <note>
            För det tredje: valfrihet. Bara för att man blir äldre minskar
            inte behovet av att själv bestämma över sitt liv. De äldre måste
            få ett större inflytande över vilka insatser de vill ha, hur de
            ska utföras och när det ska ske.
          </note>
          <note>
            Det är nödvändigt med en större flexibilitet för att anpassa
            sig till den äldres önskemål. Det kan handla om allt från vilka
            aktiviteter man önskar eller inte önskar delta i och vilken mat
            man vill äta och hur den ska serveras till hur man vill ha hjälp
            med den mest personliga omvårdnaden.
          </note>
          <note>
            Att valfriheten ökat utifrån att det finns en mängd olika företag
            och andra aktörer på marknaden anser jag vara en felaktig beskrivning.
            För den äldres del handlar det knappast om att det står kommunens
            namn eller Carema på namnbrickan. Det är insatsen, innehållet
            och utförandet som är det viktiga.
          </note>
          <note>
            Till sist, fru talman, vill jag säga några ord om forskning och
            utveck ­ ling. Det pågår många bra projekt runt om i landet för
            att stärka och ut ­ veckla äldreomsorgen. En del är lyckosamma,
            andra inte. En del väljer man att behålla, och andra avslutas
            efter projekttiden.
          </note>
          <note>
            Det är dock slående hur lite som utvärderas ur ett vetenskapligt
            perspektiv. Trots att omvårdnadsforskningen gått framåt mycket
            under det senaste decenniet anser jag att det behövs mycket mer
            forskning för att visa på vad som är det mest effektiva omhändertagandet
            av våra äldre, vilka metoder som ger bäst effekt och vilka metoder
            som bör förkastas.
          </note>
          <note>
            Sammanfattningsvis, fru talman, vill vi socialdemokrater bygga
            vidare på det goda som redan finns i hög utsträckning i vår äldreomsorg
            i dag, men med mer jämlikhet, mer jämställdhet, likvärdig valfrihet
            och mer forskning. Så skapar vi en trygg, modern omsorg för framtiden,
            för alla.
          </note>
          <note>
            Jag yrkar bifall till utskottets förslag och avslag på reservationen.
          </note>
          <note>
            (Applåder)
          </note>
          <note type="speaker">
            Anf. 9 ULRIKA HEINDORFF (M):
          </note>
          <note>
            Fru talman! Att den svenska hälso- och sjukvården och omsorgen
            står inför stora utmaningar de närmaste åren till följd av den
            demografiska och tekniska utvecklingen är vi alla här inne väl
            medvetna om.
          </note>
          <note>
            Jag tycker i grunden att skrivelsen Framtidens äldreomsorg –
            en na ­ tionell kvalitetsplan , som betänkandet behandlar, är
            bra. Den går igenom hur viktigt det är att möta ofrivillig ensamhet,
            utmaningen med allt fler multisjuka som bor hemma, avancerad sjukvård
            i hemmet, att fler drabbas av demens, behovet av samordning, digitalisering,
            tillitsbaserad styrning, hur viktigt det är med personal och kompetensförsörjning,
            anhörigstöd, hur vi stärker kvaliteten, kunskapsstyrning och forskning,
            vikten av den goda måltiden och hur fallprevention behöver öka.
            Detta är några av de saker som behandlas i betänkandet och skrivelsen.
          </note>
          <note>
            Fru talman! Det är först när vi kommer till s. 40 som det som
            jag letade efter redan i inledningen nämns och utvecklas. På s.
            40 kan vi läsa om de nationella målen för äldrepolitiken. Dessa
            fastslogs redan för 20 år sedan i propositionen om en nationell
            plan för äldrepolitiken.
          </note>
          <note>
            Det första målet är att man ska kunna leva ett aktivt liv och
            ha inflytande i samhället och över sin vardag. Det andra målet
            är att man ska kunna åldras i trygghet och ha ett bibehållet oberoende.
            Det tredje målet är att äldre ska bemötas med respekt. Det fjärde
            handlar om god tillgång till hälso- och sjukvård.
          </note>
          <note>
            Jag tänker beröra den första och den andra punkten, för de är
            nära sammankopplade – alltså att ha ett aktivt liv och ett bibehållet
            oberoende. Arbetar vi så i dag inom hälso- och sjukvården och
            omsorgen? Ja, till viss del, men här finns verklig utvecklingspotential.
          </note>
          <note>
            Låt mig ta er vidare till vårt grannland Danmark, några mil söderut.
            Jag bor i Helsingborg, och över till Helsingör är det bara 3 ½
            kilometer, om man tar den närmaste vägen över sundet. Det är faktiskt
            så nära att man kan simma över, vilket också sker i några tävlingar
            för de mer vågade. Men synen på äldreomsorg skiljer sig ganska
            mycket åt mellan de två grannländerna Sverige och Danmark.
          </note>
          <note>
            Kortfattat kan man säga att Danmark ägnar sig åt det som kan
            kallas vardagsrehabilitering. Jag hoppas att ni alla är väl bekanta
            med begreppet. Vad är då det? Jo, det är att man har ett rehabiliteringsfokus
            och gör medborgarna självständiga. Man förbättrar funktionsförmågan
            och gör äldre mer självständiga i det vardagliga livet. I Danmark
            har man gjort resan att gå från det kompenserande till det rehabiliterande.
          </note>
          <note>
            För mig är det enkelt att relatera till vilken skillnad det kunde
            göra om vi hade infört detta tankesätt också i Sverige. Jag tänker
            på min 92-åriga mormor, som heter Ebba. Hon får vara ett kort
            exempel. Vid 91 års ålder hade hon inga insatser i hemmet, vare
            sig omsorg eller hälso- och sjukvård. Men efter två fallskador
            behövde hon omfattande insatser. Då började en ny fas i hennes
            liv, och minst fem sex gånger dagligen fick hon hjälp med de mest
            grundläggande behoven.
          </note>
          <note>
            Sjukgymnastik och rehabilitering var helt avskilt från de dagliga
            insatserna. Hon fick ett par övningar, och i ärlighetens namn
            gjordes de kanske mest när fysioterapeuten eller arbetsterapeuten
            var på plats. Vården och omsorgen var hon nöjd med – hon fick
            verkligen fantastisk hjälp och kallade hemtjänstpersonalen för
            sina änglar.
          </note>
          <note>
            Den tiden satte igång många funderingar hos mig. Hon fick hjälp
            med att kliva upp ur sängen. Hon fick hjälp med att klä på sig.
            Hon fick hjälp med att tvätta och hänga upp tvätt. Och hon fick
            hjälp med att handla. Tänk om man i stället hade hjälpt henne
            att återigen lära sig att gå upp själv ur sängen, klä på sig sina
            kläder, hänga upp tvätten och handla. Det mesta av detta gör hon
            faktiskt i dag ett år senare, för hon är av det mer envisa virket.
            Men med rätt, stödjande insatser hade denna rehabilitering kunnat
            gå mycket snabbare.
          </note>
          <note>
            Fru talman! Vi behöver öka kunskapsläget och forskningen vad
            gäller vardagsrehabilitering. Vi behöver ändra synsätt från att
            kompensera till att rehabilitera. Den resan hoppas jag att vi
            här inne i kammaren och i social ­ utskottet gemensamt kan göra
            tillsammans med våra kommuner och landsting.
          </note>
          <note>
            Fru talman! Jag yrkar bifall till utskottets förslag.
          </note>
          <note>
            (Applåder)
          </note>
          <note type="speaker">
            Anf. 10 KARIN RÅGSJÖ (V):
          </note>
          <note>
            Fru talman! Att bli äldre kommer vi alla att få vara med om,
            om vi har lyckan att leva länge. En del äldre myser vid Medelhavet
            medan andra letar burkar i det Sverige där fattigpensionärer är
            ett signum för en tafflig pen ­ sionsuppgörelse. Klass och ålder
            avspeglar sig i ekonomi men även i åldrandet som sådant. Äldre
            är heller ingen enhetlig grupp utan individer – det får vi aldrig
            glömma.
          </note>
          <note>
            De besparingar och nedskärningar som tidigare har gjorts och
            som görs inom äldreomsorgen har försämrat kvaliteten. Personalen
            hinner inte ge den hjälp och omsorg som behövs. I värsta fall
            har detta inneburit att äldres säkerhet och trygghet inte har
            tillgodosetts.
          </note>
          <note>
            Vänsterpartiet vill ha en jämlik och jämställd äldreomsorg med
            hög kvalitet, där de äldre har ett reellt inflytande över insatserna
            och sin vardag och där personalen har bra arbetsvillkor. För personalen
            är nyckeln. Det är ett kvinnodominerat yrke. Uppgradera villkoren
            för både de äldre och personalen! Det hänger nämligen ihop.
          </note>
          <note>
            Fru talman! Vänsterpartiet har länge haft som krav att bemanningen
            inom äldreomsorgen ska bli bättre och kom under hösten 2014 överens
            med den förra regeringen om en satsning på 2 miljarder kronor
            på helårsbasis under hela den mandatperioden för just detta. En
            stärkt bemanning leder till bättre äldreomsorg genom att skapa
            utrymme för personalen att tillbringa mer tid med de äldre men
            också större möjlighet att gemensamt utveckla verksamheten.
          </note>
          <note>
            I februari 2017 publicerade forskare vid institutionen för socialt
            arbete på Stockholms universitet en ny rapport om hur äldreomsorgens
            arbetsvillkor har förändrats mellan 2005 och 2015. Studien bygger
            på enkätsvar från ca 1 200 undersköterskor och vårdbiträden i
            den svenska äldreomsorgen och från ca 4 400 i motsvarande yrkespositioner
            inom äldreomsorgen i Danmark, Finland och Norge.
          </note>
          <note>
            Rapporten visar på flera stora förändringar inom den svenska
            äldreomsorgen. Antalet hjälptagare som en hemtjänstanställd möter
            under en arbetsdag har ökat påtagligt samtidigt som personalens
            handlingsutrymme och möjlighet att få stöd i arbetet av kollegor
            och chefer har minskat. Personalen på äldreboenden upplever sitt
            arbete som betydligt mer psykiskt och fysiskt tungt och även mycket
            mer tidspressat år 2015 än 2005. Detta är uppenbart i undersökningen,
            och jag tycker att ni alla ska läsa den.
          </note>
          <note>
            Man ska komma ihåg att det var den före detta Alliansen som styrde
            mellan 2006 och 2014, då förändringarna inträffade. Så får vi
            inte fler att arbeta inom äldreomsorgen. Det måste vara bra arbetsvillkor
            – detta är viktigt och stärker också de äldres möjligheter att
            få en bra äldreomsorg.
          </note>
          <note>
            Att skära i välfärden genom skattesänkningar gynnar inte de äldre.
            Detta är en fråga om jämställdhet och jämlikhet. Det är på tiden
            att uppgradera de många kvinnor, men även män förstås, som arbetar
            inom äldreomsorgen.
          </note>
          <note>
            De flesta äldre vill bo kvar hemma så länge som möjligt. Men
            när ångesten kommer och när besöken på akuten blir fler och fler
            vill de flytta. De boenden där det tidigare fanns halvskröpliga
            äldre har nu i sämsta fall blivit direkt palliativa boenden. Äldre
            får kriga om sina platser på boenden; det är uppenbart. Det gäller
            oavsett vem som styr kommunen och om den är blå eller röd. Det
            är viktigt att säga i detta sammanhang.
          </note>
          <note>
            Socialstyrelsen skriver i sin rapport Vård och omsorg om äldre
            , som kom 2015, att möjligheterna för äldre att bo i särskilt
            boende har begränsats under de senaste fem år en. Det kan man
            fundera på. Den förra reger ­ ingen, där vi hade ett visst budgetinflytande
            från vänster, mötte detta med investeringar. Det måste byggas
            fler äldreboenden – det är uppenbart – om detta inte ska bli en
            klassfråga som vi nu kan se.
          </note>
          <note>
            Kartläggningar visar att det har blivit allt svårare att beviljas
            boende på äldreboenden, och ett 80-tal kommuner uppger att de
            har en sådan brist på boenden att det inte finns en chans att
            äldre i deras kommuner ska få boenden om de inte är exempelvis
            dementa. Vänsterpartiet menar att det inte är rimligt att de äldre
            inte erbjuds plats på äldreboenden när de uttryckligen vill flytta
            dit.
          </note>
          <note>
            Att bli äldre är också en fråga om jämlikhet – samtliga äldres
            rätt till en värdig ålderdom. Från höger klagas det mycket på
            den offentligt drivna välfärden. Den svartmålas ganska rejält,
            vill jag påstå. Jag tycker att det arbetas ganska tydligt med
            att underminera trovärdigheten för den offentliga vården och äldreomsorgen.
          </note>
          <note>
            Vänsterpartiet och jag personligen är extremt oroliga för den
            vinstjakt som är kvar i välfärden. Jag tänker på en av dem som
            står bakom konceptet om vinster i välfärden, Kreabs grundare och
            högerns hängivna vän Peje Emilsson. Han kommer att satsa på att
            bygga exklusiva äldreboenden med guldkant för de förmögna äldre.
            Konceptet kallas Silver Life. Det är all inclusive för vissa som
            betalar tjänster. Grunden är dock kommunens äldrepeng. Det är
            våra skattepengar, inte sant?
          </note>
          <note>
            Så ser de omtalade visionerna och innovationerna från välfärdsbolagen
            ut – bättre för dem som har det bäst. Detta vill Vänstern se mindre
            av inom äldrepolitiken. Jag yrkar självklart bifall till utskottets
            förslag och den plan som finns.
          </note>
          <note type="speaker">
            Anf. 11 MICHAEL ANEFUR (KD):
          </note>
          <note>
            Fru talman! Att bygga ett samhälle där alla kan åldras i trygghet
            och värdighet är ett angeläget mål för Kristdemokraterna. Ett
            välfärdssamhälle kan i hög grad bedömas utifrån kriterier som
            respekt, tillvaratagande av och omsorg om just den äldre generationen.
            Äldre ska kunna leva ett aktivt liv och ha kvar ett inflytande
            i samhället, framför allt över sin egen vardag, kunna åldras i
            trygghet med bibehållet oberoende, bemötas med respekt och ha
            tillgång till god vård och omsorg. Var och en ska ses som en person
            med ett eget unikt värde med skilda intressen och skilda bakgrunder.
            God vård, ett behovsanpassat boende och självbestämmande över
            sin vardag är en självklarhet under hela livet.
          </note>
          <note>
            I regeringens skrivelse om framtidens äldreomsorg finns det många
            bra saker och mycket som vi kommer att vara helt överens om i
            denna kammare och i en större krets än så. Samtidigt saknas vissa
            saker, och jag ska tala om dem och lägga till lite grann.
          </note>
          <note>
            Rätten att bestämma över sin vardag måste gälla hela livet. Det
            finns, tacksamt nog, ingen åldersgräns för när självbestämmandet
            tar slut. Vi behöver värna äldres rätt till självbestämmande,
            och vi vill införa ett krav på kommunerna i lag om att de ska
            tillhandahålla frihet att välja inom äldreomsorgen. Varje person
            har egna kunskaper och erfarenheter som det är värt att ta vara
            på och ta hänsyn till. Det egna valet, inflytande över de insatser
            som ges, ett värdigt bemötande, ett socialt välbefinnande, ett
            tryggt boende och närhet till läkarkontakter ska tillgodoses inom
            äldreomsorgen. För att säkerställa detta vill vi kristdemokrater
            att varje kommun ska ha en värdighetsgaranti.
          </note>
          <note>
            Kristdemokraterna vill också införa en äldreboendegaranti som
            innebär att den som har fyllt 85 år ska ha lagstadgad rätt att
            få flytta till ett anpassat boende, till exempel ett särskilt
            boende eller ett trygghetsboende, när personen själv bedömer att
            behovet finns och utan biståndsbedömning. Möjligheter att bygga
            mer flexibelt med såväl särskilt boende som trygghetsboende inom
            samma fastighet bör utvecklas, då detta möjliggör kvarboende och
            – detta är viktigt – bibehållna sociala kontakter, även när förmågan
            avtar.
          </note>
          <note>
            Men en äldreboendegaranti utan äldreboende är inte värd någonting.
            För att klara löftet om en äldreboendegaranti behövs fler och
            olika typer av äldreboenden. Stimuleringsmedel för att det i kommunerna
            ska byggas äldreboenden måste därför kvarstå och utökas, och ambitionerna
            i kommunerna måste höjas.
          </note>
          <note>
            Fru talman! För många av de äldre som lever ensamma utgör hemtjänstpersonal
            deras enda sociala kontakter eller i varje fall en stor del av
            deras sociala kontakter. Kontinuitet och tillräckligt med tid
            för att bygga goda relationer med hemtjänstpersonal ger möjlighet
            att bygga upp förtroende och tillit, vilket bidrar till trygghet
            för den äldre. Det är en trygghet som främjar god livskvalitet
            och livsglädje samt förebygger psykisk ohälsa.
          </note>
          <note>
            I dag brister dessvärre personalkontinuiteten inom hemtjänsten
            i flera kommuner. Enligt 2016 års siffror får varje hemtjänsttagare
            över 65 år besök av 15 olika personer under en 14-dagarsperiod.
            Detta är snittet. Det finns de som är bättre, men tyvärr finns
            det också många som är betydligt sämre. Där måste vi se på de
            goda exemplen för att se vad det är som gör att vissa lyckas bättre
            än andra.
          </note>
          <note>
            Fru talman! Vi behöver alla äta. För väldigt många av oss är
            måltiden en höjdpunkt på dagen, i veckan och i månaden. Därför
            måste vi öka fokus, eftersom måltiden även för många äldre är
            dagens höjdpunkt. Det är då de känner att de får lite guldkant
            i tillvaron och att det händer någonting. Det främjar naturligtvis
            att inte undernäring uppstår . D et främjar tillfrisknan ­ de
            , och man blir glad av bra mat. Men inte minst är detta en oerhört
            viktig del av inte bara de äldres utan allas vår sociala gemenskap.
          </note>
          <note>
            Kristdemokraterna föreslår också ett statligt stöd för att upprätta
            tre geriatriska centrum i Sverige som ska vara grunden för den
            fortsatta forskningen om äldres villkor och hur vi ska kunna göra
            det ännu bättre att bli gammal i vårt fantastiska Sverige.
          </note>
          <note>
            Fru talman! Detta var några av de saker som Kristdemokraterna
            ser som avgörande för att de äldre ska kunna leva ett gott och
            aktivt liv utifrån sina egna förutsättningar i framtiden.
          </note>
          <note>
            (Applåder)
          </note>
          <note type="speaker">
            Anf. 12 BARBRO WESTERHOLM (L):
          </note>
          <note>
            Fru talman! Vi diskuterar i dag redogörelsen från regeringen
            om framtidens äldreomsorg. Det är ett mycket stort och brett område.
            Vi i Liberalerna har inte motionerat om detta utan återkommer
            med vår syn på hela området i motioner under den allmänna motionstiden.
          </note>
          <note>
            Jag tänkte lyfta fram tre saker här som ligger bakom de ohälsoproblem
            som många årsrika människor drabbas av. Det är ålderismen, det
            är känslan av att inte vara behövd och det är ensamheten, som
            har uppmärksammats mer på senare tid.
          </note>
          <note>
            Jag börjar med ålderismen, alltså den fördomsfulla synen på årsrika
            personer som är en av de sju diskrimineringsgrunderna. Vär ldshälsoorga
            ­ nisati onen säger att ålderismen är den svåraste av diskrimineringsgrunder
            ­ na att komma till rätta med, och det trots att alla riskerar
            att möta den. Alla blir ju årsrikare och årsrikare. Andra diskrimineringsgrunder
            som funk ­ tionshinder, sexuell läggning och sådant drabbar inte
            alla, men ålderismen drabbar alla, och den ger sig till känna
            inom alla sektorer, inte minst inom hälso- och sjukvården. Jag
            har tagit upp tidigare i riksdagen de åldersgrän ­ ser vi har
            för förskrivning och för insatser för funktionshindrade personer
            och inte minst det som också har tagits upp här i dag, nämligen
            bristen på rehabilitering och intresse för att återställa hälsa
            hos människor som har kommit upp i åren och råkat ut för stroke
            eller olycksfall av olika slag.
          </note>
          <note>
            WHO, Världshälsoorganisationen, har nu en fyraårig kampanj ute
            i världen mot ålderismen. Den började 2016 och ska ta sitt slut
            2020. I Sverige har vi inte sett något av den kampanjen. Jag har
            inte haft möjlighet att fråga regeringen om hur man har sett på
            den.
          </note>
          <note>
            I EU kampanjas det just nu mot ålderismen, från äldredagen den
            1 oktober fram till den 10 december då 70-årsdagen för deklarationen
            om mänskliga rättigheter firas. Varje vecka tar man upp en del
            av ålderismen när den är kopplad till annan diskrimineringsgrund
            som funktionshinder och så vidare. Där har man uppmärksammat att
            Sverige har en gräns för vilka insatser man gör för människor
            med funktionshinder som har passerat 65-årsdagen.
          </note>
          <note>
            Nästa område som jag vill ta upp är det här med att känna sig
            behövd. Världshälsoorganisationen har lyft fram den risk för ohälsa
            som man löper om man pensioneras mot sin vilja eller stängs ute
            från andra insatser som man vill göra i samhället på grund av
            att man har levt för många år. Någon sa efter att ha gått i pension:
            Jag har gått från att vara någon till att vara ingen.
          </note>
          <note>
            Det finns hjälp att få. Till pensionärsorganisationerna, Amnesty
            och rader av ideella organisationer kan man söka sig och också
            känna sig behövd.
          </note>
          <note>
            Det tredje området är ensamheten. Kristdemokraterna har också
            lyft fram den, och den är ett problem som är obeaktat och som
            det inte pratas om. Läkaren Peter Strang har lyft fram risken
            för ohälsa som hjärtinfarkt, depression och så vidare för den
            som har drabbats av just ensamhet. Vi politiker kan ju inte trolla
            fram sociala nätverk, men vi kan underlätta för människor att
            komma till mötesplatser. Vi kan underlätta för ideella organisationer
            att ha sammankomster till ett rimligt pris. Vi kan underlätta
            kommunikationerna så att man kan ta sig från A till B, och vi
            kan underlätta genom att bygga trygghetsboenden så att man kan
            flytta till en plats där man kan ha gemenskap med andra människor,
            äta tillsammans och utöva olika aktiviteter.
          </note>
          <note>
            Det här är tre områden som jag tycker är oerhört viktiga att
            lyfta fram – naturligtvis vid sidan av näringsriktig mat, trivsamma
            måltider, fysisk träning, att inte röka och att visa respekt för
            alkohol och så vidare. Men de här tre områdena som jag har nämnt
            i dag är alldeles för lite beaktade.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 28 november.)
          </note>
          <note>
            § 4 Bordläggning
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2018/19:18 Inrättande av försvarsgrensstaber
          </note>
          <note>
            EU-dokument
          </note>
          <note>
            Förbindelserna mellan Europaparlamente t och EU:s nationella
            parlament, Årsrapport 2017
          </note>
          <note>
            COM(2018) 490 Rapport från kommissionen årsrapport 2017 om tillämpningen
            av subsidiaritets- och proportionalitetsprinciperna
          </note>
          <note>
            COM(2018) 491 Rapport från kommissionen Årsrapport 2017 om förbindelserna
            mellan Europeiska kommissionen och de nationella parlamenten
          </note>
          <note>
            COM(2018) 703 Meddelande från kommissionen till Europaparlamentet,
            Europeiska rådet, rådet, Europeiska ekonomiska och sociala kommittén
            samt Regionkommittén En starkare roll för subsidiaritets- och
            proportionalitetsprinciperna i EU:s beslutsfattande
          </note>
          <note>
            § 5 Kammaren åtskildes kl. 13.05.
          </note>
          <note>
            Sammanträdet leddes av förste vice talmannen.
          </note>
          <note>
            Vid protokollet
          </note>
          <note>
            ANNALENA HANELL
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Redovisning av fördelning av medel från Allmänna arvsfonden
            under budgetåret 2017
          </note>
          <note>
            Socialutskottets betänkande 2018/19:SoU2
          </note>
          <note>
            (Beslut skulle fattas den 28 november.)
          </note>
          <note>
            § 2 Bastjänstgöring för läkare
          </note>
          <note>
            Socialutskottets betänkande 2018/19:SoU5
          </note>
          <note>
            Anf. 1 CLARA ARANDA (SD)
          </note>
          <note>
            Anf. 2 KARIN RÅGSJÖ (V)
          </note>
          <note>
            Anf. 3 ACKO ANKARBERG JOHANSSON (KD)
          </note>
          <note>
            Anf. 4 DAG LARSSON (S)
          </note>
          <note>
            Anf. 5 JOHAN HULTBERG (M)
          </note>
          <note>
            Anf. 6 BARBRO WESTERHOLM (L)
          </note>
          <note>
            (Beslut skulle fattas den 28 november.)
          </note>
          <note>
            § 3 Framtidens äldreomsorg – en nationell kvalitetsplan
          </note>
          <note>
            Socialutskottets betänkande 2018/19:SoU6
          </note>
          <note>
            Anf. 7 ANN-CHRISTINE FROM UTTERSTEDT (SD)
          </note>
          <note>
            Anf. 8 KRISTINA NILSSON (S)
          </note>
          <note>
            Anf. 9 ULRIKA HEINDORFF (M)
          </note>
          <note>
            Anf. 10 KARIN RÅGSJÖ (V)
          </note>
          <note>
            Anf. 11 MICHAEL ANEFUR (KD)
          </note>
          <note>
            Anf. 12 BARBRO WESTERHOLM (L)
          </note>
          <note>
            (Beslut skulle fattas den 28 november.)
          </note>
          <note>
            § 4 Bordläggning
          </note>
          <note>
            § 5 Kammaren åtskildes kl. 13.05.
          </note>
          <note>
            Tryck: Elanders Sverige AB, Vällingby 2018
          </note>
        </div>
      </body>
    </text>
  </TEI>
</teiCorpus>
