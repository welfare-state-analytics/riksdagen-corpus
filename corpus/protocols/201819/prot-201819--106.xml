<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--106</head>
          <docDate when="2019-06-17 00:00:00">2019-06-17 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 27 maj justerades.
          </note>
          <note>
            § 2 Fastställande av dag för riksmötets start 2019/20
          </note>
          <note>
            Kammaren biföll riksdagsstyrelsens förslag att riksmötet 2019/20
            skulle inledas tisdagen den 1 0 september .
          </note>
          <note>
            § 3 Avsägelser
          </note>
          <note>
            Förste vice talmannen meddelade
          </note>
          <note>
            att Pål Jonson (M) avsagt sig u ppdraget som ledamot i försvarsutskottet,
          </note>
          <note>
            att Jessica Polfjärd (M) avsagt sig u ppdraget som ledamot i
            EU-nämnden,
          </note>
          <note>
            att Jörgen Berglund (M) avsagt sig u ppdragen som suppleant i
            konstitutionsutskottet och i skatteutskottet,
          </note>
          <note>
            att Carl-Oskar Bohlin (M) avsagt sig u ppdragen som suppleant
            i konstitutionsutskottet och i näringsutskottet,
          </note>
          <note>
            att Ann-Britt Åsebol (M) avsagt sig u ppdraget som suppleant
            i konstitutionsutskottet,
          </note>
          <note>
            att Jörgen Warborn (M) avsagt sig u ppdragen som suppleant i
            finansutskottet, i näringsutskottet och i EU-nämnden,
          </note>
          <note>
            att Sten Bergheden (M) avsagt sig u ppdraget som suppleant i
            finansutskottet,
          </note>
          <note>
            att David Josefsson (M) avsagt sig u ppdraget som suppleant i
            finansutskottet,
          </note>
          <note>
            att Cecilie Tenfjord Toftby (M) avsagt sig u ppdraget som suppleant
            i finansutskottet,
          </note>
          <note>
            att Viktor Wärnick (M) avsagt sig u ppdraget som suppleant i
            skatteutskottet,
          </note>
          <note>
            att Alexandra Anstrell (M) avsagt sig u ppdraget som suppleant
            i justitieutskottet,
          </note>
          <note>
            att Josefin Malmqvist (M) avsagt sig u ppdraget som suppleant
            i justitie ­ utskottet,
          </note>
          <note>
            att Noria Manouchi (M) avsagt sig u ppdraget som suppleant i
            justitie ­ utskottet,
          </note>
          <note>
            att Ulrika Heindorff (M) avsagt sig u ppdraget som suppleant
            i civilutskottet,
          </note>
          <note>
            att Marie-Louise Hänel Sandström (M) avsagt sig u ppdraget som
            suppleant i civilutskottet,
          </note>
          <note>
            att Ann-Sofie Alm (M) avsagt sig u ppdragen som suppleant i utrikesutskottet
            och i EU-nämnden,
          </note>
          <note>
            att Annicka Engblom (M) avsagt sig u ppdraget som suppleant i
            försvarsutskottet,
          </note>
          <note>
            att Anders Hansson (M) avsagt sig u ppdraget som suppleant i
            försvarsutskottet,
          </note>
          <note>
            att Lotta Olsson (M) avsagt sig u ppdraget som suppleant i försvarsutskottet,
          </note>
          <note>
            att Marléne Lund Kopparklint (M) avsagt sig u ppdraget som suppleant
            i socialförsäkringsutskottet,
          </note>
          <note>
            att Kristina Axén Olin (M) avsagt sig u ppdraget som suppleant
            i social ­ utskottet,
          </note>
          <note>
            att Åsa Coenraads (M) avsagt sig u ppdraget som suppleant i socialutskottet,
          </note>
          <note>
            att Helena Bouveng (M) avsagt sig u ppdraget som suppleant i
            kulturutskottet,
          </note>
          <note>
            att Louise Meijer (M) avsagt sig u ppdraget som suppleant i kulturutskottet,
          </note>
          <note>
            att Saila Quicklund (M) avsagt sig u ppdragen som suppleant i
            utbildningsutskottet och i näringsutskottet,
          </note>
          <note>
            att Hans Rothenberg (M) avsagt sig u ppdraget som suppleant i
            utbildningsutskottet,
          </note>
          <note>
            att John Weinerhall (M) avsagt sig u ppdraget som suppleant i
            trafikutskottet,
          </note>
          <note>
            att Sofia Westergren (M) avsagt sig u ppdraget som suppleant
            i trafikutskottet,
          </note>
          <note>
            att Boriana Åberg (M) avsagt sig u ppdraget som suppleant i trafikutskottet,
          </note>
          <note>
            att Lars Püss (M) avsagt sig u ppdraget som suppleant i miljö-
            och jordbruksutskottet,
          </note>
          <note>
            att Lars Beckman (M) avsagt sig u ppdraget som suppleant i arbetsmarknadsutskottet
            och
          </note>
          <note>
            att Jessika Roswall (M) avsagt sig u ppdraget som suppleant i
            EU ‑ nämnden.
          </note>
          <note>
            Kammaren biföll dessa avsägelser.
          </note>
          <note>
            § 4 Anmälan om kompletteringsval
          </note>
          <note>
            Förste vice talmannen meddelade att Moderat ernas riksdagsgrupp
            anmält Jörgen Berglund som ledamot i försvarsutskottet, Jessika
            Roswall som ledamot i EU-nämnden, Ann-Sofie Alm, Lars Beckman
            och Annicka Engblom som suppleanter i konstitutionsutskottet,
            Kjell Jansson, Josefin Malmqvist, Saila Quicklund och Sofia Westergren
            som suppleanter i finansutskottet, Fredrik Schulte som suppleant
            i skatteutskottet och i socialförsäkringsutskottet, David Josefsson
            och Cecilie Tenfjord Toftby som suppleanter i justitieutskottet,
            Louise Meijer som suppleant i civilutskottet, Boriana Åberg som
            suppleant i utrikesutskottet, Pål Jonson, Hans Rothenberg och
            Magdalena Schröder som suppleanter i försvarsutskottet, Erik Ottoson
            som suppleant i socialförsäkringsutskottet, Marie-Louise Hänel
            Sandström som suppleant i socialutskottet och i kulturutskottet,
            Noria Manouchi som suppleant i socialutskottet, Ulrika Heindorff,
            Johan Hultberg och Ann-Britt Åsebol som suppleanter i utbildningsutskottet,
            Ann-Sofie Lifvenhage och Lotta Olsson som suppleanter i trafikutskottet,
            Anders Hansson som suppleant i miljö- och jordbruksutskottet,
            Åsa Coenraads och Marléne Lund Kopparklint som suppleanter i näringsutskottet
            samt Helena Bouveng som suppleant i arbetsmarknadsutskottet.
          </note>
          <note>
            Förste vice talmannen förklarade valda till
          </note>
          <note>
            ledamot i försvarsutskottet
          </note>
          <note>
            Jörgen Berglund (M)
          </note>
          <note>
            ledamot i EU-nämnden
          </note>
          <note>
            Jessika Roswall (M)
          </note>
          <note>
            suppleanter i konstitutionsutskottet
          </note>
          <note>
            Ann-Sofie Alm (M)
          </note>
          <note>
            Lars Beckman (M)
          </note>
          <note>
            Annicka Engblom (M)
          </note>
          <note>
            suppleanter i finansutskottet
          </note>
          <note>
            Kjell Jansson (M)
          </note>
          <note>
            Josefin Malmqvist (M)
          </note>
          <note>
            Saila Quicklund (M)
          </note>
          <note>
            Sofia Westergren (M)
          </note>
          <note>
            suppleant i skatteutskottet
          </note>
          <note>
            Fredrik Schulte (M)
          </note>
          <note>
            suppleanter i justitieutskottet
          </note>
          <note>
            David Josefsson (M)
          </note>
          <note>
            Cecilie Tenfjord Toftby (M)
          </note>
          <note>
            suppleant i civilutskottet
          </note>
          <note>
            Louise Meijer (M)
          </note>
          <note>
            suppleant i utrikesutskottet
          </note>
          <note>
            Boriana Åberg (M)
          </note>
          <note>
            suppleanter i försvarsutskottet
          </note>
          <note>
            Pål Jonson (M)
          </note>
          <note>
            Hans Rothenberg (M)
          </note>
          <note>
            Magdalena Schröder (M)
          </note>
          <note>
            suppleant er i socialförsäkringsutskottet
          </note>
          <note>
            Erik Ottoson (M)
          </note>
          <note>
            Fredrik Schulte (M)
          </note>
          <note>
            suppleanter i socialutskottet
          </note>
          <note>
            Marie-Louise Hänel Sandström (M)
          </note>
          <note>
            Noria Manouchi (M)
          </note>
          <note>
            suppleant i kulturutskottet
          </note>
          <note>
            Marie-Louise Hänel Sandström (M)
          </note>
          <note>
            suppleanter i utbildningsutskottet
          </note>
          <note>
            Ulrika Heindorff (M)
          </note>
          <note>
            Johan Hultberg (M)
          </note>
          <note>
            Ann-Britt Åsebol (M)
          </note>
          <note>
            suppleanter i trafikutskottet
          </note>
          <note>
            Ann-Sofie Lifvenhage (M)
          </note>
          <note>
            Lotta Olsson (M)
          </note>
          <note>
            suppleant i miljö- och jordbruksutskottet
          </note>
          <note>
            Anders Hansson (M)
          </note>
          <note>
            suppleanter i näringsutskottet
          </note>
          <note>
            Åsa Coenraads (M)
          </note>
          <note>
            Marléne Lund Kopparklint (M)
          </note>
          <note>
            suppleant i arbetsmarknadsutskottet
          </note>
          <note>
            Helena Bouveng (M)
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motioner
          </note>
          <note>
            2018/19:3116–3118 och 3120 till kulturutskottet
          </note>
          <note>
            2018/19:3115 och 3121 till näringsutskottet
          </note>
          <note>
            § 6 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkanden
          </note>
          <note>
            2018/19:FiU19 Aktivitetsgrad i fondförvaltning
          </note>
          <note>
            2018/19:FiU20 Riktlinjer för den ekonomiska politiken
          </note>
          <note>
            2018/19:FiU21 Vårändringsbudget för 2019
          </note>
          <note>
            2018/19:FiU30 Årsredovisning för staten 2018
          </note>
          <note>
            2018/19:FiU42 Stärkta åtgärder mot penningtvätt
          </note>
          <note>
            2018/19:FiU43 Reglering av mikrosimuleringsmodellen Fasit
          </note>
          <note>
            2018/19:FiU44 Statens roll på betalningsmarknaden
          </note>
          <note>
            Socialförsäkringsutskottets betänkande
          </note>
          <note>
            2018/19:SfU26 Förlängning av lagen om tillfälliga begränsningar
            av möjligheten att få uppehållstillstånd i Sverige
          </note>
          <note>
            Justitieutskottets betänkanden
          </note>
          <note>
            2018/19:JuU27 Datalagring vid brottsbekämpning – anpassningar
            till EU ‑ rätten
          </note>
          <note>
            2018/19:JuU28 Polisens tillgång till underrättelser från Försvarets
            radioanstalt
          </note>
          <note>
            2018/19:JuU29 Vapenfrågor
          </note>
          <note>
            Skatteutskottets betänkande
          </note>
          <note>
            2018/19:SkU25 Förslag till utskottsinitiativ om beskattning av
            uthyrning av vårdpersonal
          </note>
          <note>
            § 7 Granskningsbetänkande
          </note>
          <note>
            Konstitutionsutskottets betänkande 2018/19:KU20
          </note>
          <note>
            Granskningsbetänkande
          </note>
          <note>
            föredrogs.
          </note>
          <note>
            Inledning
          </note>
          <note type="speaker">
            Anf. 1 KARIN ENSTRÖM (M):
          </note>
          <note>
            Fru talman! I mer än 200 år har riksdagens konstitutionsutskott
            granskat att regeringen och statsråden i sin ämbetsutövning har
            följt grundlag ­ arna och andra lagar och regler som styr regeringsarbetet.
          </note>
          <note>
            Konstitutionsutskottets ledamöter är alla folkvalda och tillhör
            olika po ­ litiska partier, men granskningen är formell och handlar
            inte om vad som kan anses vara politiskt önskvärt eller klandervärt.
            Konstitutionsutskottets granskning kan sägas innebära att politiskt
            ansvar utkrävs på konstitutio ­ nell grund, att det konstitutionella
            snarare än det politiska perspektivet ska ligga till grund för
            utskottets granskningsarbete. Det är av central bety ­ delse.
            Det förpliktar men erbjuder samtidigt öppningar till samförstånd
            över partigränser där kanske i vanliga fall samförstånd inte alltid
            råder.
          </note>
          <note>
            Fru talman! Årets granskning bygger på 18 anmälningar, vilket
            får anses vara normalt men ligga i den lägre delen av normalspannet
            när det gäller antalet anmälningar. De senaste 20 åren har antalet
            anmälningar varierat från ungefär 20 till ungefär 40.
          </note>
          <note>
            Vad konstitutionsutskottet kommer fram till mer i detalj kommer
            vi under debatten att återkomma till, men jag kan på ett övergripande
            plan nämna att utskottet påtalar brister i fem ärenden. De statsråd
            som det handlar om är Annika Strandhäll, Margot Wallström, Peter
            Hultqvist, Ylva Johansson och Alice Bah Kuhnke.
          </note>
          <note>
            Under 20 års tid, före år 2015, var det i genomsnitt nio reservationer
            per granskningsbetänkande. Från år 2015 förändrades det. KU började
            då arbeta aktivt för att hålla borta politiska övertoner och i
            stället fokusera just på saklighet och en strikt juridisk konstitutionell
            granskning. Ambitio ­ nen att göra detta ledde till framgång.
            Granskningsbetänkandena under år 2015 till år 2018 hade endast
            enstaka reservationer, vilket får beskrivas som unikt.
          </note>
          <note>
            Förra året, 2018, var det riksdagsval, och därefter tog nya ledamöter
            plats i konstitutionsutskottet. Några var förstås också kvar sedan
            tidigare. Frågan, funderingar och farhågor väcktes när det gällde
            om konstitutionsutskottet därmed skulle frånfalla sakligheten
            och låta brösttoner och politisering färga arbetet. Men, fru talman,
            så har det inte blivit. Detta är ett helt enigt betänkande, utan
            en enda reservation, och det har vi all anledning att känna både
            stolthet och glädje över.
          </note>
          <note>
            Men det är inte bara enigheten som är glädjande med årets granskning.
            Om utskottet skulle ha enats kring ett undermåligt betänkande
            hade enigheten knappast lyckats sminka över bristerna. Det hade
            inte varit något att känna stolthet eller glädje över. Men så
            är det inte, utan utskottet kan i dag inför kammaren redovisa
            ett gediget och väl genomarbetat betänkande med eniga slutsatser.
            Det är en stor framgång.
          </note>
          <note>
            Jag vill passa på att tacka utskottskansliet för ett mycket väl
            genomfört arbete och även rikta ett varmt tack till övriga ledamöter
            i utskottet för ett gott samarbete. Min förhoppning och önskan
            är att vi även framöver ska låta sakligheten stå i första rummet.
            Jag tror att vi genom årets granskningsarbete har lagt en god
            grund för det fortsatta arbetet.
          </note>
          <note>
            Fru talman! Som jag sa kommer utskottet efter denna inledande
            debatt att gå igenom och debattera granskningsbetänkandets kapitel
            och ärenden mer i detalj. Årets granskningsbetänkande inleds med
            ett kapitel där vissa frågor om regeringens förhållande till riksdagen
            behandlas. Därefter följer ett kapitel om handläggningen av vissa
            regeringsärenden med mera. I därpå följande kapitel behandlas
            vissa frågor om regeringens ansvar för förvaltningen. Betänkandet
            avslutas med ett kapitel där vissa frågor om statsråds tjänsteutövning
            tas upp. Kapitelindelningen följer ärendenas huvudsakliga karaktär.
          </note>
          <note>
            Utan att gå in på detta i detalj tänkte jag ändå, fru talman,
            kommentera två av utskottets granskningsärenden.
          </note>
          <note>
            Jag börjar med det som vi lite kort och snärtigt kallar för G4.
            Det betyder Granskningsärende 4. Utskottet har där granskat Utrikesdepartementets
            hantering av en utvärdering av säkerhetsrådskampanjen. Det handlar
            om en utvärdering som har skrivits av ambassadören Anders Lidén
            angående Sveriges kampanj för en plats i FN:s säkerhetsråd. KU
            riktar här kritik mot utrikesminister Margot Wallström och Utrikesdepartementet.
          </note>
          <note>
            Det har funnits en diskrepans mellan departementets och utvärderarens
            syn på uppdraget, vilket har påverkat synen på handlingsoffentligheten.
            Medan Anders Lidén har uppfattat en handling som upprättad eller
            inkommen har departementet sett den som arbetsmaterial, som inte
            har behövt lämnas ut.
          </note>
          <note>
            Utskottet framhåller i den delen vikten av att UD vid uppdragsförhållanden
            som detta ser till att uppdragets karaktär noggrant gås igenom
            i förväg och att man även regelmässigt gör en noggrann tryckfrihetsrättslig
            analys för att säkerställa att all hantering av handlingar sker
            i överensstämmelse med regelverket om handlingsoffentlighet.
          </note>
          <note>
            KU konstaterar också att UD har lämnat otydliga och delvis missvisan
            ­ de uppgifter till journalister, vilket har resulterat i att
            möjligheten förtogs att begära att få saken prövad av myndigheten
            genom ett beslut av ett statsråd och i sista hand regeringen.
          </note>
          <note>
            Fru talman! Utöver detta finner KU att hanteringen av utrikesutskottets
            begäran om en formell prövning av frågan om utlämnande av handlingarna
            har dragit ut på tiden och att departementet har lämnat ofullständig
            information till utrikesutskottet.
          </note>
          <note>
            Sammantaget finner KU att det är synnerligen bekymmersamt att
            UD:s hantering av handlingar återkommande har gett upphov till
            klagomål som uppmärksammats i olika tillsyns- och granskningssammanhang.
          </note>
          <note>
            Fru talman! Det mest medialt uppmärksammade granskningsärendet
            i år är det som vi kallar för G8, Granskningsärende 8, förflyttningen
            av Försäkringskassans generaldirektör. KU har tidigare understrukit
            att ordningen för att förflytta en myndighetschef från en anställning
            syftar till att säkerställa myndigheternas och deras chefers självständighet.
            Det är mot den bakgrunden av central betydelse att det finns sakliga
            och objektiva skäl för ett beslut om förflyttning av en myndighetschef.
          </note>
          <note>
            Lagen om offentlig anställning, LOA, säger att om en chef för
            en förvaltningsmyndighet som lyder omedelbart under regeringen
            är anställd för bestämd tid får han eller hon förflyttas till
            en annan statlig anställning före utgången av anställningstiden
            om det är påkallat av organisatoriska skäl eller annars är nödvändigt
            av hänsyn till myndighetens bästa. Ett sådant beslut om förflyttning
            får inte verkställas förrän beslutet har prövats slutligt eller
            rätten till talan har förlorats. Beslutet får dock ges omedelbar
            verkan om det finns synnerliga skäl för det.
          </note>
          <note>
            I den nu aktuella granskningen finner utskottet att förflyttningen
            sked ­ de emot den förra generaldirektören Ann-Marie Beglers vilja.
            Företrädar ­ na för regeringen har framfört att det fanns en samsyn
            mellan Ann ‑ Marie Begler och departementet om att hon inte kunde
            fortsätta som generaldi ­ rektör för Försäkringskassan eftersom
            förtroende inte fanns. Utskottet fin ­ ner dock att förflyttningen
            skedde emot Ann-Marie Beglers vilja.
          </note>
          <note>
            När Ann-Marie Begler efterfrågade de synnerliga skälen för förflyttningen
            fick hon inga sådana. Det faller på statsrådet att försäkra sig
            om att förutsättningarna för att flytta en myndighetschef föreligger
            och att dessa också klargörs för myndighetschefen.
          </note>
          <note>
            Fru talman! Ann-Marie Begler och företrädarna för regeringen
            har framfört olika bilder av vad som har förekommit dels vid myndighetsdialoger,
            dels vid dialogen om Beglers fortsatta anställning. KU framhåller
            här att det är otillfredsställande att uppgifterna som har lämnats
            i granskningen går så pass mycket isär.
          </note>
          <note>
            Utskottet konstaterar också att dialogen mellan departementet
            och Ann-Marie Begler inte har levt upp till de krav som kan ställas
            på den. Ann-Marie Begler har inte uppfattat de synpunkter som
            har funnits om Försäkringskassans samverkan med berörda aktörer.
            Utskottet säger vidare att när en myndighet leds av en styrelse,
            vilket är fallet med Försäkringskassan, måste också styrelsen
            involveras när synpunkter som gäller myndighetens ledning tas
            upp av departementet.
          </note>
          <note>
            KU skriver också att någon dokumentation kring förflyttningen
            inte har gått att uppbringa och att det i samband med övervägandena
            av om det finns tillräckligt starka skäl för att skilja en myndighetschef
            från dennes anställning bör beaktas vilken dokumentation som kan
            behövas av dialogen med myndighetschefen. KU skriver slutligen:
            För de brister som utskottet har funnit bär statsrådet Annika
            Strandhäll ansvaret.
          </note>
          <note>
            Detta kommer som sagt att beskrivas i detalj under dagen i de
            kommande debatterna.
          </note>
          <note>
            Fru talman! Med detta vill jag på konstitutionsutskottets vägnar
            anmäla resultatet av den granskning som redovisas i vårt betänkande
            enligt 13 kap. 2 § regeringsformen.
          </note>
          <note type="speaker">
            Anf. 2 HANS EKSTRÖM (S):
          </note>
          <note>
            Fru talman! Till att börja med vill jag säga något allmänt om
            årets KU-granskning.
          </note>
          <note>
            KU har att granska att regeringen följer de regler som finns
            för reger ­ ingsarbetet. Den kontrollmakt som KU är en del av
            är viktig i ett land som Sverige, som har en stark regeringsmakt.
            Vi lever ju med arvet efter 1809 års regeringsfor m, där det står
            att konungen äger att allena styra riket. Nu är det inte konungen
            utan regeringen, men regeringsmakten är egentligen fortsatt stark.
            Det är därför viktigt att parlamentet också har en stark kontrollmakt.
          </note>
          <note>
            En del av KU:s arbete handlar om att konstatera brister och kritisera
            statsråd för dessa brister. En annan minst lika viktig del av
            KU:s arbete är framåtsyftande. Vi iakttar saker och kan säga:
            ”Det här verkar inte fungera så bra. Statsrådet har inte gjort
            fel, men här är det rutiner eller tillämpningar av regler som
            är fel. Framöver bör man nog göra så här.” Vi är inom det område
            som man brukar kalla den goda revisorn. Vi talar om hur man bör
            tillämpa regler framöver.
          </note>
          <note>
            Det kan också vara värt att säga vad KU inte är: KU är ingen
            domstol. KU avgör heller inte frågan om riksdagens formella förtroende
            för ett visst statsråd.
          </note>
          <note>
            Jag vill säga ytterligare något allmänt om årets granskning.
            Vi har haft 18 anmälningar att ta ställning till. Två av dessa
            var egentligen desamma som andra, så de facto var det 16 anmälningar,
            vilket är betydligt färre än vad vi har haft de senaste åren.
            Allvarligare brister har påtalats i tre ärenden, och lite mindre
            brister har påtalats i några andra ärenden.
          </note>
          <note>
            Det som är speciellt med den period vi har granskat är att vi
            under lång tid hade en övergångsregering efter förra årets val.
            Vi kan konstatera att vi inte haft några anmälningar mot övergångsregeringens
            agerande. Detta tyder på att den iakttog stor försiktighet i utövandet
            av regeringsmakten.
          </note>
          <note>
            En övergångsregering har samma formella rättigheter som en vanlig
            regering med undantag av att den inte kan upplösa riksdagen. Men
            det är klart att den långa perioden ändå väcker en fråga, och
            nu är vi återigen den goda revisorn: Kanske måste en övergångsregering
            så småningom börja regera lite mer? Det tog väldigt lång tid innan
            statliga verk fick nya generaldirektörer och nya ambassadörer
            blev utsedda. Detta är något som KU kommer att titta på framöver
            för att se om det finns anledning att fundera över det.
          </note>
          <note>
            KU har ett helt enigt granskningsbetänkande, och detta tror jag
            är viktigt för att upprätthålla legitimiteten i KU:s granskning.
            Om priset för enigheten hade varit ett totalt tandlöst betänkande
            skulle det ha varit ett väl högt pris, precis som fru ordföranden
            sa tidigare, men tvärtom innehåller betänkandet synpunkter på
            regeringens agerande på en hel del punkter.
          </note>
          <note>
            Mina utskottskamrater kommer att gå in på ärendena mer i detalj,
            men jag ska nämna ett par av dem lite kort, på ett övergripande
            plan.
          </note>
          <note>
            Det första handlar om UD och offentlighetsprincipen. Vi kan konstatera
            att flera utrikesministrar av olika politisk färg, till exempel
            Carl Bildt och Margot Wallström, har fått anmälningar när det
            gäller Utrikesdepartementets hantering av off entlig a handlingar.
            Detta är inte bra, för det tyder på att det finns en myndighetskultur
            som man behöver göra något åt.
          </note>
          <note>
            Det finns självfallet anledning att ha respekt för Utrikesdepartementets
            speciella uppdrag. Departementet har att hantera förhållanden
            till främmande makt, och det är fler ärenden av hemlig karaktär
            där en säkerhetsprövning måste göras. Det är också en besvärlig
            struktur på det viset att utlandsmyndigheterna är egna myndigheter
            och att det därigenom blir en stor mängd dokument som ska hanteras
            och göras prövningar av. Men svensk lagstiftning gäller, och UD
            måste hitta metoder för att tillämpa denna lagstiftning.
          </note>
          <note>
            Det som vi har sett och som handlar om en händelse 2017 är inte
            tillfredsställande. Däremot välkomnar utskottet att utrikesministern
            har satt in ett åtgärdspaket under 2018 för att komma till rätta
            med dessa delar. Vi ser fram emot att inte behöva ta emot anmälningar
            inom detta område framöver. Man behöver verkligen komma åt kulturen
            på Utrikesdepartementet.
          </note>
          <note>
            Flyttningen av Försäkringskassans tidigare generaldirektör är
            det mest omdebatterade ärendet i år. Jag tänker inte gå in i detalj
            på det, utan det kommer Ida Karkiainen att göra senare. Men det
            man kan konstatera i ärendet är att det finns brister i kommunikation
            och i dokumentation och att det finns en speciell problematik
            runt styrelsestyrda myndigheter som regeringen inte hanterat på
            rätt sätt. Detta kommer att kommenteras ytterligare.
          </note>
          <note>
            Man kanske ska lägga in dessa ärenden i en större struktur. Vi
            har i Sverige en unik förvaltningsstruktur. Till en del finns
            den även i vårt broderland Finland, som också är arvinge till
            Axel Oxenstiernas styrsystem, nämligen självstyrande statliga
            myndigheter. Vi har mindre departement i Sverige och självstyrande
            statliga myndigheter. Dessa är i många andra länder en del av
            ministerierna eller departementen. Det här skapar en speciell
            utmaning, för enligt regeringsformen är det ändå regeringen som
            är ansvarig inför riksdagen för rikets styrelse.
          </note>
          <note>
            Om vi i riksdagen ska kunna ställa regeringen till ansvar för
            rikets styrelse måste regeringen också kunna styra myndigheterna.
            Det finns ett regelsystem för detta, men det är inte alldeles
            enkelt att säga att det finns en glasklar linje där. Därför innebär
            den styrmodell vi har en utmaning, och jag tror att vi får räkna
            med att få anmälningar nästan varje år. Det är en svårtillämpbar
            gränsdragning för att se till att styrsystemet fungerar.
          </note>
          <note>
            En annan sak som återkommer ofta är statsråds deltagande i den
            allmänna debatten. Det får inte uppfattas som att de styr via
            de n , alltså att det är ministerstyre. Jag tror att det finns
            en bild att allmänheten skulle bli väldigt förvånad om ministrar
            inte deltar i den offentliga debatten av rädsla för att via den
            idka ministerstyre. Där har vi också en evig besvärlig gränsdragning.
            Hur mycket kan man säga, och i vilket sammanhang kan man säga
            det för att det inte ska bli ministerstyre? Detta är som sagt
            väldigt mycket en konsekvens av det styrsystem som vi har valt
            i Sverige, och där är vi vakthundar som ska se till att man håller
            sig på rätt sida av den lite suddiga gränsen.
          </note>
          <note>
            Till slut vill jag tacka utskottskansliet för det arbete som
            har gjorts. Jag vill önska mina utskottskamrater och fru ordföranden
            en god sommar och detsamma till fru talmannen.
          </note>
          <note>
            (Applåder)
          </note>
          <note type="speaker">
            Anf. 3 PER SÖDERLUND (SD):
          </note>
          <note>
            Fru talman! Jag vill börja med att rikta ett stort tack till
            mina utskottskollegor för ett trevligt och givande samarbete under
            den korta tid jag har haft förmånen att vara riksdagsledamot och
            ersättare i konstitutionsutskottet. Det har varit en intressant
            vår, och jag hyser en stor förhoppning om att vårt goda samarbete
            kommer att fortsätta även vid granskningarna under kommande riksmöte.
          </note>
          <note>
            Jag vill också rikta ett stort tack till vår fantastiska kanslipersonal,
            som alltid ställer upp och finns där när vi har frågor. Ni har
            ett otroligt tålamod med våra nycker. Trots att vi ibland, för
            att inte säga ofta, kommer med förslag på mindre justeringar ganska
            sent i ärendenas gång lyckas ni få med dem i våra betänkanden
            till slut. För att inte tala om er ovärderliga hjälp i granskningsärendena
            – ni gör ett fantastiskt arbete, och vi är mycket glada för det
            stöd ni utgör för utskottet.
          </note>
          <note>
            Fru talman! I år är det 210 år sedan konstitutionsutskottet bildades
            och påbörjade sin granskning av regeringen och att den följt de
            lagar och regler som reglerar regeringsarbetet. Konstitutionsutskottets
            arbete, och även resultatet av dess arbete, har varierat genom
            åren. Jag är glad att arbetet har utvecklats till vad det är i
            dag, och jag är stolt över att vara delaktig i det.
          </note>
          <note>
            Jag vill också förtydliga att det inte åligger utskottet att
            bedöma hur lämpliga regeringens åtgärder är utan endast om de
            lagar och regler som finns följs. Vi granskar alltså inte det
            politiska innehållet utan snarare dess formella beredning.
          </note>
          <note>
            Fru talman! Under våren har vi diskuterat de olika granskningsärendena
            vid ett antal tillfällen. I diskussionerna har många kloka synpunkter
            framförts, och vi har vridit och vänt på argument, ibland flera
            gånger.
          </note>
          <note>
            Vi har frågat ut statsministern och statsråd, men även höga befattningshavare
            inom förvaltningen. Vi har begärt in skriftliga utlåtanden, som
            vi sedan har haft följdfrågor på eller behövt förtydliganden av.
            Vi har begärt ut handlingar från regeringen och myndigheter. Vi
            har på det stora hela haft ett bra underlag att arbeta med. Ändå
            har det inte alltid varit lätt att utreda vad som verkligen har
            skett och vad som har sagts.
          </note>
          <note>
            I exempelvis vår granskning av förflyttningen av Försäkringskassans
            generaldirektör har ord stått mot ord, och dokumentation som kunnat
            styr ­ ka påståenden har saknats. Situationen har komplicerats
            ytterligare av att Försäkringskassan är en styrelsemyndighet och
            styrelsen inte involverats i planerna på att förflytta generaldirektören.
            Vid sådana tillfällen försvåras granskningen. Enligt utskottets
            mening står det dock klart att förflyttning ­ en inte varit frivillig
            och att dokumentationen behöver vara tydlig i fall som dessa.
            Konstitutionsutskottet anser därför att statsrådet bär ansvaret
            för de brister som har framkommit i granskningen.
          </note>
          <note>
            Även i granskningen av U trikesdepartementets hantering av en
            utvärdering av säkerhetsrådskampanjen har konstitutionsutskottet
            funnit brister. Det handlar om förfrågningar från flera håll om
            att ta del av handlingar. En journalist nekades handlingar, och
            motiveringen till nekandet var otydlig och delvis missvisande,
            vilket ledde till att det var omöjligt att få saken prövad av
            ett statsråd eller regeringen. Dessutom drog behandlingen av utrikesutskottets
            begäran att få ta del av handlingen ut på tiden orimligt länge.
          </note>
          <note>
            Frågan om en handling är allmän när en tidigare medarbetare modifierar
            sitt arbete från tiden som anställd har också varit en del i den
            här granskningen. Även här försvåras utskottets bedömning av att
            två parter har olika uppfattning. De brister som konstitutionsutskottet
            har funnit kan utrikesministern dock inte undgå ansvar för.
          </note>
          <note>
            Fru talman! Konstitutionsutskottets granskningar kan även leda
            till att misstankar om felaktigheter skingras. Jag tänker bland
            annat på granskningen av regeringens styrning av Svenska kraftnät.
            Här drog nog många paralleller till förra årets granskning av
            Transportstyrelsen och såg framför sig en omfattande granskning
            med besvärligt utfall. Granskningen visade dock snart att det
            inte förekommit några formella fel i hanteringen av detta ärende.
          </note>
          <note>
            Konstitutionsutskottet har också granskat ett antal uttalanden
            av statsråd. I vissa fall har det rört sig om partipolitiska uttalanden,
            och i andra fall har det varit rent felaktiga uttalanden. Vi kommer
            att gå in mer detaljerat på de enskilda ärendena senare under
            debatten.
          </note>
          <note>
            Fru talman! Trots vissa svårigheter i granskningarna har vi i
            utskottet enats om ett betänkande utifrån de uppgifter vi har
            haft tillgång till. Det gläder mig att vi har enats, för det är
            viktigt. Det visar nämligen att konstitutionsutskottet är att
            lita på och granskar regeringen och ministrarna sakligt och opartiskt.
          </note>
          <note>
            Just att vi gör detta sakligt och opartiskt betyder faktiskt
            att såväl medborgarna som riksdagen kan lita på det vi kommer
            fram till. Det visar att oavsett vilka partier som för tillfället
            har regeringsmakten kommer konstitutionsutskottets granskningar
            att vara sakliga och opartiska. Detta, fru talman, tror jag ger
            konstitutionsutskottet den pondus och den vikt som behövs. Därför
            vill jag ännu en gång tacka utskottet för ett gott samarbete.
          </note>
          <note type="speaker">
            Anf. 4 LINDA YLIVAINIO (C):
          </note>
          <note>
            Fru talman! När vi nu ska debattera och summera mandatperiodens
            första granskningsbetänkande kommer jag att göra en tillbakablick
            och en personlig reflektion över KU:s arbete med årets granskningsbetänkande.
          </note>
          <note>
            När jag i höstas som ny ledamot i Sveriges riksdag fick förtroendet
            och förmånen att företräda Centerpartiet i konstitutionsutskottet
            närmade jag mig uppdraget med stor glädje och nyfikenhet och,
            ärligt talat, rätt höga förväntningar. Jag hade höga förväntningar
            på hur mycket nytt jag skulle få lära mig och tillägna mig under
            det kommande året och på vilket arbetsklimat, vilken kultur och
            vilka spelregler vi gemensamt i utskottet skulle skapa, vårda
            och värna. Och jag hade spända förväntningar på hur vi, ett till
            stora delar utbytt gäng jämfört med uppsättningen under den föregående
            mandatperioden, skulle klara arvet efter Andreas Norléns och Björn
            von Sydows arbete med att restaurera konstitutionsutskottet.
          </note>
          <note>
            Nio av utskottets sjutton ledamöter har inte tidigare tjänstgjort
            i KU. Sju av de ordinarie ledamöterna var med under förra mandatperioden.
            Det var inte självklart, i vart fall inte för mig, hur vi skulle
            lyckas förvalta arvet på ett ansvarsfullt sätt.
          </note>
          <note>
            Vad är det för arv jag talar om? Jo, det gedigna arbete KU under
            förra mandatperioden, under ovannämnda herrars ledning, lyckades
            åstadkom ­ ma i den del av utskottet som handlar om granskningsarbetet.
            Jag talar om arbetet med att återföra KU till rötterna – till
            den juridiska och konstitu ­ tionella granskning som KU inrättades
            för år 1809. Uppgiften är att i den årliga så kallade vårgranskningen
            granska om regeringen och dess med ­ lemmar i sin ämbetsutövning
            har följt grundlagarna och andra lagar och regler som styr regeringsarbetet.
          </note>
          <note>
            I höstas var min fundering som sagt om och på vilket sätt vi
            skulle klara av uppgiften. Jag hade spända förväntningar på mig
            själv och oss och hur vi under mandatperiodens första riksmöte,
            som ändå måste ses som ett formativt skede, skulle klara av den.
          </note>
          <note>
            Fru talman! Jag har försökt att ge mig i kast med uppdraget som
            ledamot i KU inte bara med stor entusiasm och nyfikenhet utan
            även med ödmjukhet – inför kollegor och inför svåra ärenden och
            situationer.
          </note>
          <note>
            Jag har varit politiskt aktiv i 30 år. För mig har det alltid
            varit angeläget att i stunder av framgång och motgång och i vanligt
            vardagsgnetande ständigt återvända till och rannsaka mina egna
            drivkrafter. Vad är det som driver mig som politiker? Vad är det
            för värderingar och idéer om samhället som ger mig mod, ork och
            kraft att ladda om, försöka på nytt och inte ge upp? Varför gör
            jag det här?
          </note>
          <note>
            Jag är politiskt aktiv för att jag, antagligen tillsammans med
            de flesta av er, delar drömmen och visionen om att förändra samhället
            till det bättre. Vi må ha olika idéer och värderingar om vad ett
            gott samhälle är och hur vi ska ta oss dit, men det är ytterst
            därför vi är här, som jag ser det.
          </note>
          <note>
            Jag är här för att jag vill uträtta något – inte för att vara
            elakast på Twitter, för att sprida missaktning och desinformation
            på sociala medier, för effektsökeri eller för att jaga 15 sekunder
            i rampljuset.
          </note>
          <note>
            Jag tror på riktigt på syftet med att kontrollera hur regeringen
            och dess myndigheter sköter sitt arbete, det som kallas för riksdagens
            kontrollmakt. Jag tror att det kan bidra till att regeringen och
            myndigheterna följer lagarna och arbetar effektivt och att medborgarna
            känner förtroende för den offentliga makten. KU är ett av riksdagens
            flera redskap för att utöva kontrollmakten och har enligt grundlagen,
            regeringsformen, en speciell uppgift att granska regeringen. Kalla
            mig naiv, men jag tror att den uppgiften, rätt hanterad, gör skillnad.
          </note>
          <note>
            Därför har jag tagit arbetet i KU på stort allvar. Jag har försökt
            göra det med uppriktiga intentioner, med öppenhet och nyfikenhet,
            med beredskap att få mina ståndpunkter och argument utmanade och
            med en vilja att ta intryck av och kanske till och med ändra min
            egen ståndpunkt när jag lyssnat in våra diskussioner och resonemang.
            Därför har det varit viktigt för mig att försöka göra allt jag
            förmår för att bidra till att KU ska ägna sig åt det KU ska –
            för att grundtanken med granskningen ska vara administrativ och
            inte politiskt inriktad, som KU framhöll redan 1968.
          </note>
          <note>
            KU är som bäst när man ett valår gör en enig granskning med väl
            underbyggda och sakliga påpekanden om brister i statsråds tjänsteutövning
            i flera stora, kontroversiella och komplexa ärenden. KU är som
            sämst när man tillåter sig att bli ett redskap eller en arena
            för en politiserande pajkastning. Vilket KU vill vi ha? Det är
            vi som sitter i KU vid varje givet tillfälle som väljer.
          </note>
          <note>
            Fru talman! Låt mig sätta vår KU-granskning i ett större och
            lite bredare perspektiv. Nyligen hörde jag en av riksrevisorerna,
            Helena Lindberg, apropå Riksrevisionens eget utvecklingsarbete
            i förbigående säga något i stil med: Ingenting är så bra att det
            inte kan bli bättre.
          </note>
          <note>
            Jag blev mycket glad och inspirerad när jag hörde hennes ord.
            Om hon, som tillsammans med Stefan Lundgren leder en revisionsmyndighet
            med grundlagsfäst oberoende, har den utgångspunkten och den grundsynen
            på allt sitt arbete menar jag att man har rätt fokus. Riksrevisionen
            är ytterliga ­ re en del av riksdagens kontrollmakt. Riksrevisionens
            uppgift är att grans ­ ka vad statens pengar går till och hur
            effektivt de används. Justitieombuds ­ männen ingår också i riksdagens
            kontrollmakt. JO:s uppgift är att bevaka varje människas rätt
            att bli behandlad enligt lagen av myndigheterna.
          </note>
          <note>
            Utan att göra anspråk på att ge en heltäckande bild av riksdagens
            kontrollmakt, för den har jag inte tecknat här, vill jag ändå
            slå fast att kontrollmakten är en av riksdagens viktigaste uppgifter.
            Den kan bidra till att utveckla och förbättra statens verksamhet,
            statsförvaltningens handläggning, regeringens handläggning av
            ärenden, statsrådens tjänsteutövning, medborgarnas rättssäkerhet
            och en effektiv och rättssäker hantering av statens medel. Riksrevisor
            Helena Lindbergs inställning att allt alltid kan bli bättre –
            detta konstruktiva fokus – borde därför vara all kontrollmakts
            syfte. Det är alltid lätt att hitta fel och påpeka brister, och
            det har sin tid och sin plats. Men det är kanske ännu viktigare
            att försöka dra lärdomar av vunna erfarenheter, att ompröva, tänka
            nytt och göra annorlunda nästa gång man ställs inför samma situation.
          </note>
          <note>
            Fru talman! Jag vill också, precis som på presskonferensen om
            granskningsbetänkandet, understryka vikten av att vi använder
            kontrollmaktens parlamentariska verktyg, som KU-granskning eller
            misstroendeförklaring, med varsamhet och omdöme efter noggranna
            överväganden.
          </note>
          <note>
            Ska KU vara värt att lyssna till, och ska KU:s iakttagelser och
            påpekanden tas på allvar, är det för Centerpartiet en självklarhet
            att KU pekar på brister där det är berättigat , varken mer eller
            mindre. Det måste i varje utredning finnas täckning för de påpekanden
            KU gör. Rätt ska vara rätt.
          </note>
          <note>
            Jag kommer i ett par av de efterföljande debattrundorna att återkomma
            till iakttagelser i några av årets granskade ärenden.
          </note>
          <note>
            Fru talman! Hur har det då gått med mina höga förväntningar på
            min egen insats och på oss som för mandatperioden är ett nytt
            KU? Hur jag har lyckats får andra bedöma. Själv är min bedömning
            att det har gått så där, både med min egen insats och med KU:s
            granskningsarbete. På det stora hela taget har vi rott i land
            uppgiften. Det sätt på vilket vi gjort det kan och bör diskuteras
            under andra former och i andra forum. Jag tror och vet i alla
            fall en sak: Ingenting är så bra att det inte kan göras bättre.
            KU kan bättre. Jag och vi kan bättre.
          </note>
          <note>
            Med detta sagt vill jag rikta ett varmt tack till alla kollegor
            och ett särskilt varmt tack till Marta Obminska, Karin Enström
            och Hans Ekström som i sitt arbete i presidiet har dragit ett
            extra tungt lass. Sist, men absolut inte minst, vill jag också
            tacka vårt fantastiska utskottskansli, utan vilka vi vore förlorade.
            Den kompetens, det engagemang, den tid och energi och de omsorger
            som ni möter oss ledamöter med är ovärderliga och en förutsättning
            för att vi ska kunna fullgöra vårt uppdrag. Varmt tack!
          </note>
          <note>
            (Applåder)
          </note>
          <note type="speaker">
            Anf. 5 MIA SYDOW MÖLLEBY (V):
          </note>
          <note>
            Fru talman! Så har då konstitutionsutskottet återigen ett enigt
            granskningsbetänkande att lämna över. Det är vi ju alla glada
            över.
          </note>
          <note>
            Som vi alla vet tog det lite tid med regeringsbildningen, och
            det är säkert en bidragande orsak till att det har varit färre
            anmälningar än vanligt. Regeringen kunde helt enkelt inte göra
            så mycket saker, vare sig bra eller dåliga, och det blev därför
            inte så många anmälningar.
          </note>
          <note>
            Bland de 16 granskningar vi gjort är det en del saker som går
            att sortera in under avdelningen ständigt återkommande frågor.
            Det gäller utlämnan ­ de av allmänna handlingar, diarieföring,
            bristande dokumentation, agerandet i EU-sammanhang i förhållande
            till vad som sagts i samråd med riksdagen och ministrars yttranden
            i medier .
          </note>
          <note>
            Angående handlingar har vi även i år ett ärende där UD har haft
            problem med både diarieföring och utlämnande av allmänna handlingar.
            Vi förstår att det är ett särskilt problem på UD med bedömningen
            av vad som går att lämna ut och vad som ska beläggas med sekretess
            eftersom det inte bara berör Sverige utan också kan påverka relationerna
            till andra länder. Men det är inte rimligt att detta problem återkommer
            år efter år. Detsamma gäller diarieföring. Nu pågår ett arbete
            inom UD för att komma till rätta med problemen, och vi får verkligen
            hoppas att vi inte står här nästa år med ytterligare ett ärende
            som rör samma frågor. Det finns mer att säga i det här ärendet,
            och det återkommer senare i debatten.
          </note>
          <note>
            Det ärende som väckt mest diskussion är skiljandet av en generaldirektör
            från hennes tjänst på Försäkringskassan. Här har vi kunnat konstatera
            att det är svårt att granska eftersom det saknas dokumentation
            – också ett ständigt återkommande problem för KU. De kontakter
            som har varit mellan departementet och generaldirektören går inte
            att rekapitulera. Här hoppas jag att vi får se förbättringar i
            hela Regeringskansliet. Även det här ärendet återkommer senare
            i debatten.
          </note>
          <note>
            Vad statsråd säger och gör på EU:s ministermöten är också ständigt
            återkommande i KU:s granskningar. Det är olika många ärenden olika
            år, men frågan kommer alltid tillbaka. Hur fria kan ministrarna
            vara vid lunchmöten? Hur ska ministrar agera vid informella diskussioner?
            Kan en minister över huvud taget säga något annat än exakt det
            som är den svenska ståndpunkten? Detta är avvägningar som KU återkommer
            till vartenda år.
          </note>
          <note>
            I år har vi ett ärende som gäller att arbetsmarknadsministern
            vid ett rådsmöte inte hade framfört den svenska ståndpunkten i
            samband med en diskussion som uppstod angående en europeisk arbetsmyndighet.
            Minis ­ tern hade tidigare vid ett samråd med arbetsmarknadsutskottet
            informerat om att det skulle lämnas en lägesrapport på rådsmötet
            men att det troligen inte skulle bli någon diskussion i frågan.
            Ministern sa också att om det ändå skulle bli en diskussion skulle
            hon framföra den svenska ståndpunkten.
          </note>
          <note>
            Utskottet konstaterar att ministern över huvud taget inte var
            skyldig att ha något samråd eftersom det var en dagordningspunkt
            med en lägesrapport. Men när det nu ändå blev en diskussion på
            mötet borde ministern förstås ha framfört den svenska ståndpunkten
            eftersom hon vid samrådet med arbetsmarknadsutskottet hade sagt
            att hon skulle göra så. Hade hon inte sagt något alls till arbetsmarknadsutskottet
            hade det alltså inte varit något problem, men eftersom hon sa
            att hon skulle framföra ståndpunkten borde hon också ha gjort
            det.
          </note>
          <note>
            Vi brukar också varje år ha ett antal uttalanden från ministrar
            att fundera över: Har ministern genom ett uttalande försökt styra
            myndigheten, eller har ministern uttalat sig för att påverka ett
            rättsfall? I år har vi flera sådana ärenden, och utskottet säger
            återigen att ministrar både får och bör delta i den allmänna politiska
            debatten men att det förstås är viktigt att de är särskilt försiktiga
            när det gäller uttalanden som kan riskera domstolars och förvaltningsmyndigheters
            självständighet. Sen har vi också påpekat att det är viktigt att
            uttalandena är korrekta, alltså att det ministern säger är sant.
            Det gäller även om ministern är särskilt engagerad i en fråga.
          </note>
          <note>
            Tidigare kultur- och demokratiministern har vid ett besök på
            en av lan ­ dets dagstidningar bland annat pratat om handlingsplanen
            Till det fria or ­ dets försvar . I samband med det sa ministern
            bland annat: ”Polisen har ett grunduppdrag att särskilt skydda
            yttrandefriheten och därmed också jour ­ nalister – och de ska
            ha kontakt med varenda jäkla utgivare i vårt land . ” Det kan
            absolut vara något ministern önskar, men det är faktiskt inte
            ett uppdrag som polisen har. Det stämmer helt enkelt inte att
            polisen ska ha kontakt med alla utgivare. Om polisen ska ha ett
            sånt uppdrag måste reger ­ ingen fatta beslut om det, och det
            har inte regeringen gjort.
          </note>
          <note>
            Gärna engagerade ministrar som deltar i diskussioner och debatter,
            men en minister måste tänka lite mer noga på vad hen säger. För
            övrigt har KU förstås kollat upp med Kulturdepartementet att citatet
            stämmer, och det gör det.
          </note>
          <note>
            Säkerhetsfrågor, särskilt angående it i myndigheterna, har vi
            haft uppe i KU förut. I år hade vi en ny anmälan gällande Transportstyrelsens
            it-drift och en om Svenska kraftnäts styrsystem. Vi var nog många
            som trodde att det skulle dyka upp nya missar och säkerhetsrisker,
            men vi har kunnat konstatera att myndigheterna agerat för att
            täppa till de säkerhetshål som funnits, och departementen h ar
            följt upp verksamheten. Det verkar generellt finnas en mycket
            större säkerhetsmedvetenhet vid myndigheterna när det gäller it-frågor.
          </note>
          <note>
            När det är färre anmälningar än vanligt verkar det som att det
            ändå blir minst lika mycket att högljutt diskutera – mycket väsen
            för lite ull, skulle man kunna säga. Detta betyder inte att det
            inte är några fel alls, men jämfört med andra år är det relativt
            små missar som har blivit stora ärenden. Men det är bra att KU
            har haft tid och möjlighet att lägga energi på problem som i ett
            annat sammanhang kanske skulle ha hanterats lite mer översiktligt.
          </note>
          <note>
            Slutligen vill också jag passa på att tacka kansliet, som har
            lotsat oss igenom denna granskning och alla andra ärenden under
            detta riksmöte.
          </note>
          <note>
            (Applåder)
          </note>
          <note type="speaker">
            Anf. 6 TUVE SKÅNBERG (KD):
          </note>
          <note>
            Fru talman! När du som följer den debatt som KU har i dag hör
            orden ”KU” och ”konstitutionsutskottets granskning av regeringen”,
            vad tänker du på då? Tänker du möjligen på de närmare 900 sidor
            som vi i snart ett års tid, med tonvikt på våren, har arbetat
            fram? Eller tänker du möjligen på ett ganska berömt citat om att
            veta hut?
          </note>
          <note>
            Jag tror att man gör klokt i att num era tänka mer på de närmare
            900 sidorna än på ett klatschigt citat, för bakom KU:s granskning
            ligger ett enormt arbete och inte estradörens vinnande ord och
            formuleringar.
          </note>
          <note>
            Varje riksdagsledamot har rätt att lämna in en anmälan och be
            KU att granska någonting som möjligen är fel enligt regelverket
            eller möjligen inte är fel. Allting görs lika noggrant som om
            det vore en polisutredning eller en förundersökning. Man går igenom
            alla fakta i målet. Sedan ska KU, på konstitutionell grund, döma
            av.
          </note>
          <note>
            KU har alltså en alldeles särskild uppgift. Den har klarnat genom
            åren. För att sätta in den i dess rätta sammanhang måste jag gå
            tillbaka till 1810. I 1810 års riksdagsordning står det i 76 §:
            ”Allt hvad riksdagen efter granskning godkänt eller lämnat oanmärkt
            bör anses hafva vunnit decharge i afseende på det granskade, och
            ingen ny till ansvarighet förbindande granskning af ny riksdag
            i samma mål vara tillåten.”
          </note>
          <note>
            Därifrån kom uttrycket dechargedebatten. Så hette alltså granskningsdebatten
            tidigare – av franskans decharge, som betyder avlastning. I det
            här sammanhanget handlar det alltså om beviljad ansvarsfrihet
            för fullgjort uppdrag. Det betecknade då en av parlamentet beviljad
            ansvarsfrihet för regeringens medlemmar. Den vunna ansvarsfriheten
            kallades decharge.
          </note>
          <note>
            Men nu är det inte riktigt samma sak. I den nu gällande regeringsformen
            13 kap. 1 § föreskrivs det att KU ”ska granska statsrådens tjänsteutövning
            och regeringsärendenas handläggning”. År 2009 försökte konstitutionsutskottet
            formulera vad detta innebär i RFR14 – eller KU:s lilla gröna,
            som den också kallas. Konstitutionella kontrollfunktioner är det
            korrekta namnet. Den skriften har fungerat som en handbok sedan
            2009. På s. 11 står det: Konstitutionsutskottet framhöll 1968
            att grundtanken är att granskningen ska vara administrativ och
            inte politiskt inriktad.
          </note>
          <note>
            Det har man, med växlande framgång, försökt följa sedan dess.
            Enligt grundlagspropositionen 1973:90, s. 415, är granskningen
            numera inriktad på i första hand rättskontroll och administrativ
            praxis. Och så ska det vara.
          </note>
          <note>
            Jag har också något som är rykande färskt. I dag bekräftades
            denna inriktning i den parlamentariska utredningen om Riksrevisionens
            ledningsstruktur, URF1. P å s. 77 sägs följande, i enighet mellan
            riksdagens alla partier: Konstitutionsutskottet har en roll som
            i flera avseenden skiljer sig från den som andra fackutskott har,
            på så sätt att dess uppgift är att långsiktigt vårda legalitet
            och rättsstatlighet i utövandet av regeringsmakten. Också i övrigt
            bereder och prövar utskottet frågor av sådant slag att dess ledamöter
            förväntas sätta respekten för rättsordningen framför lojaliteten
            mot politiska mål och meningsfränder. Vid beredningen av grundlagsärenden
            är ett brett samförstånd en förutsättning för att respekten för
            rikets konstitutionella grunder ska förbli stabil. För dem som
            väljs av riksdagen till de betydelsefulla uppdragen inom kontrollmakten
            är det av avgörande värde att riksdagen står enig bakom deras
            mandat.
          </note>
          <note>
            Detta är dagsfärskt, och det är en bekräftelse på det som har
            tillämpats i synnerhet under de senaste fem åren. I och med valet
            2014 bestämde sig ett enigt KU för att försöka vara enigt – det
            var inte helt okomplicerat och inte utan en del arbete. I allt
            väsentligt var förra mandatperiodens granskningsbetänkanden helt
            eniga – det fanns något litet undantag. Men det hör till utskottets
            heder och stolthet att det detta år var helt enigt – det fanns
            inte minsta lilla reservation.
          </note>
          <note>
            Det handlar alltså om att kontrollera huruvida statsråden i sin
            tjänsteutövning och Regeringskansliet vid handläggning av regeringsärendena
            har följt gällande regler och vedertagen praxis. Vid underlåtenhet
            att handla prövas frågan om huruvida skyldighet att handla förelåg
            enligt regler och praxis. De bakgrundsregler som i första hand
            åsyftas när det gäller granskningen är sådana som har att göra
            med procedur- och kompetensregler i regeringsformen och riksdagsordningen,
            det vill säga regler om lagrådsremiss, normgivningskompetens och
            propositionsavlämnande. Det kan ock ­ så vara fråga om materiella
            lagbestämmelser som regeringen tillämpar vid beslut i förvaltningsärenden,
            till exempel bestämmelser i utlänningslagen, plan- och bygglagen,
            sekretesslagen och så vidare. Det kan ha att göra med om regeringen
            och dess ledamöter har gjort sakliga och korrekta uttalanden eller
            inte. Konstitutionsutskottet iakttar stor försiktighet med att
            uttala sig på ett sådant sätt att det blir fråga om en överprövning
            i sak av ett enskilt ärende.
          </note>
          <note>
            Normalt sett lägger sig KU inte i den materiella bedömning som
            reger ­ ingen har gjort, alltså den politiska bedömningen. Som
            jag nämnde prövar inte KU om regeringen har gjort rätt politiskt,
            har visat gott omdöme eller något liknande. Vi kan varken i förväg
            eller i efterhand gå in och göra en politisk bedömning och anvisa
            en politisk väg. Med det sagt ska ledamö ­ terna i konstitutionsutskottet
            göra en bedömning: Har regeringsformen följts? Har man följt god
            praxis, alltså den praxis som har bildats?
          </note>
          <note>
            Jag har nu suttit som ledamot i konstitutionsutskottet i nio
            år. Dessförinnan satt jag fyra år som arbetande suppleant. Jag
            måste säga att det jag nu läste upp och framför allt dagens citat
            är ett ideal för hur KU ska verka. Det har sagts sedan 1968, men
            det måste varje år återvinnas. Varje ledamot och arbetande suppleant
            måste varje gång vid en granskning leva upp till detta höga mål.
            Det handlar om att lägga politiken åt sidan och om att göra bedömningar
            av om det är gott statsmannaskap, om man har följt praxis och
            regelverk och om man har följt regeringsformen.
          </note>
          <note>
            Jag ska nämna en liten bisak. Det viktigaste i det som vi har
            gjort i år är kanske inte de 900 sidorna utan ett litet enkelt
            pressmeddelande. Pressmeddelandet fungerar som en tolkningsnyckel,
            som vi har funnit praktisk för att bli ense inte bara om vad som
            står i 900 sidor utan också om hur det ska tolkas. I fem fall
            får regeringens statsråd kritik. Vi är överens om det, och vi
            benar ut det i detta lilla pressmeddelande. Också detta år visade
            det sig att det var till stor nytta.
          </note>
          <note>
            Även jag vill ställa mig i kön för att gratulera, tacka och uppmärksamma
            det arbete som vi har gjort. Främst vill jag rikta ett tack till
            KU:s kansli. Närmare 900 sidor skriver sig inte själva. Det är
            inte våra fingrar som har farit över tangenterna, utan det är
            KU:s kansli, med dess kanslichef, vice kanslichef, olika experter
            och kanslipersonal, som har gjort detta. Vi tackar så mycket för
            det arbetet. Vi vet att vi inte heller detta år hade gått i mål
            om inte ni hade gjort ett utomordentligt arbete.
          </note>
          <note>
            Med det sagt måste jag också tacka ordföranden och vice ordföranden
            för ett väldigt väl genomfört arbete och samtliga ledamöter och
            suppleanter för en god atmosfär. Det har inte varit utan en viss
            sidvind, om man uttrycker det så, men vi klarade upp det tillsammans.
          </note>
          <note>
            (Applåder)
          </note>
          <note type="speaker">
            Anf. 7 BENGT ELIASSON (L):
          </note>
          <note>
            Fru talman! Riksdagen har tre övergripande uppgifter: att lagstifta,
            att beskatta och att granska. Den sistnämnda uppgiften har utövats
            och utvecklats som grundlagsfäderna en gång tänkte för länge sedan,
            genom långsamt, noggrant och medvetet arbete i just riksdagens
            konstitutionsutskott.
          </note>
          <note>
            Riksdagens kontrollmakt ska vara hundra procent inriktad p å
            den konstitutionella, lagliga och praxis- och regelstyrda delen
            och hur detta följs av regeringen och statsråden. KU ska inte
            och får inte ägna sig åt politisk granskning. Den granskningen
            och kritiken sker i vårt övriga politiska arbete, oftast mellan
            majoritet och opposition men också i och mellan våra olika politiska
            partier. De folkvalda i konstitutionsutskottet ska – även detta
            som grundlagsfäderna ursprungligen tänkt – fokusera på statsrådens
            tjänsteutövning.
          </note>
          <note>
            Fru talman! Det har funnits år som det har varit precis tvärtom,
            som flera av de föregående talarna har lyft fram. Då var det utskottets
            majoritetsförhållanden som avgjorde om kritik skulle lämnas eller
            inte. Partipolitisk hänsyn vägde då i slutändan tyngst. Nu kan
            man säga att ordningen är återställd tillbaka till det som faktiskt
            var grundlagsfädernas tankar.
          </note>
          <note>
            Detta manifest er ar sig också i årets betänkande. Det är ett
            enigt granskningsbetänkande som har arbetats fram under mycket
            möda. Har det begåtts fel enligt lag och praxis kritiserar också
            KU statsministern, enskilda statsråd eller regeringen som helhet.
            Det är nämligen inte KU:s sak att ta ställning till om regeringen
            för en bra eller dålig politik. Det gör vi i andra forum.
          </note>
          <note>
            Fru talman! Årets KU-beslut signalerar att utskottet lever upp
            till vad det är vi ska vara enligt regeringsformen. Ett enigt
            utskott riktar som sagt kritik mot flera statsråd på principiell
            grund. KU:s kritik är enig och som vanligt korrekt och sakligt,
            för att inte säga skonsamt, uttryckt.
          </note>
          <note>
            Och det ska så vara. Det är en konstitutionellt riktad granskning,
            precis som det ska vara. Ministrar som driver en linje i Bryssel
            utan att ha förankrat frågan i riksdagen får anmärkningar, liksom
            ministrar som uttalat sig om domar – dock inte om man uttalar
            sig i tidningsrubriker eller deltar i den politiska debatten.
            Så ska det vara.
          </note>
          <note>
            Det medialt mest uppmärksammade och mest anmärkningsvärda är
            väl de flera punkter av kritik som riktas mot socialförsäkringsminister
            Annika Strandhäll. Samtidigt är det viktigt att lyfta fram att
            den fortsatta, allvarliga kritiken mot den generella hanteringen
            av handlingar och dokumentatio ­ nen inom flera departement, allra
            främst Utrikesdepartementet, är en åter ­ kommande följetong i
            KU:s granskning. Det här är minst lika allvarligt som att lyfta
            fram ett enskilt ärende av stort medialt intresse. Dessa delar
            kommer vi att komma tillbaka till i de följande inläggen.
          </note>
          <note>
            Fru talman! Jag skulle framför allt vilja nämna ordförande i
            KU, Karin Enström, och utskottets vice ordförande Hans Ekström.
            De förtjänar all uppskattning och all uppmärksamhet för att de
            lyfter KU till en fortsatt god, skarp och rättvis konstitutionell
            granskning. Det gäller även KU:s ledamöter som har lagt ned så
            mycket arbete på att göra regeringsformen full rättvisa och driva
            utvecklingen av vår demokrati framåt.
          </note>
          <note>
            Bakom detta står ett hårt arbetande och fantastiskt välorganiserat
            kansli under Peder Nielsens ledning, som förtjänar all aktning.
            Kansliets stora noggrannhet är av största vikt för att vår demokrati
            både ska stå fast och verka framåt och utvecklas. Ett stort varmt
            tack för detta!
          </note>
          <note>
            (Applåder)
          </note>
          <note type="speaker">
            Anf. 8 JONAS ERIKSSON (MP):
          </note>
          <note>
            Fru talman! Ledamöter, åhörare! Riksdagsåret går mot sitt slut.
            Konstitutionsutskottet avslutar våren traditionsenligt med sitt
            granskningsbetänkande av statsrådens tjänsteutövning och regeringsärendenas
            handläggning.
          </note>
          <note>
            Gör vi en tillbakablick på det gångna året kan vi se att det
            varit ett ganska ovanligt år. Turbulent kanske många skulle kalla
            det. För ett år sedan hade valrörelsen kommit igång. Alla visste
            att valutgången var oviss, och vi fick under ganska lång tid leva
            i ovisshet innan en ny regering kom på plats.
          </note>
          <note>
            Trots både valår, som brukar följas av högt politiskt tonläge,
            och en övergångsregering under flera månader – där vi inte är
            vana vid att ha en sådan – gjordes ändå få KU-anmälningar under
            den period som detta betänkande omfattar. Den förra mandatperioden
            blev granskningsbetänkandena faktiskt allt tunnare år för år,
            och det betänkande vi redogör för i dag följer den utvecklingen.
            Jag ser detta som ett gott betyg för den förra S ‑ MP-regeringen
            och även den nuvarande.
          </note>
          <note>
            Fru talman! Nu är det inte så att anmälningar och efterföljande
            granskningar på något sätt är av ondo. Riksdagens ledamöter har
            rätt att anmäla ministrar i regeringen till utskottet när man
            befarar att regeringen och ministrarna inte följer reglerna för
            regeringsarbetet. KU ska sedan objektivt granska och redovisa
            vad man kommit fram till har skett respektive inte har skett.
          </note>
          <note>
            Jag instämmer till fullo i tidigare talares uppfattning om vikten
            av en saklig granskning utan politiska övertoner. Att spekulera
            är inget för konstitutionsutskottet. Genom att fokusera på en
            konstitutionell och juridisk analys bidrar utskottet till en positiv
            demokratisk utveckling och en rimlig och väl fungerande praxisbildning
            för både regeringen och riksdagen.
          </note>
          <note>
            Fru talman! Jag vill tacka presidiets ordförande, vice ordförande
            och ledamöter samt, liksom alla andra, också kanslipersonalen.
          </note>
          <note>
            (Applåder)
          </note>
          <note>
            Vissa frågor om regeringens förhållande till riksdagen (kapitel
            1)
          </note>
          <note type="speaker">
            Anf. 9 ERIK EZELIUS (S):
          </note>
          <note>
            Fru talman! Vi fortsätter att debattera granskningsbetänkande
            KU20 och går till kapitel 1, Vissa frågor om regeringens förhållande
            till riksdagen.
          </note>
          <note>
            Låt mig inledningsvis få tacka utskottets ledamöter och kanslipersonal
            för arbetet under granskningen. Eftersom vi närmar oss bokslutet
            för detta riksmöte vill jag även tacka för det gångna året i dess
            helhet.
          </note>
          <note>
            Jag kom in i riksdagen 2014 och fick då möjlighet att jobba med
            en rad olika sakpolitiska områden, men sedan hösten 2018 är min
            hemvist konstitutionsutskottet. Missförstå mig rätt; tillåt mig
            påstå att det politiska arbetet har skiftat karaktär.
          </note>
          <note>
            Dock vill jag framhålla att arbetet under det gångna riksmötet
            har varit otroligt givande sett till utskottets arbetssätt och
            verksamhetsområden, vilket ger nya och välbehövliga perspektiv
            på det politiska arbete som vi befinner oss mitt uppe i. Ett stort
            tack för att jag får vara en del av detta historiska utskott!
          </note>
          <note>
            För att återgå till debatten gällande detta kapitel finns där
            bara två händelser som har varit föremål för utskottets granskning.
            Det är anskaffning av ett luftvärnssystem samt arbetsmarknadsministerns
            agerande i fråga om Europeiska arbetsmyndigheten. Jag kommer att
            uppehålla mig vid det senare ärendet.
          </note>
          <note>
            Anmälan mot arbetsmarknadsministern har sitt ursprung i hennes
            uttal ­ ande i EU-nämnden kopplat till förslaget om inrättande
            av en europeisk arbetsmyndighet. I stället för att debattera ärendet
            i sak kan vi koncentrera oss på formerna för regeringens samrådsskyldighet
            gentemot riksdagen.
          </note>
          <note>
            Som utskottet konstaterar är formerna sådana att det formellt
            inte finns en skyldighet för regeringen att samråda med riksdagens
            EU-nämnd när det gäller ärenden såsom lägesrapporter och informationspunkter.
          </note>
          <note>
            I sak har regeringen inte heller verkat för någon annan åsikt
            gentemot rådet, även om det är allmänt känt att riksdagsmajoriteten
            i det aktuella ärendet inte inkluderar stöd från regeringspartierna.
            Tvärtom har utskottet konstaterat att regeringen i de fortsatta
            diskussionerna kring inrättandet av en europeisk arbetsmyndighet
            verkat för den ståndpunkt som formulerats av dåvarande utskottsmajoritet
            i arbetsmarknadsutskottet. Svaret till utskottet från Regeringskansliet
            om regeringens agerande i ärendet torde vara svar nog att det
            inte har funnits en underlåtenhet i att verka för riksdagens ståndpunkt.
          </note>
          <note>
            Fru talman! Det är oerhört viktigt att bejaka riksdagens roll
            i utstakandet av EU:s framtid. Riksdagen är folkets främsta företrädare.
            För mindre än en månad sedan genomfördes ett EU-val som innebar
            framgång för EU-skeptiska partier. Det är därför av största vikt
            att vi som företräder medlemsstaternas nationella parlament slår
            vakt om inflytande och delaktighet, annars urholkas legitimiteten
            och det göder de nationalistiska krafter som vill söndra unionen
            och som vill slå hål på det europeiska samarbetet. Legitimitet
            är därför, och bör förbli, ledordet i utvecklingen av Europeiska
            unionen. För detta krävs att vi håller i den nära samverkan som
            vi har mellan den lagstiftande församlingen – riksdagen – och
            det verkställande och styrande organet – regeringen.
          </note>
          <note>
            Sverige är på många sätt ett föredöme i jämförelse med andra
            medlemsstater. Under den förra mandatperioden hade jag äran att
            få tjänstgöra i EU-nämnden. Det blev mycket tydligt i möten med
            representanter från andra medlemsstater att riksdagens inflytande
            i EU:s lagstiftningsprocess hålls på en mycket hög nivå. Så måste
            det också förbli.
          </note>
          <note>
            Med detta som bakgrund går det inte att undgå att ha synpunkter
            på arbetsmarknadsministerns uttalande i EU-nämnden i förhållande
            till utfallet under ministerrådet – även om ärendet i dess dåvarande
            form som en lägesrapport, vilket jag har varit inne på, inte fordrade
            samråd – eller för den sakens skull att regeringen genom underlåtenhet
            agerade på ett sätt som skulle stå i strid med riksdagens uppfattning.
            I detta fall handlade det om att statsrådet inte sa någonting,
            och vid det givna mötet sällade sig statsrådet till en majoritet
            av rådets representanter som inte yttrade sig. Det var bara elva
            medlemsstater som framförde synpunkter på kommissionens förslag.
          </note>
          <note>
            Trots att detta rentvår statsrådet och regeringen inför dem som
            hyser misstanke om att agerande t är en följd av en dold agenda
            innebär det inte att vi kan förbise när snedsteg tas.
          </note>
          <note>
            Fru talman! Statsrådet yttrade sig vid EU-nämndens sammanträde,
            trots att det bara var fråga om en lägesrapport, och sa att om
            en diskussion skulle uppstå vid rådssammanträdet var hennes avsikt
            att framföra riksdagens ståndpunkt även om det inte fanns en skyldighet
            för medlemsstaterna att i detta skede då det handlade om en lägesrapport
            framföra ett ställningstagande i sak gällande kommissionens förslag.
          </note>
          <note>
            Som är allmänt känt, och som också är upprinnelsen till anmälan
            mot statsrådet, fullföljde inte ministern det som framfördes vid
            EU-nämnden. Detta kan vi inte förbise i vårt ställningstagande.
          </note>
          <note>
            För att värna om legitimiteten för det europeiska samarbetet
            men framför allt för riksdagens institutioner – såsom EU-nämnden
            – måste vi kunna vara garanterade att det som riksdagen och regeringen
            kommer överens om också fullföljs. Det finns inga undantag, oavsett
            storlek eller karaktär på en politisk fråga. Sveriges riksdags
            konstitutionsutskott kan inte låta skönhetsfläckar få passera
            förbi. Det handlar inte bara om det aktuella ärendet utan om ställningstaganden
            som kommer att vara vägledande för denna regerings och för kommande
            regeringars arbete i EU-frågor. Riksdagens roll i förankringsprocessen
            får inte tas lättvindigt. Den signalen anser jag vara tydlig i
            och med utskottets ställningstagande.
          </note>
          <note>
            (Applåder)
          </note>
          <note type="speaker">
            Anf. 10 ERIK OTTOSON (M):
          </note>
          <note>
            Fru talman! Även jag vill sälla mig till den grupp som tackar
            utskottskansliet för ett fläckfritt och fantastiskt väl utfört
            arbete under det gångna riksdagsåret. Det var en kollega som tidigare
            sa: Utan er hade vi varit förlorade. Jag kan inte annat än instämma
            i detta.
          </note>
          <note>
            Jag vill också tacka de andra ledamöterna i utskottet för det
            arbete som har gjorts och att vi har landat i ett helt enigt betänkande.
            Det visar på en styrka i vår granskning. Även om vi ibland har
            mycket olika ingångsvärden har vi till syvende och sist ändå landat
            i ett gemensamt betänkande. Det är en styrka, framför allt när
            det som i år inte är tandlöst.
          </note>
          <note>
            Det första kapitlet i granskningen, som handlar om riksdagens
            och regeringens förhållningssätt till varandra, är kanske inte
            det längsta och mest omfattande i detta betänkande. Därför tänker
            jag inte dra ut på just detta mer än nödvändigt. Men jag vill
            ändå poängtera ett par saker.
          </note>
          <note>
            Jag ska börja med det första ärendet i kapitlet som handlar om
            anskaffning av luftvärnssystem. Riksdagen hade uttryckt ett önskemål
            till reger ­ ingen om en förankring i arbetet med detta. Även
            om detta uttrycktes en ­ dast i form av ett tillkännagivande kom
            ändå försvarsministern till försvarsutskottet och beskrev vad
            regeringen hade för avsikt att göra. Men när man gör en förankring
            ska den gärna på något vis spela roll. Detta skickar konstitutionsutskottet
            en vink om till regeringen. Om man strax innan förankringen sker
            uttalar sin intention i en radiointervju kan upplevelsen av förankring
            förtas något. En sådan radiointervju hade med fördel kunnat göras
            efter utskottssammanträdet i försvarsutskottet , när en sådan
            förankring skulle ha ägt rum.
          </note>
          <note>
            Trots detta får jag konstatera att någon förpliktelse rent konstitutionellt
            att göra en sådan förankring inte kan anses finnas. Därför får
            vi anse att utskottet inte riktar kritik men möjligen en vink
            om i vilken tågordning saker rimligen bör göras för att det ska
            framstå som logiskt.
          </note>
          <note>
            Den andra punkten under detta kapitel är den punkt som Erik Ezelius
            uppehöll sig extra vid. Jag håller med om att det är detta av
            dessa två ärenden som kräver lite extra eftertanke. Det finns
            visserligen ingen samrådsskyldighet i den situation som man då
            befann sig i när ministern var i EU-nämnden och hade en dialog
            där. Men när en minister för EU-nämnden uttalar att om det blir
            debatt kommer man att uttala den svenska ståndpunkten – det var
            tydligt på EU-nämnden vad den svenska ståndpunkten var – ska man
            som EU-nämnd och som riksdag kunna lita på att någonting sådant
            gäller. Där blir det också ett tydligt uttalande från konstitutionsutskottet
            om att så ska vara fallet.
          </note>
          <note>
            Jag tycker att det är bra att vi kan samla oss kring denna form
            av uttal ­ anden även i de ärenden som kanske inte tar upp absolut
            mest av vår tid. Anledningen är kanske att vi håller med varandra
            om att detta är rätt och riktigt att uttala.
          </note>
          <note type="speaker">
            Anf. 11 TUVE SKÅNBERG (KD):
          </note>
          <note>
            Fru talman! Vi har kommit till vissa frågor om regeringens förhållande
            till riksdagen. Om det låter som om ledamöterna säger samma sak
            beror det på att vi sjunger från samma noter. Det är som sig bör;
            det är inget misstag.
          </note>
          <note>
            Vi noterar att utskottet har granskat förankringen i riksdagen
            när det gäller anskaffningen av ett luftvärnssystem. Vid granskningen
            konstateras att riksdagens beslut om förankring har haft formen
            av ett tillkännagivande och alltså inte uppställts som ett bindande
            villkor i själva bemyndigandet av anskaffningen.
          </note>
          <note>
            Av tillkännagivandet framgick inte i vilket skede förankringen
            skulle ske. Försvarsutskottet informerades i förväg om att regeringens
            skrivelse om anskaffningen skulle komma att överlämnas till riksdagen
            efter reger ­ ingens beslut i frågan. Det har inte lett till någon
            åtgärd från försvarsutskottets sida.
          </note>
          <note>
            I granskningen uppmärksammar vi även att försvarsministern i
            en radiointervju uttalade sig om att Sverige skulle köpa det aktuella
            luftvärnssystemet. Detta gjorde han innan han informerade försvarsutskottet
            om den planerade anskaffningen. Vad tycker KU om det? Ja, med
            KU-språk sägs följande: ” Om syftet med informationen från försvarsministerns
            sida var att den skulle utgöra ett led i en förankringsprocess
            hade uttalandet i media med fördel kunnat vänta till efter sammanträdet,
            enligt utskottet. ”
          </note>
          <note>
            Jag sätter punkt där och låter den meningen tala för sig själv.
            Utskottet skriver sedan:
          </note>
          <note>
            ” Vidare har utskottet granskat arbetsmarknadsministerns agerande
            i fråga om Europeiska arbetsmyndigheten. Någon formell skyldighet
            att samråda med EU-nämnden finns inte när det gäller lägesrapporter
            eller liknande informationspunkter inför rådsmöten. I det granskade
            fallet hade arbetsmarknadsministern emellertid inför EU-nämnden
            uttalat att hon skulle framföra den svenska ståndpunkten om det
            skulle komma att bli en diskussion vid rådsmötet. Det är enligt
            utskottet angeläget att regeringen följer upp vad som sagts i
            EU-nämnden, även om det inte har funnits en samrådsskyldighet
            i grunden. När det kom att bli en diskussion i sak om den föreslagna
            arbetsmyndigheten borde arbetsmarknadsministern därför mot bakgrund
            av sitt uttalande i EU-nämnden ha yttrat sig för att framföra
            den svenska ståndpunkten. ”
          </note>
          <note>
            Där sätter KU punkt.
          </note>
          <note type="speaker">
            Anf. 12 BENGT ELIASSON (L):
          </note>
          <note>
            Fru talman! Föregående talare har gått igenom och pekat på två
            ärenden i det kapitel vi nu diskuterar. Det är dels granskningen
            av förankringen i riksdagen av anskaffningen av ett luftvärnssystem,
            dels arbetsmarknadsministerns agerande i fråga om Europeiska arbetsmyndigheten.
            Jag ska kommentera dessa ärenden, men jag behöver inte gå in på
            dem i sak efter ­ som föregående talare har redogjort för dem
            mycket väl.
          </note>
          <note>
            Fru talman! Detta är två ärenden som visar att det inte enbart
            handlar om förmågan att följa formella regler till punkt och pricka
            – det har KU nämligen konstaterat är gjort – utan att även en
            följsamhet gentemot våra institutioners behov av insyn och förväntan
            på saklighet och uppriktighet är eftersträvansvärd. Detta är också
            något som KU faktiskt konstaterar. För att de folkvaldas arbete
            ska fungera på allra bästa sätt och för att förtroendet för makt-
            och uppgiftsdelningen mellan riksdag och regering ska upprätthållas
            är det viktigt att information lämnas i rätt tid, att den är saklig
            och riktig och att den sedan följs upp. Förankring ska ske på
            ett förtroendefullt sätt institutionerna mellan.
          </note>
          <note>
            Dessa två ärenden visar, fru talman, att det är bättre att informera
            en gång för mycket än en gång för lite. Det är bättre att vara
            ute i god tid än för sent, och det är bättre att vara aktsam om
            löften som utges. Förtroenden som fås i riksdagen behöver också
            följas och göras uppföljningsbara.
          </note>
          <note type="speaker">
            Anf. 13 PER SÖDERLUND (SD):
          </note>
          <note>
            Fru talman! Som jag sa i mitt inledningsanförande har konstitutionsutskottet
            även möjlighet att skingra misstankar om att felaktigheter begåtts.
            Någon sa tidigare att vi också kan erbjuda vägledning i hur processen
            kan förbättras.
          </note>
          <note>
            Det är väl ungefär det som har skett i konstitutionsutskottets
            granskning av anskaffningen av ett luftvärnssystem. Där har utskottet
            kommit fram till att inga formella felaktigheter har förekommit.
            Riksdagen hade bemyndigat regeringen att besluta om anskaffning
            av ett nytt medelräckviddigt luftvärnssystem. Anskaffningen skulle
            dock förankras i riksdagen, exempelvis genom en skrivelse från
            regeringen, men man har inte angett i vilket skeende förankringen
            skulle ske.
          </note>
          <note>
            U nder våren och sommaren 2018 informerade regeringen försvarsutskottet
            om att regeringens skrivelse skulle komma att överlämnas till
            riksdagen efter regeringens beslut. Detta gav inte anledning till
            någon åtgärd från försvarsutskottets sida. Man kan därmed anse
            att försvarsutskottet var nöjt med den ordningen. Vid försvarsutskottets
            sammanträde den 1 augus ­ ti 2018 lämnade försvarsministern information
            om den planerade anskaffningen och att regeringen hade för avsikt
            att besluta om anskaffningen dagen därpå. Före sammanträdet uttalade
            sig försvarsministern i en radiointervju om att det aktuella luftvärnssystemet
            skulle köpas in, och det är väl egentligen det som anmälan handlar
            om.
          </note>
          <note>
            Konstitutionsutskottet anser att uttalandet i radiointervjun
            med fördel hade kunnat vänta till efter det att försvarsutskottet
            informerats. Däri består den vägledning jag nyss nämnde. Hade
            man gått till väga så som konstitutionsutskottet föreslår hade
            det med stor sannolikhet inte lett till någon KU-anmälan.
          </note>
          <note>
            Handläggning av vissa regeringsärenden m.m. (kapitel 2)
          </note>
          <note type="speaker">
            Anf. 14 IDA KARKIAINEN (S):
          </note>
          <note>
            Fru talman! Jag ska redogöra för det kapitel i vår granskning
            som benämns Handläggning av vissa regeringsärenden m.m., där vi
            behandlar totalt fyra anmälningar.
          </note>
          <note>
            I ärendet om beredningen av förslag om en ny möjlighet till uppehållstillstånd
            – mer känt som gymnasielagen – tar anmälningen sikte på själva
            beredningen av ärendet. Fanns det skäl att bereda en extra ändringsbudget
            eller ej? Och hur förhöll sig regeringen till Lagrådets synpunkter?
          </note>
          <note>
            Lagrådet hade synpunkter gällande lagförslaget. En regering behöver
            dock inte följa Lagrådets synpunkter till punkt och pricka; däremot
            ska den i sin proposition motivera varför synpunkter har tillgodosetts
            eller inte. Vi konstaterar att regeringen har motiverat detta
            och att den har argumenterat för sina ställningstaganden.
          </note>
          <note>
            När det gäller budgetfrågan konstaterar vi i utskottet att det
            är möjligt för regeringen att avvika från gängse rutiner men att
            det bör kunna undvikas genom god framförhållning och beredskap
            av regeringen. Ska man lämna en extra ändringsbudget är det viktigt
            att det är väl motiverat. Vi ser att regeringen har redogjort
            för sina motiv, och vi noterar även att finansutskottet i det
            aktuella ärendet inte hade några invändningar mot regeringens
            bedömning att det fanns särskilda skäl för att lämna förslaget
            till riksdagen. Vi noterar att utskottet inhämtade kompletterande
            synpunkter på lagförslaget och att riksdagen sedan beslutade i
            enlighet med finansutskottets förslag.
          </note>
          <note>
            Fru talman! Ett annat ärende som vi granskat handlar om en pressekre
            ­ terares anställning vid Försvarsdepartementet och dennes kopplingar
            till ett företag verksamt inom försvarsbranschen.
          </note>
          <note>
            Det är viktigt att alla som arbetar i det offentliga gör det
            med stor in ­ tegritet och stor respekt för allmänhetens förtroende.
            Att ha en bisyssla vid sidan om eller nära kopplingar till privata
            intressen som kan gynnas av ens offentliga anställning kan skada
            allmänhetens förtroende för statsförvalt ­ ningen och äventyra
            myndigheternas verksamhet. Därför finns bestäm ­ melser om jäv
            i regeringsformen, liksom bestämmelser om förtroende ­ skadliga
            bisysslor i lagen om offentlig anställning. Utöver detta har Reger
            ­ ingskansliet utarbetat etiska riktlinjer som rör alla dess anställda.
          </note>
          <note>
            I detta fall kan vi konstatera att den anställd a vid anställningstillfället
            meddelade att engagemang och ägande i bolaget var avvecklat, trots
            att kopplingar fortfarande fanns kvar. Vi konstaterar också att
            försvarsministern agerade så fort han fick kännedom om uppgifterna.
            Vi finner dock skäl att notera att det inte blev känt tidigare,
            varför vi tycker att Regeringskansliet har anledning att se över
            sina rutiner när det gäller anställdas eventuella bisysslor.
          </note>
          <note>
            Fru talman! Vi har vidare granskat ytterligare ett ärende som
            handlar om en del kopplat till Utrikesdepartementet och säkerhetsrådskampanjen.
            Säkerhetsrådskampanjen torde vara den mest utredda och genomlysta
            kampanj Sverige någonsin ägnat sig åt – vilket är bra, eftersom
            det var ett stort och viktigt åtagande. I detta fall är det en
            utvärdering som står i fokus och huruvida handlingsoffentlighet
            gällde för hela utvärderingen. Utrikesdepartementet gjorde gällande
            att det var fråga om en intern utvärdering där man ämnade offentliggöra
            enbart slutsatserna.
          </note>
          <note>
            Den medarbetare som utförde utvärderingen hade en tidsbegränsad
            anställning i Regeringskansliet med placering på Utrikesdepartementet
            och skulle enligt uppdragsbeslutet genomföra utvärderingen på
            ett självständigt sätt. Medarbetaren förfogade dock inte över
            det slutliga resultatet av utvärderingen.
          </note>
          <note>
            Det är detta förhållande som har blivit omdiskuterat. Det finns
            en viss diskrepans mellan utvärderarens och Utrikesdepartementets
            bedömningar. Vi menar att detta är olyckligt och vill framhålla
            att departementet vid uppdragsförhållanden av detta slag noggrant
            bör gå igenom uppdragets karaktär och göra en tryckfrihetsrättslig
            analys.
          </note>
          <note>
            Vidare gav Utrikesdepartementet missvisande information på en
            fråga från Dagens Nyheter gällande huruvida det fanns ytterligare
            handlingar som inte var allmänna kopplade till slutsatserna i
            utvärderingen.
          </note>
          <note>
            Vi ska påpeka, som tidigare talare också har nämnt, att Utrikesdepar
            ­ tementet oavsett partifärg har en särskild utmaning gällande
            handlings ­ offentligheten i den svenska statsförvaltningen, då
            Utrikesdepartementet dels har utlandsmyndigheter, dels arbetar
            med ärenden som har med ut ­ rikessekretess att göra.
          </note>
          <note>
            I detta ärende är statsrådet ansvarigt för de brister som har
            framkommit. Dock noterar utskottet att det har initierats ett
            omfattande arbete för att få ordning och reda på handlingarna
            i Utrikesdepartementet.
          </note>
          <note>
            Fru talman! Vi kommer nu in på det ärende i konstitutionsutskottets
            granskning som fått störst uppmärksamhet, nämligen regeringens
            beslut att skilja Ann-Marie Begler från tjänsten som generaldirektör
            på Försäkringskassan och förordna vederbörande på Regeringskansliet.
          </note>
          <note>
            Till att börja med måste vi klargöra på vilka premisser generaldirektörer
            anställs och skiljs från sina positioner samt hur de får andra
            uppdrag.
          </note>
          <note>
            Regeringen fattar beslut om att anställa generaldirektörer. Dessa
            får ett förordnande på sex år, och regeringen äger under anställningen
            rätten att förflytta dem inom statsförvaltningen. Men detta får
            man inte göra hur som helst. Man förhåller sig till lagen om offentlig
            anställning, i folkmun kallad LOA, men fattar inga direkta LOA-beslut
            vid förflyttningar. Så här har alla regeringar, oavsett partifärg,
            gjort.
          </note>
          <note>
            En regering måste kunna flytta på generaldirektörer, annars kan
            vi inte utkräva ansvar för statsförvaltningen av regeringen. Men
            det betyder inte att regeringen kan flytta generaldirektörer på
            ett godtyckligt sätt eller hur som helst.
          </note>
          <note>
            Var då detta en godtycklig förflyttning?
          </note>
          <note>
            I underlagen har vi kunnat ta del av att regeringen tyckte att
            Försäkringskassan brustit i sin samverkansskyldighet och att även
            andra aktörer – inte bara regeringen – har pekat på bristerna,
            till exempel Svenskt Näringsliv, Sveriges Kommuner och Landsting,
            Arbetsförmedlingen och Läkarförbundet.
          </note>
          <note>
            Med anledning av detta anför regeringen att de haft osedvanligt
            många myndighetsdialoger med Försäkringskassan samt tillskrivit
            myndigheten inte mindre än åtta uppdrag gällande samverkansskyldigheten.
            Det är den grund för förflyttningen som regeringen anför och som
            den dåvarande generaldirektören inte håller med om. Men förflyttningsbeslutet
            är således motiverat.
          </note>
          <note>
            Vi konstaterar att de olika bilderna är olyckliga, att det hade
            behövt bli en tydligare förankring hos Försäkringskassans styrelse
            och att det hade kunnat föreligga en tydligare dokumentation i
            ärendet.
          </note>
          <note>
            Men vad gäller dokumentationen säger vi i utskottet också att
            det bör beaktas vilken dokumentation som bör göras. Vi tror att
            det vore olyckligt att rikta ett generellt krav på dokumentation.
            Vid varje enskild förflyttning föreligger särskilda skäl, och
            det skulle vara en ökad administrativ börda för en regering om
            den behövde dokumentera detta varenda gång.
          </note>
          <note>
            Dessutom finns det väldigt känsliga uppgifter rörande en regerings
            förhållande till generaldirektörerna och hur de sköter sitt jobb.
            Vi vill inte att detta ska dokumenteras vid varje enskilt tillfälle.
            Vi tror att det vore olyckligt för utnämningsmakten, och det urholkar
            också förtroendet mellan regering och generaldirektör.
          </note>
          <note>
            Fru talman! Det har hävdats att Annika Strandhäll har både ljugit
            inför KU och brutit mot arbetsrätten. Det finns inget stöd för
            dessa påståenden i den här granskningen.
          </note>
          <note>
            Fru talman! Avslutningsvis vill jag säga att jag sätter en stor
            heder i att få vara ledamot av konstitutionsutskottet tillsammans
            med kollegorna i kammaren.
          </note>
          <note>
            Jag sätter en heder i att få arbeta med de frågor och lagar som
            utgör fundamentet i vårt samhälle och vår demokrati, nämligen
            grundlagarna. Det kräver omsorgsfullhet, noggrannhet, ansvarstagande
            och eftertänksamhet. Det är något annat än den politiska kontexten
            i övrigt, där kriget om vitsigaste tweet pågår och där politiker
            tävlar om vem som kan göra flest politiska poäng i en debatt.
            Det är ytlig politik, vilket inte lämpar sig för konstitutionsutskottet
            om vi ska arbeta med att värna vår konstitution.
          </note>
          <note>
            Men jag sätter inte bara en heder i att få arbeta med själva
            sakfrågorna utan också i att få delta i konstitutionsutskottets
            viktiga och särskilda arbete med granskningen av hur riket styrs.
          </note>
          <note>
            Jag känner mig stolt över att i detta sammanhang kunna lägga
            partipolitiskt käbbel åt sidan och i stället kliva in i rollen
            som den goda interna revisor som konstitutionsutskottet är ämnat
            att vara. Det är bitvis tufft, och det kräver en hög grad av integritet.
          </note>
          <note>
            Vi ska, så gott det går, försöka att vara objektiva, oavsett
            färg på reger ­ ingen, och granska statsrådens tjänsteutövning.
            Var och en av oss riks ­ dagsledamöter har möjlighet att anmäla
            ett statsråd till konstitutionsutskot ­ tet för granskning om
            ledamoten inte tycker att statsrådet följt de gängse regler som
            följer av ämbetet. Det är en central del i legitimiteten för reger
            ­ ingen att tåla ett sådant förfarande.
          </note>
          <note>
            Men det är upp till oss att se till att granskningen håller sig
            saklig och inte urartar i partipolitik. Jag ska inte försvara
            fel begångna av ett statsråd, även om statsrådet är en partikamrat.
            På samma sätt ska jag inte rikta ogrundad kritik mot ett statsråd
            bara för att jag tillhör oppositionen. Vår granskning måste vara
            välgrundad i de fakta vi kunnat finna, och vi behöver vara eniga
            – annars blir det som KU uttalar varken legitimt eller seriöst.
          </note>
          <note>
            Fru talman! Jag ber om ursäkt för att jag drar ut på tiden lite
            grann, men detta känns viktigt att få säga.
          </note>
          <note>
            För inte så många år sedan var KU på väg åt det hållet, precis
            som många har varit inne på tidigare. Det är tack vare ett gediget
            arbete av Björn von Sydow och Andreas Norlén som utskottet nu
            har kunnat landa i eniga granskningsbetänkanden.
          </note>
          <note>
            Fru talman! Det är med stor sorg jag konstaterar hur lätt det
            är att återigen hamna där KU var för ett antal år sedan: i partipolitik
            och stor oenighet.
          </note>
          <note>
            I denna granskningsprocess, framför allt vad gäller ärendet om
            förflyttningen av Försäkringskassans generaldirektör, har vi varit
            på väg i diket många gånger. En del har hävdat att statsrådet
            har ljugit och brutit mot arbetsrätten eller redan i utfrågningen
            bestämt vilka fel som är begångna och på vilket sätt de är begångna.
            Detta har gjorts innan alla fakta legat på bordet.
          </note>
          <note>
            Och när partiledningar i förväg har bestämt sig för vad KU ska
            komma fram till sätter ledningarna sina ledamöter i konstitutionsutskottet
            i en oerhört svår situation, vilket var precis vad som hände i
            ärendet om förflyttningen av Försäkringskassans generaldirektör.
          </note>
          <note>
            Men, fru talman, det är med glädje jag konstaterar att vi återigen
            helgar KU:s legitimitet och landar i ett enigt, balanserat slutbetänkande.
          </note>
          <note>
            När partipolitiken i övrigt känns som en vindflöjel som ändras
            beroende på hur dagens politiska vindar blåser är det viktigare
            än någonsin att konstitutionsutskottets granskningsarbete står
            pall. Det är med heder och stolthet jag är med i detta utskott.
          </note>
          <note>
            Tack till kansliet för ert förträffliga arbete! Tack, utskottskollegor,
            för detta riksmöte! Tack till ordföranden och vice ordföranden
            för ert arbete i presidiet! Särskilt tack till veteranerna i utskottet,
            som har varit en klippa i att lotsa oss som är nya i arbetet!
          </note>
          <note>
            (Applåder)
          </note>
          <note type="speaker">
            Anf. 15 ERIK OTTOSON (M):
          </note>
          <note>
            Fru talman! Om det tidigare kapitlet vi debatterade var ett begränsat
            sådant får vi väl anse att detta är något mer omfattande. Det
            innehåller fyra intressanta och spännande ärenden, varav det första
            handlar om en lag om ny möjlighet till uppehållstillstånd, också
            känd som gymnasielagen.
          </note>
          <note>
            Det här ärendet innehåller en rik flora av konstitutionella överväganden.
            Det handlar om Lagrådets ställning och roll, det handlar om beredningskravet
            inför att en proposition lämnas till riksdagen och det handlar
            om regeringens ansvar att vara beredd på att leda riket även i
            en svår och knepig situation som kan kräva snabb handlingskraft.
          </note>
          <note>
            Sammanfattningsvis får man väl säga att det är ett ärende kring
            vilket det har rått väldigt olika uppfattningar rent politiskt.
            Men när vi granskat hur arbetet har gjorts rent formellt har vi
            kunnat konstatera att det såklart finns förbättringsområden. Ett
            sådant förbättringsområde är möjligen beredskapen med vilken regeringen
            bör bestycka sig för att vara säker på att kunna hantera en uppkommen
            situation.
          </note>
          <note>
            I betänkandet konstaterar vi bland annat att det var ett tillstånd
            där vi hade fått ett stort inflöde av människor som sökte uppehållstillstånd
            i Sverige under hösten 2015 och att de här personerna i stor utsträckning
            riskerade att hinna fylla 18 innan en prövning av deras ärenden
            kunde bli klar. Det borde i det läget ha stått klart att man kunde
            behöva en viss beredskap för att hantera en sådan situation och
            de eventuella konsekvenser som det innebar.
          </note>
          <note>
            Jag tycker också att det är viktigt att i det här sammanhanget
            framhålla Lagrådets väldigt viktiga granskande funktion inför
            att en proposition avlämnas till riksdagen. I Lagrådet sitter
            några av rikets absolut mest erfarna och kompetenta jurister,
            och deras råd väger tungt.
          </note>
          <note>
            Som har nämnts tidigare har regeringen möjlighet att avvika från
            Lagrådets rekommendationer och synpunkter om man motiverar detta.
            Riksdagens utskott har då till uppgift att granska huruvida motiveringarna
            är till fyllest. Här kan det finnas skäl att påminna riksdagens
            utskott om den väldigt viktiga granskande funktion man har när
            man behandlar en proposition där Lagrådet har riktat kritik eller
            ifrågasättanden.
          </note>
          <note>
            Sedan kommer vi då till frågan om beredningskravet inom ramen
            för det här ärendet. Här kan man ha en rad olika infallsvinklar.
            Men det som är viktigt för konstitutionsutskottet är att säkerställa
            huruvida kravet är uppfyllt. Konstitutionsutskottet har då ställts
            inför frågan: När var kravet uppfyllt? Var det när propositionen
            avlämnades till riksdagen, eller var det efter det att finansutskottet
            hade vidtagit ytterligare beredning av ärendet? Om detta uttalar
            sig inte utskottet skarpt. Men vi konstaterar att finansut ­ skottet
            inte riktade någon kritik mot beredningskravets uppfyllande när
            man valde att behandla propositionen. När talmannen valde att
            ställa frå ­ gan under proposition var det ytterligare en punkt
            längs vägen. Riksdagen valde till slut att bifalla propositionen,
            om än med väldigt olika bevekelse ­ grunder rent politiskt när
            det väl kom till kammaren.
          </note>
          <note>
            Fru talman! En personlig reflektion är att vi nog vissa gånger,
            även i andra utskott utanför konstitutionsutskottet, behöver fästa
            lite extra vikt vid just den här formen av formell prövning när
            vi får propositioner till Sveriges riksdag, eftersom det av finansutskottets
            betänkande inte framgår huruvida man har godkänt eller inte godkänt
            de skäl som anges för att avvika från Lagrådets rekommendationer.
          </note>
          <note>
            I det här kapitlet i betänkandet ryms också ärendet om pressekreteraren
            hos försvarsministern, som innan hon inledde sin tjänst hos försvarsministern
            hade ett företag som var verksamt inom försvarsindustrin. Det
            var en bisyssla som vid anställningen konstaterades kanske inte
            var har helt lämplig. Det vidtogs då åtgärder i det att den aktuella
            personen valde att sälja och avyttra sina aktier i företaget.
          </note>
          <note>
            Det kom så småningom till allmän kännedom att de hade avyttrats
            till en närstående, vilket får anses vara mindre lämpligt, framför
            allt utifrån att det inte är fråga om vilken ministerpost som
            helst utan en ministerpost som har att göra med rikets försvar
            och säkerhet. Och trovärdigheten för just den formen av politiska
            poster måste värnas, framför allt i förhållande till övriga länder.
          </note>
          <note>
            När något sådant här sker ligger det såklart ett stort ansvar
            hos den enskilde att vara transparent mot sin arbetsgivare och
            vara uppriktig och ärlig. Men vi kan konstatera att när man hanterar
            den här formen av väldigt viktiga delar av rikets styrelse kan
            det finnas skäl att i nuläget se över rutinerna för hur man följer
            upp den här formen av kontroller av bisysslor. Detta säger också
            utskottet.
          </note>
          <note>
            När hela värdet i bolaget i det aktuella fallet låg i de personliga
            kontakter som ägaren av bolaget själv hade skulle man kunna anse
            att det fanns skäl att ställa ytterligare någon kontrollfråga
            kring hur värdet i bolaget skulle kunna bibehållas trots att ägaren
            avyttrade aktierna till någon annan.
          </note>
          <note>
            Ärendet om utvärdering av säkerhetsrådskampanjen är också detta
            någonting som väcker intresse för dem som är konstitutionellt
            intresserade, kanske till och med även utanför denna mycket snäva
            krets människor på vår jord. Utvärderaren, som var anställd under
            en begränsad tidsperiod, hade en uppfattning om vilken roll och
            ställning han hade, och Utrikesdepartementet hade möjligen en
            annan nyans i uppfattningen om vilken ställning personen i fråga
            hade. Detta är såklart någonting som kan vara bra att klargöra,
            och det i ett ganska tidigt skede av en anställning så att det
            inte råder oklarheter kring detta.
          </note>
          <note>
            Det finns några förutsättningar för att en handling ska anses
            vara al lmän. Antingen är den upprättad eller inkommen. Vår granskning
            har riktat in sig på att avgöra huruvida handlingarna i just det
            här ärendet var upprättade eller inkomna, och då är den granskades
            ställning avgörande för vilket de är.
          </note>
          <note>
            Här kan vi konstatera att vi kanske inte kan klarlägga huruvida
            de är upprättade eller framför allt inkomna, eftersom det är brist
            på praxis just vad gäller en inkommen handling från en tidigare
            anställd som skickar in en handling som har att göra med vad personen
            i fråga har arbetat med på en arbetsplats tidigare. I detta fall
            tar utskottet inte ställning till det juridiska, eftersom rättsläget
            inte är helt glasklart.
          </note>
          <note>
            Det vi däremot konstaterar är att handläggningen av begäran från
            Dagens Nyheter, och i någon mån också från utrikesutskottet, tog
            rätt lång tid – faktiskt för mycket tid. Det var dessutom så att
            när man svarade på begäran från Dagens Nyheter hänvisade man till
            ett felaktigt lagrum. Detta förtog Dagens Nyheters möjligheter
            att följa upp denna begäran rättsligt.
          </note>
          <note>
            Hanteringen av våra allmänna handlingar är en viktig del i vårt
            demokratiska styrelseskick och transparensen i hur vi leder landet.
            Det var något som vi tidigt i vår demokratiska historia valde
            att bestämma oss för skulle vara en hörnsten för vårt sätt att
            förvalta rikets styrelse. Därför är det viktigt att vi fortsätter
            att slå vakt om detta i vår roll som konstitutionsutskott men
            även som företrädare för folket i olika roller. Därför är det
            synnerligen tråkigt att vi har detta som ett återkommande tema
            i konstitutionsutskottets granskningar – något som vi över tid
            bör ha kommit till rätta med.
          </note>
          <note>
            Fru talman! Jag vill avsluta med det kanske mest omtalade ärendet
            i detta kapitel. Det handlar om förflyttningen av Försäkringskassans
            före detta generaldirektör Ann-Marie Begler.
          </note>
          <note>
            När man anställer någon som generaldirektör tar man som regering
            på sig ett arbetsgivaransvar. Det är ett speciellt arbetsgivaransvar
            som bygger på ett förordnande, och det ska förhålla sig till lagen
            om offentlig anställning.
          </note>
          <note>
            Man har självfallet rätten att göra en förflyttning. Och det
            har uttryckts oro för att konstitutionsutskottet, om det är för
            tydligt i sin konstruktiva revisionskritik, skulle inskränka regeringens
            möjligheter att hantera förflyttningar av generaldirektörer.
          </note>
          <note>
            Jag vill i sammanhanget möjligen påpeka att kammarens ledamöter
            gör väl i att fundera över regeringsformens första kap. 1 § tredje
            stycket om att den offentliga makten utövas under lagarna. Det
            är ofrånkomligt, och det är därför viktigt att alltid förhålla
            sig till lagarna när man utövar den formen av makt. Det är därför
            som utskottet också konstaterar att det är viktigt att hålla sig
            till lagen om offentlig anställning när man gör förflyttningar
            av generaldirektörer. Detta är inte att inskränka utnämningsmakten
            eller förflyttningsinstrumentet, utan detta är att säkerställa
            rättssäkerheten när så sker.
          </note>
          <note>
            Det ska finnas synnerliga skäl om en förflyttning sker omedelbart.
            I sammanhanget kan konstateras att Ann-Marie Begler när hon blev
            informerad om sin förflyttning hemställde hos departementets företrädare
            om att få sådana synnerliga skäl redovisade för sig. Utskottet
            konstaterar att det inte var en frivillig förflyttning, att hon
            inte heller upplevde det som en frivillig förflyttning och att
            några synnerliga skäl aldrig redovisades.
          </note>
          <note>
            Det ska finnas en samsyn eller en frivillighet i sammanhanget,
            och vi får väl konstatera att det inte fanns någon frivillighet.
            En frivillighet innebär att det i praktiken, i realiteten, sker
            på den anställdes eget initiativ. Utskottet konstaterar att det
            ankommer på statsrådet att säkerställa att dialogen fungerar mellan
            arbetstagare och arbetsgivare i detta sammanhang. Här kan konstateras
            en bristande dialog i detta avseende.
          </note>
          <note>
            Det har framförts att det har funnits flera olika uppdrag från
            regeringen till Försäkringskassan och Försäkringskassans generaldirektör
            om att förbättra den så kallade samordningsskyldigheten. Detta
            är rätt och riktigt, men flertalet har också vittnat om att dialogen
            kring hur detta har uppfattats och vilket missnöje som har funnits
            med hanteringen av samordningsskyldigheten kunde ha varit bättre.
            Dokumentation om detta och själva förflyttningen har varit svår
            eller omöjlig att uppbringa.
          </note>
          <note>
            Slutligen konstaterar konstitutionsutskottet att när man har
            en myndighet som är en styrelsemyndighet är det rimligt att anta
            att styrelsen bör vara informerad om denna form av avgörande ledningsfrågor
            för myndigheten.
          </note>
          <note>
            Fru talman! Jag ber om ursäkt för att jag har dragit över min
            talartid.
          </note>
          <note type="speaker">
            Anf. 16 FREDRIK LINDAHL (SD):
          </note>
          <note>
            Fru talman! Även jag vill tacka mina kollegor i utskottet för
            goda diskussioner. Hjärtligt tack även till vårt mycket kunniga
            och flitiga utskottskansli!
          </note>
          <note>
            Politiskt går det en skarp skiljelinje i kammaren i synen på
            samhälls ­ nyttan med migration och Sveriges framtida utmaningar
            på området. Efter ­ som konstitutionsutskottets granskning emellertid
            inte rör de politiska be ­ slutens materiella innehåll utan det
            sätt på vilket de tillkommit kommer jag i mitt anförande att hålla
            mig till just det.
          </note>
          <note>
            Jag talar givetvis om beredningen av förslag om en ny möjlighet
            till uppehållstillstånd. Jag kommer inte heller alltför mycket
            i detalj att redogöra i sak för vad som förevarit i ärendena då
            det finns mycket bra och i detalj utförliga underlag i den skriftliga
            versionen av dessa ärenden.
          </note>
          <note>
            Med detta sagt vill jag dock särskilt lyfta fram några punkter
            i vårt ställningstagande som jag tycker är särskilt angelägna.
          </note>
          <note>
            Utskottet framhåller betydelsen av upprätthållandet av såväl
            regeringsformens beredningskrav som Lagrådets granskning. Genom
            dessa skapas förutsättningar för kvalitet i lagstiftningsarbetet.
            KU pekar även på vikten av bestämmelserna i riksdagsordningen
            om budgetprocessen för upprätthållandet av principen om en fullständig
            och samlad budgethantering, även i samband med ändringar i statens
            budget.
          </note>
          <note>
            I det aktuella fallet har bland annat Lagrådet haft synnerligen
            skarpa synpunkter på förslaget och anfört att gränsen har nåtts
            för vad som är acceptabelt i fråga om hur lagstiftning kan utformas.
            Regeringen, som har haft en politisk vilja att trots denna mycket
            skarpa kritik införa lagen, har då bemött Lagrådets kritik i propositionen
            och skaffat ett parlamentariskt underlag för att få igenom lagändringen
            i kammaren.
          </note>
          <note>
            KU har tidigare uttalat att sådan argumentation är viktig för
            att riksdagen i beredningen av en proposition ska ges möjlighet
            att överväga de skäl som ligger bakom ställningstagandet att inte
            följa Lagrådet.
          </note>
          <note>
            Utskottet har även haft att granska om regeringen hade kunnat
            undvika ett hastverk genom att ha tillräckligt god omvärldsbevakning.
            KU konstaterar att beredning i vissa lägen behöver avvika från
            gängse rutiner men att behovet av brådskande beredningar i viss
            utsträckning bör kunna undvikas genom kontinuerlig omvärldsbevakning,
            god framförhållning och beredskap.
          </note>
          <note>
            Under hösten 2015 tog Sverige emot ett betydande antal asylsökande.
            Detta medförde bland annat hög belastning på Migrationsverket.
            Verket framhöll vid flera tillfällen att flera ensamkommande unga
            riskerade att hinna fylla 18 år innan deras ärenden blivit behandlade.
            Samtidigt uppgav Migrationsverket i en prognos i juli 2017 att
            samtliga asylsökande som kommit till Sverige 2015 och 2016 skulle
            få sina ärenden prövade av myndigheten i tid.
          </note>
          <note>
            Även om asylprocessen under aktuell period var speciell vill
            KU understryka vikten av att regeringen och Regeringskansliet
            genom kontinuerlig omvärldsbevakning, god framförhållning och
            beredskap är insatta i olika frågeställningar så att ärenden,
            så långt det är möjligt, kan beredas i enlighet med gängse rutiner.
          </note>
          <note>
            Fru talman! I ärendet om förflyttningen av Försäkringskassans
            generaldirektör finns en del saker att anmärka på. Jag vill dock
            framhålla att jag är glad att vi kunde bli eniga i denna för många
            så laddade fråga.
          </note>
          <note>
            För att den statliga förvaltningen ska fungera som avsett krävs
            rätt styrning. De statliga myndigheterna har i flera avseenden
            en självständig ställning. Förvaltningen lyder samtidigt under
            regeringen och har till uppgift att förverkliga dess politik.
          </note>
          <note>
            Fungerar inte dessa två funktioner – regeringens lagenliga styrning
            och den statliga förvaltningens självständiga genomförande av
            politiken – fungerar inte samhället. Just därför är den granskning
            som konstitutionsutskottet utför så viktig, och just därför är
            det så viktigt att de principer som följer av våra ställningstaganden
            verkligen iakttas. Regeringen måste följa lagen om offentlig anställning.
          </note>
          <note>
            Den gällande ordningen för att skilja eller förflytta en myndighetschef
            från en anställning syftar till att säkerställa myndigheternas
            och deras chefers självständighet. Därför måste det finnas sakliga
            och objektivt godtagbara skäl för att ett beslut om förflyttning
            av en myndighetschef ska kunna verkställas.
          </note>
          <note>
            Det måste vidare ankomma på regeringen att bereda frågor om utnämningar
            och förflyttningar på ett sådant omsorgsfullt sätt att det kan
            förutsättas att myndighetschefen i fråga ska komma att stanna
            kvar under den tid förordnandet avser.
          </note>
          <note>
            Det är vid det här laget vida bekant att företrädarna för regeringen
            och den tidigare generaldirektören har olika uppfattning om vad
            som har förekommit i myndighetsdialogerna och i dialogen om Beglers
            fortsatta anställning som generaldirektör. Detta är, som utskottet
            har konstaterat, otillfredsställande.
          </note>
          <note>
            För att granskningen ska bli meningsfull måste KU kunna förvänta
            sig att de uppgifter som lämnas bidrar till att skapa klarhet
            och ger en rättvisande bild av vad som har skett.
          </note>
          <note>
            Vad som har klarlagts är att förflyttningen skedde mot hennes
            vilja. När hon efterfrågade skälen för att genomföra förflyttningen
            av henne möttes hon av tystnad.
          </note>
          <note>
            Statsrådet måste försäkra sig om att rätt förutsättningar föreligger
            för att flytta en myndighetschef från dennes anställning och att
            dessa också tydligt uppmärksammas för myndighetschefen.
          </note>
          <note>
            Utöver detta har framkommit att det saknats erforderlig dokumentation
            om flytten och att myndighetens styrelse inte involverats i tillräcklig
            utsträckning.
          </note>
          <note>
            Som jag sa för en stund sedan: Om den politiska styrningen över
            myndigheterna brister fungerar inte samhällsapparaten som det
            är tänkt. För de brister som uppdagats i granskningen bär statsrådet
            ansvaret.
          </note>
          <note>
            Fru talman! Slutligen ett par ord om anställningen av en pressekreterare
            vid Försvarsdepartementet.
          </note>
          <note>
            KU:s ställningstagande tar fasta på något mycket väsentligt,
            och jag läser nu innantill de två första meningarna i vår gemensamma
            text: ” För respekten och förtroendet för vår demokrati är det
            angeläget att regeringen och dess myndigheter beaktar allas likhet
            inför lagen samt iakttar saklighet och opartiskhet. Det bör inte
            finnas ens skäl att misstänka att någon i regeringen eller Regeringskansliet
            gynnar t.ex. sig själv eller någon närstående. ”
          </note>
          <note>
            Vad som i korthet har förevarit är att en pressekreterare till
            försvarsministern i samband med sin anställning har påstått att
            hon har avvecklat engagemanget i sitt bolag när hon i själva verket
            har överlåtit detsamma till en närstående. Eftersom departementet
            inte uppmärksammade detta i rätt tid finner KU att rutinerna bör
            ses över i syfte att säkerställa att arbetstagare i Regeringskansliet
            i erforderlig utsträckning görs uppmärksamma på sitt ansvar vad
            gäller saklighet och opartiskhet och på de etiska riktlinjerna.
          </note>
          <note>
            Fru talman! För en tid sedan granskade Gruppen av stater mot
            korrup ­ tion det svenska arbetet på området och noterade då att
            bestickning är väldigt ovanligt i Sverige men att intressekonflikter
            och vänskapskorruption är desto vanligare. Gruppen menade att
            medvetenhet om dessa former av korruption är nödvändig och att
            regler riktade mot höga tjänstemän och polispersonal behöver förtydligas
            avseende redlighet och intressekonflikter.
          </note>
          <note>
            Konstitutionsutskottet är således i gott sällskap när vi når
            slutsatsen att Regeringskansliet närmare bör överväga om det finns
            behov av en tydligare reglering när det gäller anställda i Regeringskansliet.
            Respekteras inte grund lagens krav på saklighet och opartiskhet
            undergrävs förtroendet för det allmänna.
          </note>
          <note>
            Att detta och mycket annat uppmärksammas och granskas av ett
            enigt konstitutionsutskott tyder ändå på att kontrollfunktionerna
            fungerar och fyller sin funktion.
          </note>
          <note type="speaker">
            Anf. 17 LINDA YLIVAINIO (C):
          </note>
          <note>
            Fru talman! Ärendet om förflyttningen av Försäkringskassans generaldirektör
            är det ärende som under årets vårgranskning tilldragit sig störst
            uppmärksamhet. Låt mig därför ta tillfället i akt att diskutera
            några av de frågor som förekommit i den allmänna debatten.
          </note>
          <note>
            Först detta med att statsrådet Strandhäll lämnat olika uppgifter
            om orsaken till förflyttningen, dels på pressträffen den 27 april
            2018, dels vid KU:s utfrågning den 25 april i år.
          </note>
          <note>
            Att det förhåller sig så att det finns en viss diskrepans mellan
            statsrådets uttalanden vid dessa tillfällen är obestridligt och
            enkelt kontrollerbart för vem som helst genom att i efterhand
            titta på dessa utsändningar. Det intressanta är hur det kommer
            sig att det finns en diskrepans.
          </note>
          <note>
            En av statsrådets dåvarande statssekreterare lämnade i KU:s utfrågning
            den 8 april förklaringen att orsaken till att statsrådet på pressträffen
            förra året inte var ännu mer kraftfull i sin kritik av det sätt
            på vilket Försäkringskassan brustit i samverkansskyldigheten under
            den dåvarande generaldirektörens ledning var att statsrådet redan
            kommunicerat detta direkt till generaldirektören och inte hade
            något behov av att kritisera generaldirektören offentligt.
          </note>
          <note>
            Jag är på det klara med att inte alla godtar den uppgiften, men
            jag vill ändå framhålla att det har lämnats förklaringar. Diskrepansen
            har inte lämnats därhän.
          </note>
          <note>
            Jag vill också framhålla att Strandhäll och hennes statssekreterare
            varit konsekventa om orsakerna till avskiljandet av den dåvarande
            generaldirektören och hanteringen av ärendet från första svarspromemorian
            till KU den 21 februari i år och därefter under all inhämtning
            av underlag, såväl skriftligt som muntligt.
          </note>
          <note>
            Även här vet jag att inte alla låter sig övertygas om statsrådets
            uppgivna skäl, men jag vill ha det sagt att man inte på goda grunder
            kan påstå att det i KU:s utredning lämnats motsägelsefulla uppgifter
            från statsrådets med medarbetares håll.
          </note>
          <note>
            Herr talman! Utanför kammaren och tyvärr till och med här i kammaren
            har det redan använts starka ord om detta granskningsärende. Partiledare
            och kollegor som själva inte sitter i konstitutionsutskottet har
            i maj dragit långtgående slutsatser om KU:s granskning. Det har
            påståtts att Strandhäll farit med osanning i KU. Det har påståtts
            att regeringen brutit mot arbetsrätten.
          </note>
          <note>
            Jag tycker att dessa påståenden är allvarliga och djupt olyckliga.
            De har inte bara föregripit KU:s granskning. Jag skulle vilja
            gå så långt som att säga att de har förgripit sig på KU:s granskning.
          </note>
          <note>
            Påståendena är allvarliga därför att de saknar täckning. De saknade
            täckning när de uttalades i denna kammare, och de saknar fortfarande
            täckning. Riksdagen är folkets främsta företrädare. Vi lever och
            verkar i förtroendebranschen. När inte vi i denna kammare kan
            hålla oss till verkligheten, hur ska vi kunna begära att andra
            ska göra det utanför denna kammare i det alltmer polariserade
            debattklimatet?
          </note>
          <note>
            Låt mig därför kommentera dessa påståenden.
          </note>
          <note>
            Har statsrådet Strandhäll farit med osanning i KU? Nej, det är
            inte visat i KU:s utredning. Alla är överens om att statsrådet,
            hennes dåvarande statssekreterare och den dåvarande generaldirektören
            har olika bilder av hur kritiken mot bristerna i Försäkringskassans
            samverkansskyldighet och samordningsuppdrag kommunicerades. Detta
            avser såväl tiden fram till som själva tidpunkten den 25 april
            förra året då statsrådet förklarade att regeringen saknade förtroende
            för den dåvarande generaldirektören.
          </note>
          <note>
            Att utifrån förhållandet med motstridiga bilder dra slutsatsen
            att statsrådet farit med osanning om skälen till avskiljandet
            från tjänst är därför, diplomatiskt uttryckt, långtgående.
          </note>
          <note>
            Så till påståendet att regeringen brutit mot arbetsrätten.
          </note>
          <note>
            Statsrådet och hennes medarbetare har hävdat att beslutet inte
            fattats med stöd av lagen om offentlig anställning. Den dåvarande
            generaldirektören har sagt sig vara förvånad över att först i
            år, i samband med att hon fick de handlingar KU inhämtat i ärendet
            och gavs möjlighet att yttra sig över dem, ha fått veta att arbetsgivarens
            inställning var att beslutet inte var fattat med stöd av lagen
            om offentlig anställning.
          </note>
          <note>
            Har regeringen brutit mot arbetsrätten? Nej, inte heller det
            är visat i KU:s utredning. Frågan om regeringens beslut om förflyttning
            av en generaldirektör – även om beslutet de facto accepteras av
            generaldirektören – rättsligt sett kan kvalificeras som ett förflyttningsbeslut
            enligt 33 § lagen om offentlig anställning är mycket intressant.
            Det är bara en hake: Den frågan har inte avgjorts rättsligt. Den
            var uppe i Arbetsdomstolen när Maria Ågren stämde staten, men
            Arbetsdomstolen valde att inte pröva den.
          </note>
          <note>
            KU tar därför inte ställning i frågan, och det är som det bör
            vara. KU:s roll är inte – och ska heller inte vara – att skapa
            arbetsrättsliga prejudikat. KU:s roll är att göra en konstitutionell
            granskning.
          </note>
          <note>
            Herr talman! Ingen behöver tvivla på att Centerpartiet hedrar
            den stolta svenska ämbetsmannatraditionen och myndighetschefers
            oväld och integritet visavi regering och riksdag. Men låt mig
            sätta frågan i sitt sammanhang och påminna om att när riksdagen
            valde att till skillnad från många andra länder inte införa ministerstyre
            i grundlagen balanserades självständiga och oberoende ämbetsmän
            med regeringens förflyttningsinstrument.
          </note>
          <note>
            Från Centerpartiets sida tycker vi att beslutet att förflytta
            den dåvaran ­ de generaldirektören var dåligt i sak. Vi anser
            fortfarande att Ann-Marie Begler är en kompetent myndighetschef
            och hade gärna sett henne få fortsatt förtroende som generaldirektör
            för Försäkringskassan. Vi tycker att regeringens hantering uppvisar
            brister, men frågan i KU:s konstitutionella granskning har inte
            handlat om den dåvarande generaldirektören utan om regeringens
            formella hantering.
          </note>
          <note>
            KU framhåller bristerna i statsrådets och hennes medarbetares
            hantering av förflyttningen av Försäkringskassans generaldirektör
            och håller statsrådet ansvarig för de brister som framkommit i
            granskningen. Det handlar om bristande dokumentation och bristande
            dialog med myndighetens styrelse.
          </note>
          <note>
            Eftersom Försäkringskassan är en styrelsemyndighet och det därmed
            är styrelsen som fullt ut svarar för myndigheten inför regeringen
            är det otillfredsställande att styrelseordföranden ställts inför
            fullbordat faktum när statsrådet förflyttat generaldirektören
            från tjänsten. Även om styrelseordföranden medverkat i 4 av de
            16 myndighetsdialoger som Socialdepartementets ledning genomförde
            med Försäkringskassans ledning under tidsperioden från och med
            den 25 januari 2017 till och med den 9 april 2018 borde rimligen
            den enligt statsrådet växande kritiken och frustratio ­ nen mot
            Försäkringskassans bristande samordningsuppdrag tydligare ha involverat
            även styrelsen.
          </note>
          <note>
            Herr talman! Ett annat viktigt ärende där det finns behov av
            kraftfulla förbättringsåtgärder från regeringens sida är Utrikesdepartementets
            bristande efterlevnad och inkorrekta tillämpning av offentlighetsprincipen.
          </note>
          <note>
            I granskningsärendet Utrikesdepartementets hantering av en utvärdering
            av säkerhetsrådskampanjen har besvärande uppgifter framkommit
            om UD:s bristande förmåga att sköta grundläggande uppgifter i
            svensk statsförvaltning, nämligen utlämnande av allmänna handlingar
            och handlingsoffentlighet.
          </note>
          <note>
            Statsrådet Margot Wallström redogjorde under KU:s utfrågning
            för det åtgärdsprogram som departementet genomfört under förra
            året, kallat Handling 2018. Med tanke på att KU så sent som förra
            året återigen pekade på behovet av att UD säkerställer att de
            arbetssätt man använder är förenliga med det tryckfrihetsrättsliga
            regelverket kommer genomförandet av detta åtgärdsprogram inte
            en dag för sent.
          </note>
          <note>
            Med tanke på de allvarliga brister som påtalas i det nu aktuella
            granskningsbetänkandet har UD omfattande kompetensutveckling kvar
            framför sig, inte minst eftersom det i alla stora organisationer
            också förekommer en viss personalomsättning. UD måste nu säkerställa
            att alla medarbetare vet vad som gäller och att rutiner när det
            gäller sådana grundläggande aspekter i myndighetsväsendet fungerar.
            UD är inte undantaget från grundlagen utan måste i likhet med
            alla andra svenska myndigheter självklart efterleva grundlagens
            och offentlighets ‑ och sekretesslagstiftningens krav.
          </note>
          <note>
            KU utgår från att UD nu vidtar alla åtgärder som behövs för att
            komma till rätta med de tillkortakommanden i verksamheten som
            rör UD:s hantering av handlingar.
          </note>
          <note type="speaker">
            Anf. 18 JESSICA WETTERLING (V):
          </note>
          <note>
            Herr talman! I årets granskning finns det flera intressanta och
            uppmärksammade ärenden, särskilt i detta avsnitt. För mig som
            ny ledamot i riksdagen är det tydligt att vissa frågor återkommer
            när det gäller granskningsärendena. Det gäller särskilt hantering
            av handlingar och avsaknad av dokumentation.
          </note>
          <note>
            I ärendet som handlar om beredningen av den så kallade gymnasielagen
            vill jag framhålla vikten av ” kontinuerlig omvärldsbevakning
            och god framförhållning ”. Av granskningen framgår att Migrationsverket
            tidigt framhöll att flera ensamkommande unga riskerade att hinna
            fylla 18 år innan de skulle få ett beslut från Migrationsverket.
            Ibland kan det finnas behov av brådskande beredningar. Men genom
            god beredskap och omvärldsbevakning bör en sådan beredning så
            långt som möjligt kunna undvikas och i stället ske enligt ordinarie
            rutiner.
          </note>
          <note>
            I ärendet som gäller förflyttningen av Försäkringskassans generaldirektör
            är det olyckligt att företrädare för regeringen och den dåvarande
            generaldirektören har så vitt skilda bilder av vad som skett,
            både vid myn dighetsdialogerna och vid dialogen om den fortsatta
            anställningen som generaldirektör. Det är ” regeringens uppgift
            att styra r iket och att leda förvaltningen”. Men det ” ställer
            krav på en tydlig och förtroendefull dialog med myndigheterna
            ”. Av årets granskning framgår att ” dialogen mellan departementet
            och generaldirektören inte har levt upp till de krav som kan ställa
            s”.
          </note>
          <note>
            Det är uppenbart att de synpunkter som fanns på Försäkringskassan
            och hur Försäkringskassan utförde sitt uppdrag att samverka med
            berörda aktörer inte uppfattades av myndighetens dåvarande generaldirektör.
            När det finns överväganden om att skilja en myndighetschef från
            hens anställning bör det beaktas vilken dokumentation som kan
            behövas från den dialog som har skett.
          </note>
          <note>
            När en myndighet, som i fallet med Försäkringskassan, leds av
            en styrelse måste även styrelsen involveras när det finns synpunkter
            som gäller myndighetens ledning.
          </note>
          <note>
            Herr talman! En annan uppmärksammad granskning gäller en pressekreterares
            anställning vid Försvarsdepartementet och denn a s engagemang
            och ägande i ett bolag med anknytning till Försvarsdepartementets
            ansvarsområde. I samband med anställningen klargjordes Regeringskansliets
            etiska riktlinjer som behandlar frågor som jäv, bisysslor och
            andra intressekonflikter. Bestämmelserna finns för att undvika
            att anställda har förtroendeskadliga sysslor som kan rubba förtroendet
            för opartiskhet hos arbetstagare och skada det allmännas förtroende.
          </note>
          <note>
            När pressekreteraren anställdes sas att hen ” skulle avveckla
            sitt en gagemang och ägande i företaget”. Men det framkom senare
            att så inte hade skett då ägandet gått över till en närstående.
            Utifrån detta anser KU att rutinerna bör ses över så att anställda
            i Regeringskansliet informeras tillräckligt om saklighet, opartiskhe
            t och de etiska riktlinjerna.
          </note>
          <note>
            Herr talman! Det sista ärende jag vill beröra handlar om utvärderingen
            av säkerhetsrådskampanjen på Utrikesdepartementet och hanteringen
            av den. Det är tydligt att UD har haft och fortfarande har brister
            i sin diarieföring. Det är inget nytt problem utan är tyvärr återkommande
            år efter år, oberoende av färg på regeringen.
          </note>
          <note>
            Det är bekymmersamt att Utrikesdepartementets hantering av handlingar
            återkommande ger upphov till klagomål som uppmärksammas i olika
            tillsyns- och granskningssammanhang. Det är minst sagt förtroenderubbande.
          </note>
          <note>
            När det gäller utvärderingens ställning i förhållande till departementet
            framstår det som att utvärderaren och departementet har haft olika
            syn på utvärderarens självständighet. Utvärderarens ställning
            är ur ett tryckfrihetsrättsligt perspektiv av direkt betydelse
            för hur myndighetens hantering av handlingar ska ske. Det är därför
            av vikt att departementet ser till att uppdragets karaktär och
            frågan om självständighet noggrant gås igenom i förväg, för att
            säkerställa att all hantering av handlingar sker på ett korrekt
            sätt.
          </note>
          <note>
            KU har också granskat Utrikesdepartementets hantering av Dagens
            Nyheters och utrikesutskottets begäran om att ta del av utvärderingen.
            Granskningen visar att det besked som lämnades till Dagens Nyheter
            var otydligt och delvis missvisande.
          </note>
          <note>
            När det gäller hanteringen av utrikesutskottets begäran får det
            förutsättas att det finns en dialog om en begärd handling är allmän
            eller inte och av vilket skäl den inte lämnas ut. Det går dock
            att notera att Utrikesdepartementet beredde ledamöter från utrikesutskottet
            tillfälle att ta del av det aktuella materialet hos departementet.
            Men det går att fundera över med vilket lagstöd utskottet bereddes
            detta.
          </note>
          <note>
            Slutligen vill jag tacka kansliet för deras goda arbete.
          </note>
          <note type="speaker">
            Anf. 19 TUVE SKÅNBERG (KD):
          </note>
          <note>
            Herr talman! Vi har kommit till kapitel 2, Handläggning av vissa
            reger ­ ingsärenden m.m . I granskningen har vi granskat beredningen
            av förslag om en ny möjlighet att få uppehållstillstånd – det
            som populärt kallas gym ­ nasielagen. Där ” framhåller utskottet
            betydelsen av regeringsformens beredningskrav och Lagrådets granskning.
            Utskottet pekar även på vikten av bestämmelserna i riksdagsordningen
            om budgetprocessen för upprätt ­ hållandet av principen om en
            fullständig och samlad budgethantering. ” Vi noterar att en prövning
            i riksdagen var nödvändig för att lagen skulle kunna anses vara
            beredd.
          </note>
          <note>
            ” Vidare uppmärksammas att propositionen föregicks av en brådskande
            beredning som innebar att gängse rutiner för beredning av lagförslag
            frångicks. Som tidigare har uttalats av utskottet kan beredningen
            i vissa lägen behöva avvika från gängse rutiner, men behovet av
            brådskande beredningar bör åtminstone i viss utsträckning kunna
            undvikas genom kontinuerlig omvärldsbevakning och god framförhållning
            och beredskap. Av granskningen framgår att Migrationsverket redan
            på ett tidigt stadium framhöll att flera ensamkommande unga riskerade
            att hinna fylla 18 år innan Migrationsverkets beslut. ”
          </note>
          <note>
            KU avslutar med att vi ” understryker vikten av kontinuerlig
            omvärldsbevakning och god framförhållning och beredskap för att
            beredningen så långt det är möjligt ska kunna ske i enlighet med
            de rutiner som normalt gäller ”.
          </note>
          <note>
            Ärendet om Försäkringskassans generaldirektör har ju varit det
            mest uppmärksammade av de 16 ärenden och 18 anmälningar som KU
            har hanterat. Personligen trodde jag inte att det skulle få så
            stor uppmärksamhet. Men så blev det. Jag tror att det i stor utsträckning
            beror på att prövningen har skett på olika sätt.
          </note>
          <note>
            Regeringen kan prövas genom muntliga frågor här i kammaren. Statsministern
            och statsråden får frågor, och på det viset har riksdagen möjlighet
            till prövning i olika hänseenden. Skriftliga frågor har vi också.
            Även interpellationsinstrumentet finns. Sedan finns KU som prövar
            strikt konstitutionellt. Och det finns möjlighet till misstroendevotering.
          </note>
          <note>
            Vad är skillnaden mellan de två senare, KU:s prövning och misstroendevotering?
            Misstroendeomröstning är ju vad ordet säger: en fråga om det finns
            förtroende för ett givet statsråd eller för en statsminister,
            och då är det avgörande för om regeringen kan sitta kvar.
          </note>
          <note>
            På vilka grunder sker en misstroendevotering? Den sker på strikt
            politiska grunder. Man har eller har inte politiskt förtroende.
            Misstroendevoteringen har inte att göra med en konstitutionell
            prövning, annat än indirekt i så fall. Den hanteras av riksdagsgrupperna,
            och den hanteras av partiledningarna. Den hamnar aldrig på KU:s
            bord.
          </note>
          <note>
            Sedan har vi den konstitutionella prövningen. Det är den vi har
            gjort. Det är den vi har varit ense om. Det är den vi har utfört
            och nu står eniga bakom och ska redovisa.
          </note>
          <note>
            I den konstitutionella prövningen, som ett enigt KU står bakom,
            framhåller vi att ”r egeringen ansvarar inför riksdagen för förvaltningens
            verksamhet och måste kunna omplacera en myndighetschef om den
            anser att chefskapet inte utövas på ett tillräckligt bra sätt.
            Samtidigt måste reger ­ ingen alltid förhålla sig till bestämmelserna
            om förflyttning i lagen om offentlig anställning (LOA) så att
            inte syftet bakom dessa undergrävs, även när det inte är fråga
            om ett tvångsentledigande ” .
          </note>
          <note>
            KU anser att det ankommer på regeringen att bereda frågor om
            utnämningar och förflyttningar på ett så omsorgsfullt sätt att
            det kan förutsättas att myndighetschefen i fråga ska komma att
            stanna kvar under den tid förordnandet avser. Det här är enligt
            KU:s mening en god ordning, som alltid bör gälla. Enligt utskottets
            mening finns det inte några skäl att vara mindre omsorgsfull i
            en situation där en myndighetschef och regeringen är överens om
            att myndighetschefen ska lämna sin anställning i en myndighet
            för att anställas i Regeringskansliet än om avskiljandet från
            anställningen sker mot myndighetschefens vilja.
          </note>
          <note>
            I den nu aktuella granskningen har företrädarna för regeringen
            och den tidigare generaldirektören olika bilder av vad som har
            förekommit dels vid myndighetsdialogerna, dels vid dialogen om
            Ann-Marie Beglers fortsatta anställning som generaldirektör. Statsrådet
            och de före detta statssekreterarna har inför utskottet betonat
            att det fanns en samsyn mellan Ann-Marie Begler och departementet
            om att hon inte kunde fortsätta som generaldirektör för Försäkringskassan
            eftersom förtroendet inte fanns. Ann-Marie Begler har å sin sida
            gjort gällande att hon i samtal med den tidigare statssekreteraren
            har efterfrågat vilka synnerliga skäl som fanns för att genomföra
            förflyttningen omedelbart.
          </note>
          <note>
            Att uppgifterna som har lämnats i granskningen går så pass mycket
            isär är otillfredsställande. Utskottet ska kunna förvänta sig
            att de uppgifter som lämnas bidrar till att skapa klarhet och
            ge en rättvisande bild av vad som har skett.
          </note>
          <note>
            Som framgår av det jag har läst upp tidigare är det regeringens
            uppgift att styra riket och att leda förvaltningen, vilket ställer
            krav på en tydlig och förtroendefull dialog med myndigheterna.
            Av granskningen framgår, enligt utskottet, att dialogen mellan
            departementet och generaldirektören inte har levt upp till de
            krav som kan ställas i detta avseende. De synpunkter som fanns
            på hur Försäkringskassan utförde sitt uppdrag att samverka med
            berörda aktörer uppfattades inte av myndighetens generaldirektör.
            Det står vidare, enligt utskottet, klart att förflyttningen skedde
            mot Ann-Marie Beglers vilja.
          </note>
          <note>
            När Ann-Marie Begler efterfrågade skälen för att genomföra förflyttningen
            av henne fick hon inga sådana. Enligt utskottet faller det på
            statsrådet att försäkra sig om att förutsättningarna för att flytta
            en myndighetschef från dennes anställning föreligger och att dessa
            också klargörs för myndighetschefen.
          </note>
          <note>
            Vidare kan utskottet konstatera att någon dokumentation kring
            förflytt ­ ningen inte gått att uppbringa. I samband med övervägandena
            om det fanns och finns tillräckliga och starka skäl för att skilja
            en myndighetschef från dennes anställning bör, enligt utskottet,
            även beaktas vilken dokumenta ­ tion som kan behövas av dialogen
            med myndighetschefen. Utskottet vill i sammanhanget framhålla
            att i de fall en myndighet, som till exempel För ­ säkringskassan,
            leds av en styrelse måste också styrelsen involveras när synpunkter
            som gäller myndighetens ledning tas upp av departementet.
          </note>
          <note>
            Statsrådet bär ansvaret för de brister som framkommit i granskningen.
          </note>
          <note>
            En annan granskning gäller en pressekreterares anställning vid
            Försvarsdepartementet. I granskningen har framkommit att pressekreteraren
            i samband med att hon anställdes hade kontakt med den dåvarande
            expedi ­ tions- och rättschefen vid departementet angående avveckling
            av pressekreterarens engagemang och ägande i ett visst bolag.
            Denna kontakt ägde rum i enlighet med gällande rutin. Utskottet
            finner skäl att notera att det inte blivit känt att bolaget överlåtits
            till pressekreterarens närstående.
          </note>
          <note>
            Hur det kommer sig och varför frågan om hennes kvarstående engagemang
            i bolaget inte har uppmärksammats och utretts förrän i augusti
            2018 framgår inte i vår granskning. Enligt utskottet finns det
            utrymme att ifrågasätta om Regeringskansliets rutiner är tillräckliga.
            Rutinerna bör ses över i syfte att säkerställa att arbetstagare
            i Regeringskansliet i tillräcklig utsträckning görs uppmärksamma
            på sitt ansvar när det gäller saklighet och opartiskhet och på
            de etiska riktlinjerna.
          </note>
          <note>
            Regeringskansliet bör därvid närmare överväga om det finns behov
            av en tydligare reglering när det gäller anställda enligt politikeravtalet
            med centrala placeringar, till exempel pressekreterare. Utskottet
            inskärper vikten av att grundlagens krav på saklighet och opartiskhet
            respekteras och av en ständig strävan att upprätthålla förtroendet
            för det allmänna.
          </note>
          <note>
            Låt mig gå vidare. I granskningsärendet om Utrikesdepartementets
            hantering av en utvärdering av säkerhetsrådskampanjen anför utskottet
            att departementets bedömning av utvärderarens ställning i förhållande
            till departementet ur ett tryckfrihetsrättsligt perspektiv är
            av direkt betydelse för myndighetens hantering av handlingar som
            tillkom inom uppdraget. Det framstår som att en diskrepans har
            förelegat mellan departementets bedömning och utvärderarens tolkning
            av uppdraget.
          </note>
          <note>
            KU framhåller därför vikten av att departementet vid uppdragsförhållanden
            dels ser till att uppdragets karaktär och frågan om självständighet
            noggrant gås igenom i förväg, dels regelmässigt gör en noggrann
            tryckfrihetsrättslig analys i syfte att säkerställa att all hantering
            av handlingar sker i överensstämmelse med regelverket om handlingsoffentlighet.
          </note>
          <note>
            U tskottet tar upp Utrikesdepartementets hantering av Dagens
            Nyheters respektive utrikesutskottets begäran om att få ut utvärderingen.
            Uppgifter ­ na i granskningen visar att det besked som lämnades
            till Dagens Nyheter var otydligt och delvis missvisande. På grund
            av detta förtogs i praktiken även möjligheten att begära att få
            saken prövad av myndigheten genom ett beslut av ett statsråd och
            i sista hand av regeringen. Utskottet anser att departementets
            hantering av Dagens Nyheters begäran har brustit.
          </note>
          <note>
            Vad slutligen gäller utrikesutskottets begäran anför utskottet
            att om en begärd handling inte är allmän och departementet av
            det skälet inte efterkommer begäran får det förutsättas att departementet
            och utskottet har en dialog om detta. Utskottet noterar att ledamöter
            från utrikesutskottet visserligen bereddes tillfälle att få ta
            del av det aktuella materialet hos departementet. Den diskussion
            som följde på utrikesutskottets begäran av en formell prövning
            drog dock ut på tiden innan handlingarna slutligen expedierades.
            Granskningen visar också att ofullständig information lämnades
            till utrikesutskottet, och utskottet understryker betydelsen av
            att departementet lämnar fullständig och korrekt information.
          </note>
          <note>
            Att Utrikesdepartemente ts hantering av handlingarna åter kommande
            har gett upphov till klagomål som uppmärksammats i olika tillsyns-
            och granskningssammanhang är synnerligen bekymmersamt, skriver
            konstitutions utskottet.
          </note>
          <note>
            För de brister som utskottet påtalat i detta ärende kan utrikesministern
            inte undgå ansvar.
          </note>
          <note type="speaker">
            Anf. 20 BENGT ELIASSON (L):
          </note>
          <note>
            Herr talman! Ett enigt konstitutionsutskott kritiserar socialförsäkringsminister
            Annika Strandhäll för hur hon hanterade förflyttningen av Försäkringskassans
            tidigare generaldirektör Ann-Marie Begler.
          </note>
          <note>
            Bakgrunden är att regeringen fredagen den 27 april 2018 fattade
            beslut om att förflytta Ann-Marie Begler från hennes uppdrag som
            generaldirektör för Försäkringskassan. Förflyttningen verkställdes
            den 1 maj. Annika Strandhäll förklarar detta med att Ann-Marie
            Begler visserligen gjorde ett utmärkt jobb men att myndigheten
            behövde en ny ledning. Hon förklarade sedan att Försäkringskassan
            misslyckats med att stärka sin samverkan med främst Arbetsförmedlingen
            så att enskilda inte faller mellan stolarna, varvid Ann-Marie
            Begler också förklarade att hon hade velat fortsätta som generaldirektör.
          </note>
          <note>
            Vad säger lagen om detta? En myndighetschef med tidsbestämt förordnande
            kan enligt 33 § lagen om offentlig anställning förflyttas om det
            påkallats av organisatoriska skäl eller om det annars är nödvändigt
            med hänsyn till myndighetens bästa. Förflyttning som verkställs
            omedelbart kan bara bli aktuell om det finns synnerliga skäl,
            står det i lagtextens 37 §.
          </note>
          <note>
            Herr talman! Detta är inte en tvingande lag, men i de arbeten
            som beskriver hur regeringen ska förhålla sig till detta ska man
            just förhålla sig till det här i alla sina beslut. Det är här
            som det har brustit, alltså hur man har förhållit sig till det
            hela.
          </note>
          <note>
            En annan punkt i denna del som är av värde att lyfta fram och
            som vi i konstitutionsutskottet under våren har diskuterat en
            del gäller att Försäkringskassan är en myndighet som leds av en
            styrelse med fullt ansvar. Styrelsens ordförande har offentligt
            förklarat att hon inte hade blivit kontaktad av regeringen angående
            missnöje med Ann-Marie Begler. Detta är märkligt när en styrelse
            har fullt ansvar, för då har man också ansvar för sin personal.
            Vid de två tillfällen då myndighetsdialog skedde med styrelseordföranden
            vid bordet togs enligt styrelseordföranden ingen kritik upp, vilket
            är anmärkningsvärt.
          </note>
          <note>
            Skälen till kritiken i konstitutionsutskottet i det här fallet
            är brist på kommunikation, brist på dokumentation och brister
            i förhållningssättet till lagen om offentlig anställning när Ann-Marie
            Begler omplacerades. När man skiljer en generaldirektör från en
            befattning måste man följa vissa former, herr talman. Granskningen
            visar med all önskvärd tydlighet att Ann-Marie Begler förflyttades
            mot sin vilja med bristande dokumentation och utan att regeringen
            förhöll sig till lagen om offentlig anställning. När Ann-Marie
            Begler efterfrågade skälen till att hon avskildes från sin tjänst
            fick hon inga svar, trots att ansvaret för detta faller på statsrådet.
          </note>
          <note>
            Det måste dock betonas att regeringen otvetydigt äger utnämningsmakten
            och därmed den tillhörande makten att skilja den utnämnde från
            uppdraget. Det är inte det som detta granskningsärende handlar
            om. Det handlar inte heller om synen på hur Försäkringskassan
            under Ann-Marie Beg ­ lers ledning skött sitt arbete eller följt
            regeringens instruktioner. Det har vi, inte minst undertecknad,
            kritiserat och debatterat ofta i den här kammaren, men det är
            inte det som granskningsärendet handlar om. Det handlar helt om
            myndigheters oberoende och självständighet och en förvaltningschefs
            oförvitlighet när det gäller att äga sitt uppdrag.
          </note>
          <note>
            Tyvärr kan man konstatera att bristerna i att dokumentera går
            som en röd tråd genom flera av årets granskningar. Just i detta
            ärende är det extra allvarligt. Det är viktigt att det finns dagordningspunkter
            och/eller minnes ­ anteckningar om vad som tagits upp på möten.
            Det är av högsta konstitu ­ tionella vikt att ärendegångar går
            att följa och att spårbarheten i skäl till beslut med mera finns
            på pränt, så att man kan hämta ut handlingar för att följa upp
            och granska ett ärende. Dialogen mellan departementet och Ann
            ‑ Marie Begler har inte uppfyllt de krav som kan ställas, inte
            heller dokumentationen av dialogen mellan departement och myndighet
            eller be ­ skrivningen av vad som tagits upp på möten.
          </note>
          <note>
            KU:s kritik av Annika Strandhäll består i att utskottet konstaterar
            att statsrådet bär ansvaret för de brister som har framkommit
            i granskningen, vilket är mycket starkt uttryckt av konstitutionsutskottet.
          </note>
          <note>
            När Liberalerna anmälde Annika Strandhäll till konstitutionsutskottet
            för att på felaktigt sätt ha avskilt Ann-Marie Begler från hennes
            uppdrag var misstanken att skälen var ogiltiga. KU har nu fastslagit
            att den misstanken var riktig.
          </note>
          <note type="speaker">
            Anf. 21 PER SÖDERLUND (SD):
          </note>
          <note>
            Herr talman! År 2014 inleddes en kampanj för att Sverige skulle
            få en icke-permanent plats i FN:s säkerhetsråd. Kampanjarbetet
            uppnådde målet och avslutades 2016.
          </note>
          <note>
            I oktober samma år beslutade UD att genomföra en utvärdering
            av kandidaturarbetet. En utredare anställdes för att arbeta självständigt
            fram till den 12 december 2016, då utvärderingen skulle lämnas
            över till chefen för FN-politik vid UD.
          </note>
          <note>
            På UD var man inte helt nöjd med utvärderingen utan föreslog
            förändringar, något som inte är vanligt förekommande. I januari
            lämnade utredaren en uppdaterad version av dokumentet till UD.
            Där hade tidigare synpunkter delvis beaktats.
          </note>
          <note>
            Den 2 mars 2017 färdigställde UD i sin tur en sammanfattning
            av de slutsatser utredaren hade kommit fram till. Slutsatserna
            publicerades på UD:s hemsida dagen efter.
          </note>
          <note>
            Det var där någonstans det började gå fel, herr talman.
          </note>
          <note>
            I mars 2017 begärde utrikesutskottet att få ta del av den fullständiga
            utvärderingen. UD överlämnade ganska snart sammanfattningen på
            13 sidor till utrikesutskottet, alltså inte det dokument som utskottet
            begärt att få ta del av.
          </note>
          <note>
            I december samma år begärde en journalist ut den fullständiga
            utvärderingen, som skulle vara på 44 sidor, men han nekades. En
            tjänsteman på Utrikesdepartementet svarade att en sammanfattning
            på 13 sidor var det dokument som överlämnats av utredaren, något
            som sedan skulle visa sig inte vara sant. Nekandet var dessutom
            otydligt och delvis missvisande, vilket ledde till att det var
            omöjligt att få saken prövad av ett statsråd eller regeringen,
            något som man annars har rätt till.
          </note>
          <note>
            Men det tar inte slut där. Den 1 mars 2018 upprepade utrikesutskottet
            sin begäran om att få ta del av den fullstä ndiga utvärderingen,
            och den 27 mars begärde utskottet formellt prövning av frågan
            om utlämnande av den fullständiga versionen av UD:s interna utvärderingsrapport.
            Trots det tog det ända till den 18 maj, alltså nästan två månader,
            innan den fullständiga utvärderingen överlämnades till utskottet.
            Någon formell prövning har inte gjorts, trots utrikesutskottets
            begäran.
          </note>
          <note>
            Sammanfattningsvis kan man säga att Utrikesdepartementet har
            brustit på flera områden i det här ärendet.
          </note>
          <note>
            För det första har man undanhållit information när man har förnekat
            att den fullständiga utredningen existerar. Detta har gjort det
            omöjligt för en journalist att begära prövning.
          </note>
          <note>
            För det andra har man dragit ut på tiden orimligt länge när det
            gäller utrikesutskottets begäran om prövning av utlämnande av
            den fullständiga versionen av UD:s interna utvärderingsrapport.
            Man har helt enkelt överlämnat utvärderingen med sekretessmarkering
            i stället för att pröva begäran om utlämnande.
          </note>
          <note>
            För det tredje har man inte varit tydlig från början vad gäller
            statusen på utredarens arbete.
          </note>
          <note>
            Herr talman! För de brister som konstitutionsutskottet har påtalat
            i detta ärende kan utrikesministern inte undgå ansvar. Konstitutionsutskottet
            anser vidare att det är synnerligen bekymmersamt att UD:s hantering
            av handlingar återkommande har gett upphov till klagomål. Men
            konstitutionsutskottet välkomnar också de insatser som har gjorts
            inom Utrikesdepartementet på detta område inom hela förvaltningen.
            Det är hög tid att åtgärda dessa brister, vilket även UD verkar
            ha insett.
          </note>
          <note>
            Vissa frågor om regeringens ansvar för förvaltningen (kapitel
            3)
          </note>
          <note type="speaker">
            Anf. 22 PER-ARNE HÅKANSSON (S):
          </note>
          <note>
            Herr talman! Under detta avsnitt, kapitel 3 i KU20, behandlas
            vissa frågor om regeringens ansvar för förvaltningen. Jag ska
            kort gå in på var och en av dessa, men låt mig först få ge en
            liten personlig reflektion om vårens arbete som helhet i KU.
          </note>
          <note>
            För mig, som gärna vill förespråka en pragmatisk och kompromissvillig
            hållning och ser detta som ett sätt att komma framåt och visa
            på ett gott ledarskap för samhällets bästa, har KU:s arbetssätt
            varit inspirerande. Det har talats här i dag om KU:s roll. Jag
            skulle vilja nämna begreppet ”KU-andan”, som bygger på att snäva
            partipolitiska hänsyn ofta får stå åt sidan för en sammanhållen
            syn på rollen som hela riksdagens granskare.
          </note>
          <note>
            Här har inte minst nämnts de insatser som gjordes av tidigare
            KU, där den nuvarande talmannen var ordförande och satt i presidiet
            tillsammans med dåvarande vice ordförande Björn von Sydow. Detta
            har förts vidare i den tappning som nu vi jobbar under med ett
            förtjänstfullt ledarskap av Karin Enström och Hans Ekström. Vi
            bygger vidare på den KU-anda som vi upplever. Det i sig kan förvisso
            vara en utmaning för många, tror jag, men det handlar, som jag
            ser det, ytterst om trovärdighet och tillit till utskottets funktion.
            Den erkända kunskap och kompetens som de facto finns på kansliet
            utgör självklart en kärna i arbetet, som bygger på att de ställningstaganden
            som betänkandet leder fram till vilar på en stabil grund.
          </note>
          <note>
            Med det sagt vill jag beröra en del av de ärenden som detta avsnitt
            innehåller. De fyra anmälningarna har gällt styrningen av Svenska
            kraftnät, en förnyad granskning av hanteringen av Transportstyrelsen,
            tillsättandet av chefen för ledningsstabens totalförsvarsavdelning
            samt de risker för oegentligheter inom migrationsverksamheten
            vid utlandsmyndigheterna som uppmärksammats vid olika tillfällen
            de senaste åren.
          </note>
          <note>
            Herr talman! För att börja med Svenska kraftnät var det ett ärende
            som kanske till en början av många betraktades som ganska problematiskt.
            Det lyftes fram utifrån uppmärksammade brister kring säkerhetsskydd
            och sä ­ kerhetsprövningar. Anmälan som kom in begärde en granskning
            om reger ­ ingen och ansvariga statsrådet Ibrahim Baylan i tillräcklig
            omfattning agerat för att förhindra de allvarliga missförhållanden
            som man då ansåg uppdagats vid Svenska kraftnät.
          </note>
          <note>
            Det som åsyftades var bland annat jäv vid upphandling, eventuellt
            agerande för att påverka valutgången i 2018 års riksdagsval och
            brister i säkerhetsskyddsarbetet. Det hänvisades bland annat till
            att en utpekad generaldirektör ville fördröja information om elprishöjning
            till efter valet. Det var vad man hänvisade till vad gällde valutgången.
            Det anfördes vidare enligt uppgifter i DN att avsteg från bestämmelserna
            om säkerhetsskydd förekommit och att oriktiga uppgifter om säkerhetsprövningar
            lämnats.
          </note>
          <note>
            I utskottet togs frågorna upp genom utfrågningar av näringsminister
            Ibrahim Baylan och före detta generaldirektörerna Mikael Odenberg
            och Ulla Sandborgh. Även vid utfrågningen av statsminister Stefan
            Löfven berördes säkerhetsfrågorna kring Svenska kraftnät.
          </note>
          <note>
            KU:s ställningstagande är att i det nu aktuella fallet har det
            inte fram ­ kommit några brister i regeringens sätt att styra
            och hålla sig informerad om verksamheten. Regeringens arbete med
            säkerhetsfrågor kan man också lyfta fram i sammanhanget. En nationell
            strategi för samhällets informa ­ tions- och cybersäkerhet har
            tagits fram. Denna är ett uttryck för regering ­ ens övergripande
            prioriteringar som syftar till att utgöra en plattform för fortsatt
            utvecklingsarbete på området.
          </note>
          <note>
            Säkerhetsfrågorna har också ingått som en del i den löpande dialog
            som förts mellan Miljö- och energidepartementet och Svenska kraftnät.
            Utskottet förutsätter att regeringen med respekt för förvaltningens
            självständighet enligt regeringsformen ser till att både styra
            myndigheterna och hålla sig informerad om deras verksamhet. I
            det nu aktuella fallet har det således inte förekommit några brister
            i dessa hänseenden.
          </note>
          <note>
            Herr talman! I en annan anmälan begärdes att utskottet skulle
            granska om och hur regeringen efter händelserna vid Transportstyrelsens
            outsourcing av it-verksamheten säkerställt att något liknande
            som då inträffade inte kan inträffa igen. Det hänvisades i detta
            fall till en artikel i DN som i sin tur refererade till en rapport
            från Riksrevisionen.
          </note>
          <note>
            Utskottets ställningstagande bygger på att det endast är svensk
            säkerhetsprövad och godkänd personal som hanterar Transportstyrelsens
            samlade it-drift sedan den 1 oktober 2017. Sedan den 1 oktober
            2018 är det endast Transportstyrelsens egen personal som innehar
            de högsta behörigheterna i myndighetens behörighetssystem. I detta
            fall ger granskningen heller inte anledning till uttalande från
            utskottet.
          </note>
          <note>
            Herr talman! En tredje granskning handlar om tillsättandet av
            chefen för ledningsstabens totalförsvarsavdelning. Också i detta
            fall konstaterar utskottet att granskningen inte ger anledning
            till något särskilt uttalande.
          </note>
          <note>
            Herr talman! Den slutliga och fjärde granskningen i detta avsnitt
            vill jag dock ge några ord. Den gäller huruvida obehörig personal
            haft tillgång till känsliga uppgifter i it-systemen när det gäller
            risker och handläggning av migrationsärenden vid utlandsmyndigheterna.
          </note>
          <note>
            Man kan kanske fundera om den mänskliga dimensionen här blir
            en del av problematiken. Riksrevisionen har också i detta ärende
            granskat det system som Migrationsverket och UD har jobbat efter.
            På utfrågningen redogjorde utrikesministern för en rad åtgärder
            som UD vidtagit för att förbättra säkerhetsarbetet och säkerställa
            att de etiska riktlinjerna fungerar på ett bra sätt. Det råder
            nolltolerans inom utrikesförvaltningen vad gäller oegentligheter,
            och samtliga misstankar följs upp.
          </note>
          <note>
            Det kan noteras att det under 2018 behandlades 69 000 ärenden
            om uppehållstillstånd vid utlandsmyndigheterna och över 250 000
            ärenden om visering. Under året gjordes 34 anmälningar om misstänkta
            oegentligheter, och av dessa kunde två fall styrkas. Om oegentlighet
            konstateras kan en arbetstagare antingen tilldelas en varning
            eller skiljas från sin tjänst.
          </note>
          <note>
            Sammanfattningsvis kan man säga att ökad transparens och medveten
            ­ het hos medarbetarna är ett sätt att förebygga och arbeta framåtsyftande.
            Inte heller i denna granskning har utskottet sett anledning till
            något uttal ­ ande.
          </note>
          <note>
            (Applåder)
          </note>
          <note type="speaker">
            Anf. 23 FREDRIK SCHULTE (M):
          </note>
          <note>
            Herr talman! Precis som föregående talare uttryckte gäller detta
            avsnitt fyra granskningsärenden. Som har påpekats flera gånger
            från talarstolen är det ett enigt betänkande. Gällande dessa fyra
            granskningsärenden finns det inte någon formell kritik från konstitutionsutskottet.
          </note>
          <note>
            Med det sagt vill jag ändå ta upp den av de fyra granskningar
            na som har fått lite mer medial uppmärksamhet. Det gäller frågan
            om styrningen av Svenska kraftnät. Svenska kraftnät är den myndighet
            som ansvarar för att förvalta och utveckla elstamnätet. De ansvarar
            också för elskyddsberedskapen, att säkerställa eltillgången i
            Sverige under olika typer av kriser.
          </note>
          <note>
            Den kritik som framkommit och som anmälan rör är att man inte
            från myndighetens sida har gjort en korrekt säkerhetsprövning
            när man har införskaffat ett nytt säkerhets- och styrsystem. Personal
            har inte säkerhetsklassats i överensstämmelse med de riktlinjer
            som har fastslagits, och olämpliga jävsförhållanden har rått inom
            myndigheten. Det har funnits tecken på att det har funnits allvarliga
            ledarskapsmässiga tillkortakommanden i myndigheten.
          </note>
          <note>
            Det är mycket allvarlig kritik. Det är en viktig myndighet med
            viktiga uppgifter. Myndigheten har också påtalat problem i risk-
            och sårbarhets ­ analyser ett par år tillbaka. Man har konstaterat
            att det föreligger en rad problem som man står inför. Konstitutionsutskottet
            har ändå valt att inte rikta någon kritik mot regeringen mot bakgrund
            av att myndigheten har redovisat problem som den står inför och
            också presenterat lösningar.
          </note>
          <note>
            Konstitutionsutskottet har konstaterat att här finns inget skäl
            till kritik. Samtidigt vill jag framhålla att konstitutionsutskottet
            inte tar ställning till huruvida hanteringen från regeringens
            sida har varit fulländad. Därmed kvarstår frågan om det funnits
            mer som regeringen hade kunnat göra.
          </note>
          <note>
            Sammantaget gäller den tredje delen fyra granskningsärenden där
            det inte finns skäl för konstitutionsutskottet att framföra formell
            kritik.
          </note>
          <note type="speaker">
            Anf. 24 PER SÖDERLUND (SD):
          </note>
          <note>
            Herr talman! Konstitutionsutskottet har granskat regeringens
            hantering av risken för oegentligheter inom migrationsverksamheten
            vid utlandsmyndigheterna. Anmälan till konstitutionsutskottet
            grundar sig på Riksrevisionens granskningsrapport som konstaterar
            att oegentligheter har förekommit. Riksrevisionen påvisar risker
            för oegentligheter vid handläggningen av migrationsärenden och
            att det saknas bestämmelser om och rutiner för kontroll av sådana
            risker samt att obehörig personal haft tillgång till känsliga
            uppgifter i it-systemen.
          </note>
          <note>
            Herr talman! Det finns två behörighetsnivåer i migrationssystemen
            för personal vid utlandsmyndigheterna. Utsänd personal har högre
            behörighetsnivå än de lokalanställda. Dock kan UD och Migrationsverket
            tillsammans bevilja en lokalanställd den högre behörighetsnivån
            efter en säkerhetsprövning.
          </note>
          <note>
            En säkerhetsprövning är inte alltid helt enkel att genomföra
            när det gäller lokalanställd personal som inte är svenska medborgare.
            Det är lyckligtvis ganska ovanligt att sådana säkerhetsprövningar
            behöver göras.
          </note>
          <note>
            Ett problem i hanteringen av behörigheter gäller personal som
            avslutar sin tjänst eller byter arbetsuppgifter. Då ska även personalens
            behörighet till it-systemen avslutas. Riksrevisionen konstaterar
            att både UD och Migrationsverket har brustit på det området. Varken
            UD eller Migrationsverket gör några systematiska kontroller av
            behörigheterna. Migrationsverket saknar den möjligheten, och UD
            anser att det är de enskilda utlandsmyndigheterna som har ansvaret
            för att behörigheterna stämmer. Det känns lite som att man skyller
            på varandra och ingen tar ansvar. Dock ska tilläggas att det även
            krävs fysisk tillgång till it-miljön för att få tillgång till
            migra ­ tionssystemen, något som personal inte har efter att deras
            tjänst avslutats.
          </note>
          <note>
            Herr talman! Konstitutionsutskottet har i sin granskning konstaterat
            att regeringen redan före Riksrevisionens rapport hade vidtagit
            ett antal åtgärder för att minimera riskerna för oegentligheter.
            Ytterligare åtgärder har också vidtagits som en följd av Riksrevisionens
            rekommendationer. Det är så det ska gå till. Granskningen ger
            därmed inte anledning till något uttalande från konstitutionsutskottet
            s sida.
          </note>
          <note>
            Dock är de påtalade bristerna allvarliga. Regeringen och Utrikesdepartementet
            har en del arbete framför sig för att säkra upp verksamheten.
            Vi får förutsätta att de verkligen tar åt sig av Riksrevisionens
            kritik och genomför de föreslagna förbättringarna.
          </note>
          <note type="speaker">
            Anf. 25 TUVE SKÅNBERG (KD):
          </note>
          <note>
            Herr talman! Jag ska välja ut ett enda ärende av dessa fyra och
            kommentera det, just därför att det inte finns någon kritik. Det
            gäller frågan om Svenska kraftnät, där det har förekommit brister
            i arbetet med säker hets skydd och säkerhetsprövningar. Säkerhetsskyddsavtal
            har inledningsvis saknats vid anskaffningen av ett nytt styr-
            och övervakningssystem.
          </note>
          <note>
            Detta var det ärende som jag trodde skulle kunna leda till en
            prövning liknande förra årets om Transportstyrelsen och skandalen
            i samband med den. Det är med glädje, herr talman, jag kan nämna
            att det i det aktuella fallet inte har framkommit några brister
            för regeringens del. Det är nog så viktigt.
          </note>
          <note>
            Därmed, herr talman, har jag sparat in de fem minuter som jag
            möjligen drog över förra gången.
          </note>
          <note>
            (Applåder)
          </note>
          <note type="speaker">
            Anf. 26 BENGT ELIASSON (L):
          </note>
          <note>
            Herr talman! Även jag ska något kommentera det ärende som handlar
            om styrningen av Svenska kraftnät.
          </note>
          <note>
            När det gäller de uppmärksammade bristerna kring säkerhetsskydd
            och säkerhetsprövningar vid Svenska kraftnät kan vi konstatera,
            som flera föregående talare sagt, att även om vi nog trodde att
            detta skulle bli ett av de tyngre ärendena kom detta på skam –
            återigen, måste det betonas, i ett rent konstitutionellt perspektiv.
            Regering en har såvitt vi kunnat se skött handläggningen av myndighetens
            brister på ett alldeles utmärkt och korrekt sätt.
          </note>
          <note>
            Utskottet förutsätter att regeringen ser till att både styra
            myndigheterna och hålla sig informerad om deras verksamhet, samt
            att berörda delar av Regeringskansliet informeras när händelser
            som kan vara av betydelse för rikets säkerhet inträffar. I det
            nu aktuella fallet har det inte framkommit några brister i detta
            hänseende.
          </note>
          <note>
            Herr talman! Det man ändå kan reflektera över när det gäller
            denna typ av ärenden är den svenska förvaltningsmodellen. Denna
            har ofta framhållits som något unikt, något som saknar motstycke
            i världen. Dock pågår just nu två rörelser som gör att den svenska
            förvaltningen alltmer liknar utländska förvaltningssystem, som
            generellt har mer inslag av ministerförvaltning och ministerstyre,
            medan simultant dessa utländska förvaltningssystem flyttar sig
            i vår riktning, till mindre av de nämnda inslagen. Detta gör att
            vi inte längre är riktigt så unika som vi har varit. Samtidigt
            blir riksdagens granskningsmakt i detta avseende, det vi debatterar
            i dag, alltmer aktuell och alltmer viktig i dessa rörelsefält.
          </note>
          <note>
            Ibland framhålls det att självständiga myndigheter är någonting
            odemokratiskt och någonting som inte är så bra i ett fritt samhälle.
            Självständiga myndigheter kan dock inte anses odemokratiska, tvärtom.
            Genom lagar och förordningar kan och ska regeringen påverka och
            styra sina förvaltningar, likaså genom ekonomiska styrmedel och
            inte minst, som vi har diskuterat tidigare, utnämningsmakten.
            Av detta följer att om den politiska styrningen primärt hålls
            på en generell nivå främjas lagarnas ställning som de auktoritära,
            demokratiska styrmedel de faktiskt är.
          </note>
          <note>
            Här kan det vara på sin plats att avslutningsvis påpeka, herr
            talman, att Liberalerna ser vikten av att utveckla den styrningsmodell
            och de maktdelningsprinciper som vi lever under i vårt land med
            införande av en författningsdomstol för att ännu mer stärka våra
            demokratiska grundvalar, det fria lagstiftningssystemet och de
            fria och självständiga myndigheterna.
          </note>
          <note type="speaker">
            Anf. 27 MIKAEL STRANDMAN (SD):
          </note>
          <note>
            Herr talman! En av statsskickets viktigaste grunder utöver folkstyret
            och yttrandefriheten är givetvis att ämbetsverkens tjänstemän
            iakttar saklighet och opartiskhet samt följer lagen och inte låter
            sig påverkas av nycker och ovidkommande hänsyn eller över huvud
            taget åsidosätter vad som gäller för uppgiften. Detta är allmänt
            tillämpliga regler och gäller i all offentlig verksamhet, alltid.
          </note>
          <note>
            Under flera års tid har det emellertid kommit avslöjanden där
            myndigheter eller höga myndighetschefer inte levt upp till dessa
            högt ställda krav. Slarv eller godtycke inom myndigheterna har
            uppmärksammats och gällt alltifrån enskilda aktivistiska handläggare
            till generaldirektören för Transportstyrelsen.
          </note>
          <note>
            Därför är det ledsamt att som ledamot av Sveriges riksdag och
            konstitutionsutskottet behöva stå och redogöra för ytterligare
            ett exempel där en myndighet inte levt upp till svenska förvaltningsrättsliga
            principer. Svens ­ ka kraftnät – en viktig myndighet som har hand
            om drift, förvaltning och utveckling av det svenska stamnätet
            för el och därtill är systemansvarig myndighet och elberedskapsmyndighet
            – måste verka oklanderligt.
          </note>
          <note>
            Under vårens granskning har konstitutionsutskottet funnit att
            det har förekommit brister i arbetet med säkerhetsskydd och säkerhetsprövningar.
            Säkerhetsskyddsavtal har saknats vid anskaffningen av ett nytt
            styr- och övervakningssystem. Nyanställd personal på vissa tjänster
            har inte omedelbart säkerhetsprövats utifrån den säkerhetsklass
            som fastställts.
          </note>
          <note>
            Dessa brister har förelegat samtidigt som det pågått ett systematiskt
            arbete med säkerhetsfrågor vid Svenska kraftnät i form av risk-
            och sårbarhetsanalyser som upprättats inom my ndighetens verksamhetsområde.
            I dessa analyser har Svenska kraftnät även redovisat genomförda,
            pågående och planerade åtgärder.
          </note>
          <note>
            Konstitutionsutskottet kan konstatera att säkerhetsfrågor har
            ingått som en del i den löpande dialogen mellan Miljö- och energidepartementet
            och Svenska kraftnät. I granskningen har inte framkommit att Svenska
            kraftnät vid dessa dialoger redovisat några av de brister som
            senare har blivit kända. Inte heller har dessa brister framgått
            av risk- och sårbarhetsanalyserna. Att utskottet funnit att det
            är allvarligt att en myndighet med samhällsviktiga uppgifter inte
            har hanterat säkerhetsskyddet och säkerhetsprövningarna på ett
            riktigt sätt är därför inte konstigt.
          </note>
          <note>
            Utskottet har vidare funnit att regeringen i stort sett, med
            respekt för förvaltningens självständighet enligt regeringsformen,
            sett till att både styra myndigheterna och hålla sig informerad
            om deras verksamhet och kan antas fortsätta med detta.
          </note>
          <note>
            Innan jag avslutar detta, herr talman, vill jag ändå göra den
            personliga reflektionen att det torde inverka menligt på regeringens
            möjligheter att styra sina myndigheter – och därmed i förlängningen
            försvåra konstitu ­ tionsutskottets möjlighet till grannlaga och
            vederhäftig granskning av re ­ geringens myndighetsstyrning –
            när inte myndigheterna bemödar sig att korrekt utföra, dokumentera
            och redovisa sina åtgärder till departementen.
          </note>
          <note>
            Givet samhällsutvecklingen tror jag tyvärr inte heller att det
            här är sista gången som en vårgranskning innehåller ställningstaganden
            av den här typen, och det är ledsamt.
          </note>
          <note>
            Vissa frågor om statsråds tjänsteutövning (kapitel 4)
          </note>
          <note type="speaker">
            Anf. 28 DANIEL ANDERSSON (S):
          </note>
          <note>
            Herr talman! I mitt anförande gällande statsråds tjänsteutövning
            innefattas följande granskningar: G2, G3, G5, G6, G9, G10 och
            G18. Jag kommer att sammanfatta dessa på ett generellt och övergripande
            sätt.
          </note>
          <note>
            Den gemensamma nämnaren i granskningarna är det sagda ordet.
            Våra statsråd ska uttala sig inom sina områden och göra tydliga
            ställningstaganden. Det är inget konstigt med det, men ibland
            får man hålla tungan rätt i mun.
          </note>
          <note>
            Herr talman! Utmaningen uppstår när mottagaren hör och uppfattar
            något annat än vad som var menat att sägas, eller, vilket också
            händer, när uttalandet helt tas ur sitt sammanhang och därmed
            blir väldigt fel eller ensidigt.
          </note>
          <note>
            Vi har haft ärenden på bordet där statsråd gjort uttalanden i
            rollen som partiföreträdare, och här blir det svårt att som mottagare
            veta vilken roll personen i fråga har i just det ögonblicket.
            Vi har haft granskningar som bottnat i att statsråd varit extra
            känslosamma i vissa frågor, och därmed har det enskilda uttalandet
            förstärkts. Man kanske till och med sa något med ett leende på
            läpparna, men det framgår ju inte i text, och det spelar roll.
          </note>
          <note>
            Vad vill vi egentligen ha för sorts politiker? Det är nog ingen
            av oss här i kammaren som kan koppla bort känslorna från intellektet.
            Det är med känslorna som vi vitaliserar den politiska debatten
            och skapar nyanser. Ha det i åtanke.
          </note>
          <note>
            I tidigare granskningar som utskottet gjort har man uttalat att
            statsråd i likhet med alla andra medborgare har rätt att göra
            uttalanden i olika sammanhang, men med hänsyn till ett statsråds
            speciella ställning bör dock särskild försiktighet iakttas i vissa
            hänseenden.
          </note>
          <note>
            Herr talman! Sammantaget av de nämnda granskningarna kan inte
            utskottet se att uttalandena i sig fått konsekvenser som visar
            att det har funnits grund för att rikta någon högre grad av kritik,
            men det performativa uttalandets innebörd eller innebörden av
            ”doing something by saying something”, som vi har hört om tidigare
            under granskningstiden, är något som konstitutionsutskottet har
            uppmanat statsråd att ha i åtanke sedan tidigare.
          </note>
          <note>
            Herr talman! Då det är min första mandatperiod och jag har fått
            äran att sitta som ledamot i konstitutionsutskottet vill jag tacka
            ledamöterna, och självklart kansliet, för intensiva diskussioner
            och oerhört givande resultat. Det är inte bara vackert med enighet,
            utan det skapar också förtroende för det arbete vi har gjort och
            för det arbete vi ska göra framöver.
          </note>
          <note>
            Med det sagt vill jag önska herr talmannen en trevlig sommar!
          </note>
          <note>
            (Applåder)
          </note>
          <note type="speaker">
            Anf. 29 FREDRIK SCHULTE (M):
          </note>
          <note>
            Herr talman! Den här delen av konstitutionsutskottets granskning
            rör sex granskningar av i huvudsak uttalanden från olika ministrar.
            Ministrar får, som alla andra, uttala i princip vad som helst
            – vi har ju yttrandefrihet här i Sverige – men det finns några
            saker som särskilt ankommer på ministrar att tänka på.
          </note>
          <note>
            Den första saken är att ett uttalande måste vara sakligt. Det
            har riksdagen konstaterat är ett rekvisit som bör gälla ministrars
            uttalanden. Även om de kan vara polemiska och tillspetsade måste
            de ändå vara korrekta i sitt empiriska innehåll.
          </note>
          <note>
            Den andra saken är att uttalanden inte får riskera att äventyra
            eller på något sätt påverka domstolars eller myndigheters självständighet,
            och det är också av central betydelse att ministrar inte uttalar
            saker som står i direkt konflikt med vad andra ministrar uttrycker
            eller vad som är regeringens officiella ståndpunkt. Det här gäller
            särskilt i relationen till andra stater, alltså i utrikespolitiken.
          </note>
          <note>
            Två av uttalandena som har granskats rör Alice Bah Kuhnke, alltså
            den tidigare kulturministern. En av granskningarna rör ett uttalande
            av Alice Bah Kuhnke om att hon skulle boka ett möte med rikspolischefen
            för att följa upp polisens arbete avseende en handlingsplan. Där
            konstaterar konstitutionsutskottet att innebörden av det som Alice
            Bah Kuhnke uttalade var att hon skulle säkerställa att polisen
            ser till att hålla kontakt med alla utgivare. Konstitutionsutskottet
            konstaterar att det inte är en uppgift som polisen har, och därmed
            är hennes uttalande inkorrekt.
          </note>
          <note>
            Hennes andra uttalande som granskades rörde filmstödet. Konstitu
            ­ tionsutskottet konstaterar att det som hon sa inte var inkorrekt
            men att det när en minister gör ett uttalande vars innebörd det
            kan råda frågeställningar om är viktigt att en minister, i det
            här fallet Alice Bah Kuhnke, klargör sakförhållanden så att det
            inte råder osäkerhet om vad som faktiskt sas.
          </note>
          <note>
            Avslutningsvis har vi också ett uttalande från Margot Wallström
            om att hon aldrig skulle kunna förlåta Storbritannien för brexit.
            Där konstaterar konstitutionsutskottet att det är viktigt att
            särskilt ministrar som uttalar saker kring relationer till andra
            stater gör det på ett övervägt sätt och att det inte föranleder
            missförstånd eller att det sänds en signal till annan stat om
            att vi har ändrat vårt förhållningssätt eller vår politik i förhållande
            till den staten om det inte är avsett.
          </note>
          <note>
            Konstitutionsutskottet konstaterar att det inte har hänt i det
            här fallet. Det var ingen som tolkade Margot Wallströms uttalande
            som att Sverige som stat inte kan förlåta Storbritannien. I den
            delen finns det alltså inget skäl till kritik.
          </note>
          <note>
            Konstitutionsutskottet tar inte ställning till politiskt sakinnehåll,
            vilket har påpekats flera gånger tidigare. Frågeställningen huruvida
            det här var ett omdömesgillt eller bra uttalande är någonting
            som konstitutionsutskottet inte uttalar sig om. Det står andra
            aktörer fritt att göra en egen bedömning av det.
          </note>
          <note>
            Med det sagt skulle jag vilja instämma i föregående talares uppfattning
            att vi inte kan ha politiker som inte har känsla och som inte
            kan ha glimten i ögat och komma med även spontana kommentarer.
            Men att ha känsla och glimten i ögat rättfärdigar inte omdömeslösa
            uttalanden.
          </note>
          <note>
            Jag vill avslutningsvis också säga att det bör anmärkas på att
            statsministerns uttalande i samband med utfrågningen i det här
            ärendet är problematiskt. Statsministern sa att det inte går att
            fastställa några regler för så kallade performativa uttalanden,
            alltså sådana uttalanden som får påverkan på vår utrikespolitik.
            Konstitutionsutskottet har i tidigare granskningar, liksom utrikesutskottet,
            fastslagit att det finns tydliga definitioner av vad som kan anses
            vara ett performativt uttalande.
          </note>
          <note type="speaker">
            Anf. 30 MIKAEL STRANDMAN (SD):
          </note>
          <note>
            Herr talman! Självklart ska vi ha statsråd som kan delta i den
            allmän ­ politiska debatten. P olitiken vore tråkig om de inte
            fick komma med uttal ­ anden här och där. Men det är viktigt att
            dessa uttalanden är sakliga och korrekta, att de inte ingriper
            i enskilda självständiga förvaltningars ärenden och att de inte
            heller föregriper rättsprocesser i domstolarna.
          </note>
          <note>
            Jag tänkte inrikta mig på granskningsärende nr 6. Det har kommit
            in en anmälan till konstitutionsutskottet där det begärs att utskottet
            granskar ett uttalande från före detta bostadsministern Peter
            Eriksson. Uttalandet har han gjort i SVT, och det gällde nyanländas
            bostadssituation efter att statens etableringsstöd på två år har
            upphört.
          </note>
          <note>
            Det är som så att samtliga Sveriges kommuner har blivit tilldelade
            kommunplacerade nyanlända. Bosättningslagen stipulerar att kommuner
            ­ na måste ordna med bostäder till dessa. De ska vara en prioriterad
            grupp. I samband med detta betalar staten ut ett etableringsstöd
            under två år. Kommuner i Sverige har valt att efter de två åren
            hantera denna fråga på olika sätt. Vissa kommuner har valt att
            tolka lagen så att efter två år ska alla medborgare i kommunen
            behandlas lika oavsett om de är svenska medborgare eller om de
            har permanent uppehållstillstånd, och de får då söka bostad på
            samma villkor hos Bostadsförmedlingen. Om det inte funkar får
            de hjälp av kommunens socialtjänst.
          </note>
          <note>
            I det h är fallet var det fråga om Lidingö kommun. Där hade man
            efter två år valt att säga upp kontrakten med de kommunplacerade
            nyanlända och anvisa dem till bostadskö och socialtjänst.
          </note>
          <note>
            Då uttalade sig före detta bostadsminister n Peter Eriksson ordagrant
            enligt följande: ”Gör man på det här sättet motverkar man integrationen.
            Det finns ingen etableringstid som heter två år.”
          </note>
          <note>
            Självklart ska statsrådet komma med uttalanden i den offentliga
            debatten, men man måste vara noga med att uttalanden är sakliga
            och korrekta och inte ingriper i enskilda ärenden samt att de
            inte föregriper pågående rättsprocess. I det här fallet hade ärendet
            i Lidingö kommun överklagats till förvaltningsrätt och sedermera
            kammarrätt. I båda fallen hade Lidingö kommun fått rätt i det
            de gjorde.
          </note>
          <note>
            Konstitutionsutskottet vill understryka att även om man ska få
            delta i den offentliga debatten måste man ändå tänka på att inte
            närma sig rättsprocesser i sina uttalanden.
          </note>
          <note type="speaker">
            Anf. 31 LINDA YLIVAINIO (C):
          </note>
          <note>
            Herr talman! I den här debattrundan, som handlar om statsråds
            tjänste ­ utövning, behandlar konstitutionsutskottet frågor som
            är ständigt återkommande, nämligen frågorna om statsråds uttalanden.
            Kollegan Mia Sydow Mölleby nämnde detta i den inledande debatten,
            liksom flera kollegor har gjort här i den rundan, men jag vill
            ändå lyfta fram KU:s praxis i det här sammanhanget.
          </note>
          <note>
            KU har tidigare slagit fast att statsråd, i likhet med alla andra
            medborgare, har rätt att göra uttalanden i olika sammanhang, men
            att statsråd kan behöva ta särskild hänsyn. En självklar utgångspunkt
            är att uttalandena är korrekta. KU framhåller att det inte utesluter
            att statsråd i debatter och i andra politiska sammanhang uttrycker
            sig tillspetsat och polemiskt. Jag avser inte nu att diskutera
            uttalandeärendena annat än på ett par punkter.
          </note>
          <note>
            För det första: Jag noterar att dåvarande kultur- och demokratiministern
            beträffande Polismyndighetens ansvar gällande uppföljningen av
            handlingsplanen till det fria ordets försvar gjort uttalanden
            som inte var korrekta.
          </note>
          <note>
            För det andra: KU har granskat dåvarande bostadsministerns uttalanden
            gällande Lidingö kommun. I det här fallet valde bostadsministern
            att göra ett besök hos hyresgäster som hade sagts upp av Lidingö
            kommun. Kommunen hade valt att säga upp alla bostadskontrakt för
            bostäder till nyanlända i samband med etableringstidens utgång.
            Man kan ha synpunkter på kommunens beslut och på vilket sätt det
            bidrar till integration av nyanlända. Det hade i varje fall den
            dåvarande bostadsministern. Kommunens beslut var överklagat till
            Förvaltningsrätten i Stockholm, vilket dåvarande bostadsministern
            kände till.
          </note>
          <note>
            KU har inget att erinra, men jag vill personligen problematisera
            att ett statsråd i ett läge där en kontroversiell fråga är överklagad
            till domstol väljer att opinionsbilda i just den kommunen . Det
            är en smula magstarkt. Det är magstarkt i sig, och det är provocerande
            utifrån det kommunala självstyret. Låt oss hoppas att statsråd
            framgent ändå håller sig för goda att uttala sig politiskt i en
            sådan inramning.
          </note>
          <note>
            Precis som Per Söderlund uttalade i den inledande debatten kan
            ärenden från början te sig omfattande och kniviga, men vid en
            närmare granskning rätar frågetecknen ut sig. Även det motsvarande
            förloppet är normalt. En sådan granskning är av dåvarande kultur-
            och demokratiministerns hantering av filmstödet. K U har inte
            funnit några brister som i det här ärendet kan läggas dåvarande
            kultur- och demokratiministern till last. Däremot har KU:s granskning
            gett upphov till frågor om styrningen av Filminstitutet och dess
            uppdrag när det gäller fördelningen av filmstöd. Det är angeläget
            att eventuella oklarheter när det gäller den formella hanteringen
            av filmstödet klaras ut. Såväl Riksrevisionen som Statskontoret
            har tittat på bland annat den privata rättsbildning som reglerar
            Filminstitutets verksamhet. Ändå har ingen bottnat i frågan om
            dagens bemyndiganden och reglering av Filminstutets förutsättningar
            att besluta om fördelning av filmstödet. Det är viktigt att regeringen
            ser över frågan och vid behov återkommer till riksdagen.
          </note>
          <note type="speaker">
            Anf. 32 TUVE SKÅNBERG (KD):
          </note>
          <note>
            Herr talman! Det här kapitlet handlar om olika uttalanden som
            statsråd gör och när de blir mer eller mindre bra, vilket ansvar
            de har och vilken frihet de har. Jag skulle vilja lyfta fram två
            av ärendena i all korthet.
          </note>
          <note>
            Det ena ärendet handlar om Alice Bah Kuhnke när hon gör ett uttalande
            i samband med en nedlagd polisutredning. Hon uttalar sig om att
            det ingår i polisens uppdrag att ta kontakt med landets samtliga
            utgivare. KU konstaterar kort att något sådant uppdrag inte finns.
            Uttalandet är inte korrekt. Så sätter vi punkt där.
          </note>
          <note>
            Ett annat uttalande gjordes av utrikesministern under en konferens
            när hon sa att hon inte kunde förlåta Storbritannien för brexit.
            Det är lite magstarkt av en utrikesminister att säga så offentligt.
            Det uttalandet anmäldes av en kristdemokrat, och det hamnade i
            knät på mig. Hur skulle man ta ställning till detta? Jag är lika
            enig med utskottet om bedömningen här som jag är annars, nämligen
            att avgörande var att utrikesministern sa så här på utfrågningen:
            ”Jag sa, med ett leende, att jag tror faktiskt att det kan kom
            ­ ma att bli svårt att förlåta dem för det här. Det betyder helt
            enkelt att vi kommer att bli påminda om det. Det var det jag beskrev.”
            Hon nyanserade alltså sitt uttalande.
          </note>
          <note>
            Men så sa hon: ”Jag sa, med ett leende – – – .” Därmed friar
            jag henne för min del.
          </note>
          <note>
            KU säger om detta: ”Det ställs särskilda krav på uttalanden inom
            utrikespolitiken, och utskottet vill på ett allmänt plan erinra
            om vikten av att utrikesministerns uttalanden till sitt innehåll
            är så formulerade att de inte leder till missförstånd eller ger
            upphov till motstridiga tolkningar. Det kan konstateras att uttalandena
            i just detta fall inte kom att få några sådana konsekvenser, såvitt
            framgår av granskningen. Utskottet förutsätter att vad utskottet
            tidigare uttalat i sina granskningar om t.ex. performativa uttalanden
            beaktas av statsråd i deras fortsatta arbete.”
          </note>
          <note type="speaker">
            Anf. 33 PATRICK RESLOW (SD):
          </note>
          <note>
            Herr talman! Jag kommer att säga några korta ord om G18, även
            om jag inte har mycket mer att tillföra än vad som redan har sagts
            av föregående talare.
          </note>
          <note>
            Vid en konferens om finsk och nordisk utrikes- och säkerhetspolitik
            i januari 2019 uttalade sig utrikesministern om hur hon såg på
            brexit. Hon sa bland annat: ”Jag kan inte förlåta dem för det
            här.” Det har varit en diskussion om vem ”dem” syftade på. Redan
            dagen efter gjorde utrikesministern klart att det inte syftade
            på Storbritannien utan på det politiska etablissemanget där.
          </note>
          <note>
            Hon sa även att det under lång tid hade funnits ett dåligt politiskt
            ledarskap i Storbritannien. Dessa uttalanden är såklart anmärkningsvärda
            när de ses lösryckta, inte minst eftersom Storbritannien inte
            bara är en viktig handelspartner för Sverige utan också en allierad
            i EU. Det är synpunkter på en intern demokratisk process i ett
            annat medlemsland. Detta föranledde att KU utredde vad som hänt
            och sagts och om det utgjorde någon formell brist. Efter skriftväxling
            med Regeringskansliet och även under den utfrågning som vi hade
            med utrikesministern stod det klart att uttalandet snarare skulle
            ses som en allmän oro över brexit och vilka konsekvenser det skulle
            få för Europa.
          </note>
          <note>
            KU har i ett antal tidigare granskningar understrukit vikten
            av att statsråden och deras uttalanden är korrekta, även om de
            uttrycker sig lite tillspetsat. Det kan man minst sagt säga att
            det skedde i detta fall.
          </note>
          <note>
            När det gäller utrikespolitiken är det särskilt viktigt att iaktta
            försiktighet eftersom utrikespolitiken till mycket stor del formas
            av uttalandepolitik. Uttalandena får därför inte leda till missförstånd
            eller motstridiga tolkningar. Efter att nu ha granskat ärendet
            konstaterar KU att uttalandena i just detta fall inte har fått
            några konsekvenser för svensk utrikespolitik och inte har inneburit
            någon ny svensk utrikespolitik.
          </note>
          <note>
            Därmed har vi lagt ärendet till handlingarna.
          </note>
          <note type="speaker">
            Anf. 34 JONAS ERIKSSON (MP):
          </note>
          <note>
            Herr talman! Mina fyra minuter kommer knappast att gå åt , då
            mina kollegor så föredömligt har redogjort för ärendena under
            detta avsnitt i betänkandet.
          </note>
          <note>
            Jag kan konstatera att KU tycker att våra politiker, statsråd
            och minis ­ trar är och ska få vara människor med känslor och
            engagemang och att de ska få yttra sig så länge de håller sig
            till saklighetskravet och inte inskränker domstolar och myndigheter
            i deras utövning av makten.
          </note>
          <note>
            Överläggningen var härmed avslutad.
          </note>
          <note>
            Utskottets anmälan lades till handlingarna.
          </note>
          <note>
            § 8 Behandlingen av riksdagens skrivelser
          </note>
          <note>
            Konstitutionsutskottets betänkande 2018/19:KU21
          </note>
          <note>
            Behandlingen av riksdagens skrivelser (skr. 2018/19:75 och redog.
            2018/19:RS4)
          </note>
          <note>
            föredrogs.
          </note>
          <note type="speaker">
            Anf. 35 FREDRIK SCHULTE (M):
          </note>
          <note>
            Herr talman! Detta är ännu ett betänkande där konstitutionsutskottet
            är helt enigt. Men även om vi är eniga och det inte råder någon
            politisk konflikt kring betänkandet är det principiellt viktigt.
          </note>
          <note>
            Betänkandet, som man brukar referera till som skrivelse 75, handlar
            om en årlig rapport som regeringen skickar till riksdagen om i
            vilken utsträckning och hur riksdagens beslut har tillgodosetts.
            Det som är särskilt intressant är det som brukar kallas tillkännagivanden,
            alltså en beställning från riksdagen till regeringen där riksdagen
            uppdrar åt regeringen att hantera eller lösa en sakpolitisk fråga
            på ett visst sätt.
          </note>
          <note>
            Utgångspunkten måste vara att regeringen tillgodoser det som
            riksdagen begär att regeringen ska lösa. Detta är inte alltid
            möjligt eftersom det ibland kan finnas praktiska komplikationer.
            Inte minst kan man vara oense om vad riksdagen verkligen har beställt
            av regeringen. Därmed måste man skilja på att ett ärende är slutbehandlat,
            alltså att regeringen har hanterat det, och att det faktiskt är
            tillgodosett.
          </note>
          <note>
            Vi har en sådan fråga i betänkandet där det kan råda lite meningsskilj
            ­ aktigheter kring vad frågan gäller, och den är kopplad till
            Lotteriinspek ­ tionen. Alliansen, alltså Moderaterna, Kristdemokraterna,
            Liberalerna och Centerpartiet, röstade tidigare med stöd av Sverigedemokraterna
            igenom att det skulle ställas krav på att det ska framgå tydligt
            för den som köper lotter om lotteriet skänker pengar till politisk
            verksamhet. Regeringen an ­ ser att man har behandlat denna fråga,
            med utgångspunkt från att Lotteri ­ inspektionen faktiskt kan
            ställa sådana krav och i delar gör en sådan pröv ­ ning av olika
            typer av lotteriverksamheter.
          </note>
          <note>
            Vi kan från Moderaternas sida inte invända emot att detta har
            slutbehandlats. Men även om det är en annan fråga som inte rör
            betänkandet anser vi i sak att om man köper en lott där pengarna
            går till politisk verksamhet ska detta framgå på lotten vid köptillfället,
            precis som det tydligt står på cigarettpaket att rökning kan leda
            till cancer. På samma sätt ska det framgå när man köper lotter
            att en eventuell lotteriverksamhet skänker pengar till ett politiskt
            parti.
          </note>
          <note>
            Det åligger framför allt kulturutskottet att vidare behandla
            detta, men i proceduriell och formell mening får det tillkännagivande
            som riksdagen lämnat tidigare anses vara slutbehandlat. Vi får
            återkomma i själva sakfrågan.
          </note>
          <note type="speaker">
            Anf. 36 FREDRIK LINDAHL (SD):
          </note>
          <note>
            Herr talman! Riksdagen har tidigare lämnat ett tillkännagivande
            om att det är rimligt att lottköpare får tydlig information om
            ett lotteri anordnas för att finansiera partipolitisk verksamhet.
            Att inom ramen för skrivelsen säga några ord om detta är på sin
            plats.
          </note>
          <note>
            Regeringen redovisade tillkännagivandet som slutbehandlat i proposi
            ­ tionen En omreglerad spelmarknad . Där anfördes att Lotteriinspektionen
            redan ställer sådana krav i sina tillståndsbeslut för lotterier,
            inte bara avseende partipolitisk verksamhet utan även i fråga
            om allmännyttig verksamhet över huvud taget. Om det faller ut
            på detta sätt i praktiken återstår dock att se.
          </note>
          <note>
            Vi kan konstatera att vi är flera partier i kammaren som menar
            att det explicit på varje enskild lott ska framgå huruvida lotteriets
            försäljningsintä kter direkt eller indirekt stöd er partipolitisk
            verksamhet. Om detta nu inte genomförs fullt ut kan man vara förvissad
            om att vi återkommer i frågan för att få till en förtydligande
            bestämmelse om detta.
          </note>
          <note type="speaker">
            Anf. 37 HANS EKSTRÖM (S):
          </note>
          <note>
            Herr talman! Jag måste erkänna att vi glömde en viktig sak. Vi
            hade tänkt köpa en sommarpresent, nämligen lotter där det på baksidan
            står att intäkterna går till partipolitisk verksamhet. Det kunde
            ha varit bra käll ­ forskning för dem som driver denna fråga,
            men det kanske är roligare med politisk pajkastning än att ta
            reda på sakförhållanden – jag vet inte.
          </note>
          <note>
            Jag tillhör dessutom dem som inte tycker att partipolitisk verksamhet
            är att jämföra med rökning, det vill säga jag tycker inte att
            den är skadlig.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 juni.)
          </note>
          <note>
            § 9 Fri- och rättigheter, m.m.
          </note>
          <note>
            Konstitutionsutskottets betänkande 2018/19:KU27
          </note>
          <note>
            Fri- och rättigheter, m.m.
          </note>
          <note>
            föredrogs.
          </note>
          <note type="speaker">
            Anf. 38 KARIN ENSTRÖM (M):
          </note>
          <note>
            Herr talman! Vi ska nu behandla det näst sista ärendet under
            KU:s debattdag i kammaren. Vi har koncentrerat våra ärendedebatter
            till i dag. Detta är dock inte en del av granskningsbetänkandet,
            utan det är ett mo ­ tionsbetänkande som heter KU27 Fri- och rättigheter
            , m.m.
          </note>
          <note>
            Utskottet har behandlat ett flertal motioner och motionsyrkanden
            från den allmänna motionstiden. Yrkandena gäller verkligen en
            stor bredd av frågor. Det handlar om diskriminering, förebyggande
            av våldsbejakande extremism, medborgarskap, äganderätt och näringsfrihet.
            Jag skulle vilja lyfta det som handlar om fri- och rättigheter
            men också hur vi moderater ser på grundlagarna.
          </note>
          <note>
            Jag vill först säga att vi moderater naturligtvis står bakom
            den uppgörelse vi hade i den förra Grundlagsutredningen. Men det
            har nu gått ganska lång tid sedan den utredningen tillsattes,
            och vi tycker att det finns anledning att återigen överväga en
            rad förstärkningar av grundlagsskyddet, både vad gäller individens
            rätt gentemot staten och för att bygga den svenska rättsstaten
            och demokratin starkare. Vi moderater skulle alltså vilja se att
            en ny grundlagsutredning tillsätts, där man bland annat ska kunna
            lämna förslag till hur domstolarnas självständighet kan stärkas,
            hur Lagrådets ställning och domstolarnas lagprövning kan stärkas
            samt hur grundlagsändringar kan försvåras.
          </note>
          <note>
            Vi ser nu runt om oss i vår omgivning, till och med i europeiska
            länder och EU-medlemsländer, att inte minst domstolarnas självständighet
            utmanas. Vi ser inte det hotet i Sverige i dag, men för att Sverige
            i framtiden ska vara bättre rustat för den risk detta ändå innebär
            anser vi att det finns anledning att titta på om det finns förslag
            – och det gör det – som kan göra att domstolarnas självständighet
            blir större.
          </note>
          <note>
            Vi menar också att det finns behov av att stärka skyddet för
            de i grundlagen fastslagna mänskliga fri- och rättigheterna. Vi
            tycker att det är motiverat att fortsätta att stegvis utveckla
            regeringsformen. Vi kan inte se att det finns någon anledning
            till att de grundläggande mänskliga fri- och rättigheter som läggs
            fast i vår egen grundlag ska spela mindre praktisk roll och därmed
            ha lägre status än motsvarande rättigheter i den europeiska konventionen
            om skydd för de mänskliga rättigheterna och de grundläggande friheterna.
          </note>
          <note>
            Vi har också förslag om att i detta sammanhang se över diskrimineringsförbudet.
            Det är alltså skillnad mellan regeringsformen och diskrimineringslagen
            när det gäller hur diskriminering uttrycks – hur det inte får
            gå till, på vilka grunder och hur man uttrycker det.
          </note>
          <note>
            När det gäller grundlagsfrågor har vi också, glädjande nog, ett
            tillkännagivande till regeringen om att man bör tillsätta en parlamentariskt
            sammansatt kommitté med uppdrag att se över och stärka det grundlagsreglerade
            egendomsskyddet. Det är en viktig grundbult i det fria samhället
            att äganderätten respekteras, och detta måste gälla även näringsidkare,
            skogsägare och de gröna näringarna, för att ta några exempel.
          </note>
          <note>
            Vi har ett antal olika reservationer på en mängd olika områden,
            men, herr talman, för tids vinnande yrkar vi bifall endast till
            reservation 1.
          </note>
          <note type="speaker">
            Anf. 39 THOMAS HAMMARBERG (S):
          </note>
          <note>
            Herr talman! Om jag skulle missa det i slutet av mitt inlägg
            vill jag redan nu säga att jag önskar er en bra semester under
            de kommande månaderna. Jag vill också rikta ett varmt tack till
            mina kollegor i utskottet och till det fantastiska kansli vi har
            som stöd!
          </note>
          <note>
            Vi har alltså i konstitutionsutskottet också behandlat ett antal
            motioner, mer än 20. En av de motionerna har faktiskt bifallits,
            vilket är ganska ovanligt i vårt system, som ni vet. Det råkar
            vara en motion som vi hade en del svårigheter med, så det kommer
            att bli en reservation på den punkten.
          </note>
          <note>
            Jag vill understryka att det faktum att bara en motion har bifallits
            inte innebär att motionsarbetet är överflödigt. Tvärtom speglar
            många av dessa motioner såväl en oro och en prioriteringskänsla
            som en villighet att gå vidare när det gäller de överenskommelser
            vi har om mänskliga rättigheter. Jag är övertygad om att Regeringskansliet
            tittar även på de motioner som inte har bifallits av oss här.
          </note>
          <note>
            Jag skulle faktiskt vilja rekommendera de krafter som lyckligtvis
            finns ute i samhället, de olika organisationer som arbetar för
            mänskliga rättigheter, att titta på det dokument som är resultatet
            av vårt arbete när det gäller mänskliga fri- och rättigheter.
            Här finns nämligen en massa bra bakgrundsinformation och en anknytning
            till olika stadganden, inklusive naturligtvis regeringsformen,
            som det är viktigt för dem som arbetar med mänskliga rättigheter
            att vara medvetna om. Det är alltså ett värdefullt dokument.
          </note>
          <note>
            Detta säger jag också därför att jag tror att det finns några
            motioner i årets skörd som faktiskt speglar en viss islamofobisk
            tendens, som jag hade hoppats inte skulle finnas där. Men i övrigt
            menar jag att motionerna verkligen är värda att ta på stort allvar
            och diskutera även om de avslagits.
          </note>
          <note>
            Jag skulle vilja nämna några saker i största allmänhet. Den första
            är att vi i år kan högtidlighålla att det har gått precis 40 år
            sedan riksdagen beslutade om att barn inte ska misshandlas – agaförbudet.
            Detta sågs internationellt som väldigt långtgående och kanske
            lite omstörtande. Nu har vi en situation där idén om att man måste
            skydda barn från övergrepp av olika slag, även i deras egna hem,
            avspeglas i en lagstiftning påminnande om vår i en majoritet av
            Europas stater och även i flera andra länder. Detta har varit
            viktigt.
          </note>
          <note>
            När det gäller internationell påverkan har också vårt ombudsmanna
            ­ system varit viktigt. Vårt gamla ombudsmannasystem har nu kopierats
            i land efter land. I samtliga länder i Europa finns nu ombudsmannainstitu
            ­ tioner som bevakar just att mänskliga rättigheter respekteras.
          </note>
          <note>
            Vi är också medvetna om att vårt arbete för kvinnors rättigheter
            har fått spridning och blivit en inspiration för olika nya initiativ
            för att skydda kvinnor från övergrepp och för att ge dem möjlighet
            att delta aktivt i till exempel politik. Vi har spelat en viktig
            roll där. Vi har också varit aktiva i arbetet för att försöka
            förstärka de internationella normerna för mänskliga rättigheter,
            år efter år.
          </note>
          <note>
            Detta har gjort att vi också har tagit på oss ett visst ansvar
            för att lyssna till de kritiska synpunkter mot Sverige som kommer,
            till exempel när representanter och rapportörer från olika organisationer
            kommer hit för att titta på hur vi genomför arbetet för mänskliga
            rättigheter.
          </note>
          <note>
            Vi har fått kritik till exempel när det gäller samernas rättigheter.
            Internationellt finns en uppfattning, som enligt min mening är
            väl underbyggd, att vi inte har gått tillräckligt långt på den
            punkten. Här har vi alltså en del att själva vara ödmjuka inför.
            Det handlar inte bara om att vi kan ge något till det internationella
            samfundet utan också om att vi har en del att hämta från erfarenheter
            i andra länder.
          </note>
          <note>
            Detta var mer allmänt. Jag skulle också vilja säga något om de
            motio ­ ner som vi har tittat lite närmare på. En motion som vi
            har reagerat ganska starkt emot innehåller förslag om att man
            skulle kunna dra undan medborgarskapet för personer som faktiskt
            redan har medborgarskap men som har utländsk bakgrund och har
            begått någon form av kriminell handling.
          </note>
          <note>
            Vi menar att man ska vara utomordentligt försiktig när det gäller
            att ta tillbaka medborgarskapet för någon som redan är medborgare.
            Om vi tittar på regeringsformen ser vi att den är väldigt tydlig
            på denna punkt.
          </note>
          <note>
            Den accepterar inte att man fråntar någon som har medborgarskap
            detta privilegium. Det står också tydligt att man inte kan vägra
            en person som är medborgare att komma till vårt land, och så länge
            man är medborgare kan man inte landsförvisas från vårt land.
          </note>
          <note>
            Det finns egentligen bara ett skäl att ifrågasätta medborgarskapet,
            och det är när själva beslutet om att man är medborgare har kommit
            till på olaglig grund. Det kan ha handlat om mutor eller om falska,
            oegentliga uppgifter. Då finns det möjlighet att titta på detta,
            men i övrigt måste man slå fast att medborgarskap inte är på prov.
            Medborgarskap som finns ska skyddas, och de problem som uppstår
            med detta ska vi lösa, som med alla andra svenska medborgare.
            Det är vår position i den frågan.
          </note>
          <note>
            Sedan har vi detta om äganderätten. Äganderätten är försvarad
            i reger ­ ingsformen. Det är väldigt viktigt att hålla fast vid
            detta. Naturligtvis vill ingen upphäva den på något sätt.
          </note>
          <note>
            I regeringsformen står det att ingen kan tvingas avstå från sin
            egendom eller utstå inskränkning av användningen av mark eller
            bostäder utom när det krävs för att tillgodose angelägna allmänna
            intressen. Rätten till full ersättning är också garanterad i regeringsformen.
          </note>
          <note>
            Vi menar att detta är viktigt. Vi menar att frågan egentligen
            borde diskuteras utifrån att det finns ett behov av att titta
            närmare på de olika intressen som kan komma i fråga när det gäller
            äganderätten. Det behövs en rimlig avvägning och en klok beslutsprocess
            när intressen står mot varandra, till exempel äganderätten å ena
            sidan och strandskydd, allemansrätt och skydd av djur, växter
            och ekosystem å andra sidan. Att i nuläget bara stärka den grundlagsreglerade
            egendomsrätten fann vi inte vara en idealisk lösning, särskilt
            som visst arbete nu pågår inom Regeringskansliet för att förbättra
            förutsättningarna för i det här fallet ekonomisk kompensation.
            Vi kommer alltså att reservera oss på den punkten, som jag nämnde
            tidigare.
          </note>
          <note>
            Ett litet tillägg: Frågan om äganderätten kan faktiskt ses som
            en aspekt av de ekonomiska och sociala rättigheterna. Detta är
            intressant, för det förekommer en debatt i vårt land om att de
            ekonomiska och sociala rättigheterna egentligen inte bör ses som
            rättigheter.
          </note>
          <note>
            Alla har naturligtvis rätt att ha en egen definition av vad som
            är mänsk ­ liga rättigheter, men det finns internationella överenskommelser
            som Sver ­ ige hittills har stått bakom om att i begreppet mänskliga
            rättigheter ingår också de ekonomiska och sociala rättigheterna.
            De viktiga fördrag som vi nu står bakom, till exempel barnkonventionen
            eller den viktiga konven ­ tionen om rättigheter för personer
            med funktionsnedsättning, bygger på att även de ekonomiska och
            sociala rättigheterna respekteras. Att börja riva upp detta menar
            vi skulle vara högst olyckligt. Jag hoppas att vi, oavsett våra
            övriga partipolitiska positioner, kan vara eniga om att de definitioner
            av mänskliga rättigheter som vi har på internationell ni vå och
            som vi hit ­ tills har stött inte ska börja uppluckras.
          </note>
          <note>
            Just nu råkar det faktiskt pågå ett samtal i Templum, där en
            av de svenska hedervärda organisationer som arbetar för mänskliga
            rättigheter kommer att presentera just ekonomiska och sociala
            rättigheter med fokus på samernas rättigheter och rättigheter
            för personer med funktionsnedsättning.
          </note>
          <note>
            Jag yrkar bifall till reservation 17.
          </note>
          <note>
            (Applåder)
          </note>
          <note type="speaker">
            Anf. 40 MIKAEL STRANDMAN (SD):
          </note>
          <note>
            Herr talman! Jag vill också passa på att önska mina kollegor
            i konstitutionsutskottet en trevlig sommar och också tacka kansliet
            för ett fantastiskt arbete under den gångna tiden.
          </note>
          <note>
            Herr talman! Den största segregationen i Sverige är den kulturella.
            Det går inte att bortse från att det till Sverige har kommit många
            människor från andra länder som uppskattar vår välfärd och vårt
            starka sociala skyddsnät. Det är människor som uppskattar vår
            natur men som kanske inte alltid delar svenska värderingar om
            jämställdhet eller individens frihet.
          </note>
          <note>
            I den kulturella segregationen har extremismen blomstrat, och
            med den har det uppkommit nya krav på särbehandling. I stället
            för tydliga riktlinjer för vad som bör tolereras har det mesta
            accepterats i mångkulturalismens namn.
          </note>
          <note>
            Denna politik har nu nått vägs ände. I stället för att uppmuntra
            människor att sluta in sig i sitt etniska utanförskap, ofta med
            starkare hedersnormer och en ortodoxare syn på religion än i hemlandet,
            skulle man ha uppmuntrat dem till assimilering och därmed inkludering
            i det svenska majoritetssamhället. Vi skulle ha klargjort för
            dem vad som gäller från första början: Sverige är ett sekulärt
            land där religionsfrihet råder. Vilken högre makt du tillber är
            din privatsak. Religion ska inte blandas in i det offentliga.
          </note>
          <note>
            Vidare eftersträvar vi i Sverige jämställdhet mellan könen. Detta
            måste de som väljer att flytta till Sverige acceptera.
          </note>
          <note>
            Terrorism och extremism är i grunden ideologiskt motiverade.
            Det behövs ett regelverk som i ett tidigt skede upptäcker och
            motverkar framväxten av de extrema ytterkanterna i politik eller
            religion. Alltför ofta uppmärksammas att ideella föreningar eller
            trossamfund bjuder in predikanter som sprider antisemitiska eller
            antidemokratiska budskap eller förhärligar islamistisk extremism.
            Den svenska staten ska aldrig finansiera framväxten av eller underlätta
            och befrämja våldsbejakande extremism och antidemokratiska värderingar.
          </note>
          <note>
            Vad gäller den allmänna rättskipningen förekommer det att människor
            ljuger eller mutar tjänstemän för att få uppehållstillstånd och
            senare medborgarskap i Sverige. Andra individer kan ha uppträtt
            skötsamt i början och fått medborgarskap men sedan börjat ägna
            sig åt brottslighet. Vidare förekommer det tyvärr att individer
            ger sig av för att delta i främmande makts styrkor på ett sätt
            som strider mot internationell lag, folkrätt och Sveriges intressen.
            Vi tycker att detta är helt oacceptabla beteenden. Medborgarskapet
            ska inte finnas till för att skydda sådana människor.
          </note>
          <note>
            Vi sverigedemokrater har sedan länge drivit en politik som syftar
            till att skapa en bättre assimilering genom tydlighet om vad som
            gäller i Sverige – ungefär på samma sätt som i resten av världen,
            det vill säga det som är normalt när man flyttar till ett nytt
            land. Man anpassar sig och följer landets lagar och regler.
          </note>
          <note>
            Herr talman! I flera av våra motioner till riksdagen som tas
            upp i konstitutionsutskottets betänkande Fri - och rättigheter
            , m.m. har vi motionerat om att stoppa det offentliga samhällets
            legitimering av och anpassning till den islamistiska ideologin.
          </note>
          <note>
            Vi vill ha ett skärpt regelverk och en skärpt tillsyn gällande
            bidrag till ideella föreningar och trossamfund. Svenska staten
            har nu under lång tid finansierat islamistiska föreningar, de
            flesta med starka kopplingar till Muslimska brödraskapet. Risken
            med att erkänna organisationer kopplade till Muslimska brödraskapet
            som de viktigaste företrädarna för muslimer i Sverige är att en
            minoritet politiskt orienterade och missionerande aktivister ges
            möjlighet att flytta fram sina positioner i offentligheten på
            bekostnad av majoriteten av alla dem som har en muslimsk kulturbakgrund.
            Detta bidrar till att skapa politisk och social polarisering genom
            att ställa ett föreställt ”vi muslimer” mot ett föreställt ”de
            m”, alltså icke-muslimer. Det är en identitetspolitisk strategi
            som ställer grupper mot varandra och därigenom har en negativ
            inverkan på integrationsprocessen.
          </note>
          <note>
            Vi sverigedemokrater anser inte att det är rimligt att ge statligt
            stöd till religiösa rörelser som predikar att religiösa lagar
            övertrumfar lagarna i den svenska lagboken. Det handlar om rörelser
            som har bidragit till radikalisering och IS-rekrytering och bjudit
            in talare som spridit antisemitiska, homofoba och antidemokratiska
            budskap.
          </note>
          <note>
            Vi har även motionerat om att stoppa utländsk finansiering av
            moskéer. Vi vill inte att islamistiska stater finansierar byggen
            av wahhabistiska och salafistiska moskéer på svensk mark, då vi
            vet att detta leder till radikalisering. Om en rik gulfstat erbjuder
            finansiering av en moské är det alltid förenat med villkor om
            att imamen eller imamerna ska börja följa en mer wa h habistisk
            eller salafistisk inriktning av islam. De vill tolka Koranen och
            leva som man levde på Muhammeds tid.
          </note>
          <note>
            Vi har även en motion om att förbjuda heltäckande slöja och slöja
            på barn i förskolan. Heltäckande slöja, det vill säga burka eller
            niqab, samt slöja på småflickor är tyvärr ett tecken på en begynnande
            radikalisering. Vi har visserligen religionsfrihet i Sverige,
            men denna religionsfrihet innebär också en rätt att slippa religiösa
            påbud. Din religionsfrihet tar slut när den inskränker min religionsfrihet
            eller min frihet att slippa religiösa påbud.
          </note>
          <note>
            Burka och niqab är en helmaskering där endast ögonen syns och
            ibland inte ens dessa. I våra dagliga interaktioner med männi
            skor försvinner 90 procent av kommunikationen med en sådan helmaskering.
            Vi lever i ett samhälle där vi alla måste kunna umgås och interagera
            med varandra. Med helmaskering drabbas även de som inte vill ha
            någonting med detta att göra.
          </note>
          <note>
            I Sverige låter vi dessutom barn vara barn. Vi sexualiserar inte
            småflickor. Slöjan är ett kvinnoförtryckande plagg som skapats
            av män för att deras kvinnor inte ska väcka åtrå hos andra män.
            Vi tycker att det är en helt felaktig syn att applicera på små
            barn.
          </note>
          <note>
            Vi har även väckt en motion om förbud mot böneutrop. Ofta har
            böneutrop från moskéer jämförts med kristna klockringningar som
            ett motiv för att tillåta utrop från moskéer i religionsfrihetens
            namn. Skillnaden är dock avsevärd, då de kristna klockringningarna
            är en del av vårt kulturella och historiska arv. Vår nation är
            av historiska skäl präglad av kristendomen, och att tänka bort
            en närmare tusenårig historisk prägling är inte i enlighet med
            verkligheten. Även ateister accepterar kristna klockringningar,
            om inte annat som en historisk restpost.
          </note>
          <note>
            En annan avgörande skillnad mellan den kristna klockringningen
            och det muslimska böneutropet är att klockringningen är en oartikulerad
            ljudsignal medan det muslimska böneutropet innehåller ett religiöst
            artikulerat påbud i form av trosbekännelsen. Denna trosbekännelse
            syftar inte minst till att visa makt och kontroll över ett område.
            Men det handlar också om att invånarna är muslimer samt om att
            Allah är den ende guden och att Muhammed är hans profet.
          </note>
          <note>
            Denna skillnad är av avgörande betydelse när det gäller religionsfrihetens
            rätt till frihet från religiösa budskap på offentlig plats. Religionsfrihet
            innebär nämligen inte att man har rätt att göra vad som helst.
            Religionsfrihet innebär också en frihet från tvång, en frihet
            från religiösa uttryck och religiös propaganda i det offentliga
            rummet.
          </note>
          <note>
            Herr talman! När det gäller deltagande i terrorresor och felaktigt
            förvärvade eller uppenbart förbrukade medborgarskap ska medborgarskapet
            kunna återkallas även om det innebär att den berörda personen
            blir statslös. Som tidigare talare nämnde går inte detta i dag
            enligt regeringsformen. Men enligt internationella konventioner
            tillåts det att medborgarskapet återkallas i två fall. Det ena
            fallet är när medborgarskapet har getts på felaktiga grunder.
            Det kan till exempel handla om mutor, hot eller helt oriktiga
            uppgifter, såsom falsk identitet. Det andra fallet är när en medborgare
            tagit värvning i en annan stats tjänst eller begått allvarliga
            brott mot staten. I det senare fallet får medborgarskapet inte
            återkallas om det kan leda till statslöshet, enligt internationella
            konventioner.
          </note>
          <note>
            Om vi från början hade gjort klart att all migration är förenad
            med vissa villkor hade vi haft mycket lättare att hantera de utmaningar
            som nu oundvikligen måste lösas. Människan är anpass bar, och
            villkor för migration till ett annat land är det normala i vår
            omvärld. Det är i Sverige som ett onormalt och för övriga världen
            bisarrt sätt att hantera migration har kommit att utvecklas. Följderna
            av denna misslyckade integration har i omvärlden gjort Sverige
            till ett avskräckande exempel på hur man inte ska göra. Det är
            hög tid att ändra på detta nu.
          </note>
          <note>
            För övrigt har vi även stått upp för reservationen om ägand erätten.
            I dag kan länsstyrelserna klassa skogsägares mark som nyckelbiotoper
            om de hittar någon specifik art eller något sådant. Problemet
            är att det gäller ganska många områden och att det är stora arealer.
            Och ägarna till dessa marker får inte någon ersättning förrän
            man har klassat det som ett naturskyddsområde. De befinner sig
            i limbo fram till dess. Skogarna har gått i arv i generationer
            i de här familjerna. Det är ett ganska brutalt ingrepp i äganderätten.
            Därför har vi valt att stödja reservationen om det.
          </note>
          <note>
            I övrigt vill jag yrka bifall till reservation nr 13. Vi står
            naturligtvis bakom samtliga våra andra reservationer, men för
            tids vinnande yrkar jag bifall endast till reservation nr 13.
          </note>
          <note type="speaker">
            Anf. 41 LINDA YLIVAINIO (C):
          </note>
          <note>
            Herr talman! Jag vill börja med att yrka bifall till reservation
            4 under punkt 3 och reservation 20 under punkt 17.
          </note>
          <note>
            Låt mig börja med argumentationen för reservation 4, Mänskliga
            rättigheter i Europa. Kampen för mänskliga rättigheter, för demokrati
            och för rättsstatlighet har pågått länge – i århundraden. Den
            pågår än i dag. När Sverige firar 100 år av demokratins genombrott
            genom införandet av allmän och lika rösträtt inser vi att demokratin
            behöver försvaras än i dag. Mänskliga rättigheter behöver utvecklas
            i Sverige, och mänskliga rättigheter behöver försvaras i Europa.
          </note>
          <note>
            I Sverige fick vi nyligen en utredning, en departementspromemoria,
            om ett eventuellt institut för mänskliga rättigheter. Det ska
            bli intressant att följa hur regeringen kommer att hantera den
            utredningen. Inte minst inom det område som gäller samiska rättigheter
            ser vi nu en ganska dynamisk rättsutveckling. Vi vet att den nordiska
            samekonventionen är på gång. Vi vet att det snart ska bli en lagrådsremiss
            om konsultationsordningen. Och det kommer fler förslag på det
            området. Det ska bli intressant att se hur den politiken kommer
            att utvecklas.
          </note>
          <note>
            Låt mig därefter gå tillbaka till reservation 20, som handlar
            om stöd till hågkomst av Förintelsen.
          </note>
          <note>
            Herr talman! Den judiska minoriteten i Sverige lever under en
            mycket stark press. Det judiska folket i Sverige utsätts för hat,
            hot, trakasserier och förföljelser.
          </note>
          <note>
            I helgen, närmare bestämt i fredags, invigdes så kallade snubbelstenar
            här i Stockholm. Sådana har invigts tidigare runt om i Europa,
            och de finns nu i vår huvudstad. Syftet med dessa stenar – det
            är små gatstenar med mässingsplaketter ovanpå – är att mana till
            eftertanke. Syftet är att påmin ­ na om de människor som gick
            under i Förintelsen och att hedra dem.
          </note>
          <note>
            Vi visste att Förintelsen ägde rum, men vi valde att vända bort
            blicken. Så länge vi har förintelseförnekare i vårt land och så
            länge vi som land inte förmår att skydda den judiska minoriteten
            och judars religionsfrihet menar Centerpartiet att samhället behöver
            ge stöd till ideella organisationer som bland annat ordnar hågkomstresor
            till Förintelsens minnesplatser.
          </note>
          <note>
            Fru talman! Låt mig avslutningsvis beröra tillkännagivandet om
            äganderätten och näringsfriheten. Skiftande politiska vindar har
            gjort att den grundlagsskyddade äganderätten har utmanats i närtid.
            Försök att beskära äganderätten har gjorts. Jag hoppas därför
            att det, liksom i utskottet, blir en majoritet i kammaren för
            detta tillkännagivande.
          </note>
          <note>
            Även om det är så som kollegan Thomas Hammarberg poängterade
            – att sådana här ingrepp ska ersättas fullt ut – är det inte så
            lätt i praktiken för dem som blir drabbade av äganderättsinskränkningar.
          </note>
          <note>
            Låt oss ta ett annat exempel än dem som finns i betänkandet.
            Låt oss ta kustfiskarna i Haparandas skärgård, som hela tiden
            utsätts för restrik ­ tioner när det gäller fisket. Det senaste
            är en bestämmelse från Havs- och vattenmyndigheten om att de inte
            får fånga fenklippt lax. De här ingreppen ska ersättas enligt
            grundlagen, men det bygger på att den som utsätts för dem orkar
            driva rättsprocesser. Att driva rättsprocesser mot staten är kost
            ­ samt. Det kräver mycket resurser. Därför kan jag tyvärr inte
            i dag säga att näringsfriheten i vårt land är orubbad. Det är
            därför vi behöver ha den här utredningen. Jag hoppas att vi vinner
            ett parlamentariskt stöd för att vi ska se över hur vi i grundlagen
            ytterligare kan stärka skyddet för äganderätten.
          </note>
          <note type="speaker">
            Anf. 42 JESSICA WETTERLING (V):
          </note>
          <note>
            Fru talman! Vänsterpartiet står givetvis bakom alla våra reservationer,
            men för tids vinnande yrkar jag bifall endast till reservation
            3.
          </note>
          <note>
            Våra grundläggande fri- och rättigheter har skydd enligt regeringsformen.
            Där står det bland annat att den offentliga makten ska utövas
            med respekt för alla människors lika värde och för den enskilda
            människans frihet och värdighet. Dessa rättigheter får aldrig
            tas för givna utan måste försvaras varje dag.
          </note>
          <note>
            Vi ser hur grundläggande demokratiska principer och rättsstatens
            principer hotas runt om i Sverige, Europa och världen. I flera
            EU-länder finns en utbredd diskriminering av hbtq-personer, och
            i många länder förvärras läget.
          </note>
          <note>
            Även inskränkningar av det fria ordet sker. Detta känner vi till,
            och vi pratar mycket och ofta om det. Men vad gäller personer
            som tillhör gruppen hbtq- och transpersoner blir det bara värre
            och värre på väldigt många ställen. Det är tydligt att ett EU-medlemskap
            inte är en garant för att personer ska undgå diskriminering. Det
            är också tydligt att många länder försämrar sina regelverk och
            diskriminerar allt mer efter att man har gått med i EU.
          </note>
          <note>
            Det borde få konsekvenser när medlemsländer väljer att inskränka
            sina medborgares rättigheter. När medlemsländer inte efterlever
            de mänskliga rättigheterna måste man kunna agera och vidta åtgärder
            mot dessa länder.
          </note>
          <note>
            En mänsklig rättighet är att få vara den en önskar. I dag får
            inte alla det. Sverige är fortfarande ett land där priset är högt
            för den som utmanar normer om kön och könsidentitet.
          </note>
          <note>
            Att få uttrycka sin könsidentitet på sina egna villkor är att
            betrakta som en grundläggande mänsklig rättighet. Det är en rättighet
            som trots detta inte respekteras i Sverige.
          </note>
          <note>
            Processen för att få ändra juridiskt kön är i dag komplicerad
            med långa väntetider, orimliga krav och ibland bristande bemötande
            som skapar ohälsa. Länder som Argentina och Malta har avskaffat
            alla krav vid ändring av juridiskt kön.
          </note>
          <note>
            Vänsterpartiet vill gå samma väg. Vi anser att varje individ
            själv ska få avgöra sitt juridiska kön. En modern könstillhörighetslag
            behöver utgå från verkligheten. För många är könstillhörigheten
            självklar, men för andra är uppdelningen i man och kvinna mindre
            självklar. Därför är det viktigt att det finns möjlighet att välja
            ett tredje juridiskt kön.
          </note>
          <note>
            Att erkänna ett tredje kön i lagstiftningen skulle dessutom innebära
            att vi rör oss bort från den nuvarande tvåkönade modellen och
            vidgar våra föreställningar. Om vi inte är så fast i våra föreställningar
            om vad som är typiskt manligt och kvinnligt skapas förutsättningar
            för en större variation i hur vi uttrycker oss i våra könsroller,
            samtidigt som det på sikt kan ändra negativa attityder och minska
            fördomar mot transpersoner, intersexuella och andra personer som
            i dag ses som normbrytare. Detta skulle i sin tur leda till att
            diskrimineringen och våldet mot dessa grupper minskar.
          </note>
          <note>
            En grundläggande princip är att det tredje alternativet i så
            fall ska vara en valmöjlighet för de personer som själva önskar
            det, inte något som individer tilldelas. En annan viktig princip
            är att det fortsatta behovet av könsuppdelad statistik ska beaktas.
          </note>
          <note>
            Ett tredje juridiskt kön ska vara frikopplat från eventuella
            medicinska processer. Det ska inte krävas ett medicinskt ingrepp
            för ett juridiskt könsbyte. Att byta kön bör vara en snabb och
            enkel process.
          </note>
          <note type="speaker">
            Anf. 43 TUVE SKÅNBERG (KD):
          </note>
          <note>
            Fru talman! I betänkandet 2018/19:KU27 Fri- och rättigheter,
            m.m. finns ett antal förslag som har kommit in motionsvägen. Det
            hanteras så som KU hanterar allting som har med grundlagen att
            göra: Där vi kan gå fram i bred enighet, där går vi fram i bred
            enighet. Annars blir det reservationer, och det får man se som
            goda idéer till förslag.
          </note>
          <note>
            Också Kristdemokraterna har ett och annat förslag som vi vill
            föra upp på dagordningen. Ett sådant förslag är att likt Norge
            inrätta en värdekommission, en brett sammansatt grupp där samhällets
            olika företrädare som är relevanta i det avseendet samtalar om
            värderingsfrågor.
          </note>
          <note>
            Betydelsen av tillit kan inte överskattas för ett människovänligt
            och demokratiskt samhälle. Varje dialog och varje diskussion blir
            till en meningslöshet om det inte finns ett gemensamt etiskt minimum
            för de diskuterande. En sådan värdegrund skulle vara till värde
            inte minst för den som kommer från ett annat värdesystem, till
            hjälp för att hålla samman Sverige. Så gjordes i Norge för en
            del år sedan, och så skulle kunna göras i Sverige. Detta är reservation
            9.
          </note>
          <note>
            Reservation 24 handlar om förebyggandet av våldsbejakande extremism
            och radikalisering, där Kristdemokraterna lyfter fram ett antal
            förslag som ytterligare, mot bakgrund av det som redan sker, skulle
            kunna ske ännu mycket mer. Det måste till ett mer offensivt och
            konkret arbete i kommunerna för att förbygga att människor ansluter
            sig till terrorceller eller blir till exempel IS-krigare, eller
            den motsvarighet som finns nu när kalifatet har fallit. Kommunerna
            måste ha konkreta strategier för hur man stärker tolerans, icke-diskriminering,
            grundläggande rättigheter och dialog.
          </note>
          <note>
            Till sist har vi reservation 14, som jag yrkar bifall till. Det
            handlar om återkallande av medborgarskap. Där är Kristdemokraterna
            så sparsmakade att vi säger att bara när det är uppenbart att
            en person fått svenskt medborgarskap genom muta eller bestickning
            bör det genom en grundlagsändring vara möjligt för domstol att
            återkalla medborgarskapet. I det fallet ligger ansvarsbördan på
            myndigheten.
          </note>
          <note>
            Tidigare sa kollegan och ledamoten Thomas Hammarberg från Socialdemokraterna
            att vi måste stå upp för att inte ändra i och beröva människor
            medborgarskap och på så sätt göra dem statslösa. Det är naturligtvis
            den grunden vi gemensamt står på, och det är så lagen ser ut i
            dag.
          </note>
          <note>
            Men så har vi de fall där det är uppenbart att det handlar om
            bedrägeri. Då menar Kristdemokraterna att just i detta speciella
            fall bör man kunna pröva det. Om jag förstod Thomas Hammarberg
            rätt var dörren inte helt stängd, även om han inte yrkade bifall
            till reservationen. Men det gör alltså jag, fru talman.
          </note>
          <note type="speaker">
            Anf. 44 BENGT ELIASSON (L):
          </note>
          <note>
            Fru talman! Inledningsvis vill jag understryka att jag står bakom
            samtliga Liberalernas reservationer i betänkandet, men för tids
            vinnande yrkar jag bifall enbart till reservation 6 under punkt
            3.
          </note>
          <note>
            Fru talman! I det här betänkandet har vi ett tillkännagivande
            av väldigt viktig principiell natur. Det handlar, som flera av
            de föregående talarna har sagt, om att samhället ytterligare måste
            värna äganderätten och skydda den enskildes egendom. Sverige befinner
            sig på ett sluttande plan där intrången i äganderätten faktiskt
            blir allt fler och tydligare.
          </note>
          <note>
            Många skäl är naturligtvis behjärtansvärda när man ser på dem
            generellt, men ser man på dem enskilt och styckevis är det ytterligt
            bekymmersamt. Det behövs enligt utskottet ett väl avvägt regelverk
            som värnar den enskilda äganderätten och egendomsrätten. Regeringen
            bör ta initiativ till en parlamentariskt sammansatt kommitté med
            uppdrag att se över och stär ­ ka det grundlagsreglerade egendomsskyddet.
          </note>
          <note>
            Fru talman! Jag vill också lyfta fram mitt särskilda yttrande
            i detta betänkande. Det handlar om en annan mycket viktig fri-
            och rättighet, nämligen religionsfriheten. Det är en okränkbar
            fri- och rättighet och en omistlig del i ett fritt samhälle. Det
            allmänna måste konsekvent arbeta mot alla former av hatbrott mot
            religionsutövning på vilket sätt de än sker och mot alla slags
            attacker mot gudstjänstlokaler och andra platser för trossamfundens
            verksamhet. Inte minst den judiska minoriteten är särskilt utsatt
            och behöver särskilt skyddas. Även ett antal moskéer har utsatts
            för mycket svåra angrepp. Även här behöver skyddet stärkas.
          </note>
          <note>
            Det förekommer också kristofobisk hatbrottslighet liksom hatbrott
            mot andra religiösa grupper. Det särskilda statsanslaget för säkerhetsstöd
            till trossamfund är av mycket stor vikt för att underlätta trossamfundens
            eget trygghetsarbete. Men det är också av största betydelse att
            Polismyndighetens underrättelse- och utredningsverksamhet gällande
            hatbrott mot trossamfunden fungerar effektivt och stärks. Eftersom
            dessa frågor delvis hanteras inom budgetprocessen med tillhörande
            myndighetsstyrning har jag valt att i detta sammanhang inte reservera
            mig till förmån för motionen utan i stället göra kammaren uppmärksam
            på det särskilda yttrandet.
          </note>
          <note>
            Fru talman! Att respektera Europakonventionen är ett grundläggande
            krav för att bli medlem i Europeiska unionen. Den nya europeiska
            utrikes ­ tjänsten arbetar varje dag runt om i världen för att
            stärka just de mänskliga rättigheterna. Samtidigt är EU sämre
            på att följa upp och garantera utveck ­ lingen av de mänskliga
            rättigheterna i de länder som redan är medlemmar. EU är en avgörande
            aktör för att lyfta stater till att bli rättsstater. Men ett EU-medlemskap
            är i sig ingen garant för att de grundläggande fri- och rättigheterna
            alltid respekteras. EU saknar i dag effektiva verktyg för att
            motverka brott mot de mänskliga rättigheterna av dess medlemsstater.
            Sverige måste därför driva på för att det skyndsamt skapas en
            MR-mekan ­ ism – en mekanism för mänskliga rättigheter – inom
            EU som innebär tyd ­ liga konsekvenser för de medlemsstater som
            inte garanterar dessa rättighe ­ ter eller som själva begår brott
            mot medborgarnas grundläggande fri- och rättigheter, vilket vi
            tyvärr ser på för många håll i vårt Europa i dag.
          </note>
          <note>
            Fru talman! Vi vill också ge kommissionen möjlighet att dra ett
            medlemsland inför EU-domstolen för brott mot de grundläggande
            värderingar som listas i artikel 2 i Lissabonfördraget. Kommissionen
            måste kunna föreslå mycket kännbara sanktioner i form av exempelvis
            frysning av EU-stöd eller genom att använda möjligheten för att
            dra in rösträtten i rådet. Det bör vara lika självklart att priset
            ska vara högt för att bryta mot unio ­ nens grundläggande värderingar
            som att bryta mot unionens ekonomiska regelverk. Det är mycket
            märkligt att man skiljer på dessa två delar.
          </note>
          <note>
            Det första steget mot den sanktionsmöjlighet som vi vill se skulle
            vara att Europeiska unionens byrå för grundläggande rättigheter
            årligen publicerar en lägesbedömning av fri- och rättigheter i
            varje medlemsstat. Det skulle göra det mycket tydligt vad det
            är som sticker ut. En sådan bedömning skulle exempelvis kunna
            handla om utvecklingen i Ungern vad gäller repressiva flyktinglagar,
            pressfriheten och domstolsväsendets oberoende – saker som är värda
            att släpa fram i ljuset och belysa.
          </note>
          <note>
            Fru talman! EU måste stå fast vid de värderingar som har grundat
            Europa: demokrati, rättsstat, respekt för mänskliga rättigheter,
            fri rörlighet och öppenhet mot omvärlden. Länder som kränker rättsstatens
            principer måste kunna bli föremål för kraftfulla markeringar från
            EU:s sida.
          </note>
          <note>
            Men detta yrkar jag bifall till reservation 6.
          </note>
          <note type="speaker">
            Anf. 45 JONAS ERIKSSON (MP):
          </note>
          <note>
            Fru talman! I detta betänkande har S, V och MP en reservation
            – reservation 17. I övrigt står vi förstås bakom förslaget från
            utskottets majoritet som jag därmed yrkar bifall till.
          </note>
          <note>
            Detta betänkande handlar om viktiga fri- och rättighetsfrågor.
            Där har Miljöpartiet väckt flera motioner, men i detta betänkande
            berörs endast en. Den handlar om människor som inte vill eller
            kan definiera sig som vare sig man eller kvinna. Vi tycker att
            det är rimligt att människor i ett inkluderande samhälle ska kunna
            definiera sig själva. Flera länder har infört möjligheten att
            välja ett så kallat tredje juridiskt kön. Några talare före mig
            har också lyft fram denna fråga. Vi tycker att det är rimligt
            att Sverige går i denna riktning. Därför förordar vi i en av våra
            motioner en utredning av detta.
          </note>
          <note>
            I betänkandet behandlas också ett antal motioner enligt vilka
            man snarare vill införa fler förbud mot sådant som i dag är mänskliga
            rättigheter. Man vill begränsa människors frihet när det gäller
            att använda vissa kläder och religiösa uttryck. Jag är glad över
            att det finns en tydlig majoritet i utskottet som har avstyrkt
            dessa motioner.
          </note>
          <note>
            KU föreslår också att riksdagen gör ett tillkännagivande om stärkt
            äganderätt. Det har alltså vi i Miljöpartiet, Socialdemokraterna
            och Vänsterpartiet valt att reservera oss emot. För min del bygger
            avståndstagandet på att grundlagsförändringar inte bör ske lösryckt
            fråga för fråga och inte alltför ofta. Äganderätten är också en
            del i den flerpartiöverenskommelse som S, MP, L och C har valt
            att se över. Jag tycker att vi bör börja med detta arbete innan
            det tas ett större helhetsgrepp.
          </note>
          <note>
            Ett visst utredningsarbete pågår redan när det gäller rådighetsinskränkningar.
            Riksdagen har redan nyligen gjort ett tillkännagivande just om
            detta och om kompensation vid inskränkningar i äganderätten. Som
            en tidigare talare redan har påpekat framgår det i regeringsformen
            att begränsningar i rätten att driva näringsverksamhet eller utöva
            ett yrke får införas endast för att skydda angelägna allmänna
            intressen. Jag menar att detta samlat utgör fullgoda skäl för
            att inte stödja utskottsmajoriteten på just denna punkt.
          </note>
          <note>
            Med detta vill jag önska talmannen, talmanspresidiet och övriga
            tjänstepersoner här och i övriga delar av riksdagen ett gott slut
            på riksdagsåret och en trevlig sommar.
          </note>
          <note>
            (Applåder)
          </note>
          <note type="speaker">
            Anf. 46 JOHN WIDEGREN (M):
          </note>
          <note>
            Fru talman! Jag väljer i dag att gästspela i konstitutionsutskottet
            – annars är jag i miljö- och jordbruksutskottet – eftersom äganderätt
            debatteras, och äganderätten är en oerhört viktig del i de gröna
            näringarna.
          </note>
          <note>
            Flera talare har tidigare här i dag sagt att äganderätten är
            grundlagsskyddad. Ja, det är den. Tyvärr är grundlagsskyddet inte
            tillräckligt starkt i dag. Många människor inom de gröna näringarna
            upplever att äganderätten urholkas mer och mer och att de begränsas
            i sitt verkande.
          </note>
          <note>
            Tillkännagivandet om att tillsätta en parlamentarisk kommitté
            är ett jättebra steg på vägen. Vi behöver alla typer av ansatser
            för att stärka äganderätten. Jag är mycket medveten om att det
            inom Regeringskansliet just nu pågår ett arbete med att tillsätta
            en äganderättsutredning. Men jag är helt övertygad om att denna
            äganderättsutredning hade blivit en annan om den hade tillsatts
            av en moderat statsminister.
          </note>
          <note>
            De gröna näringarna är några av våra viktigaste näringar, och
            de kommer att vara den viktigaste delen i en omställning till
            ett miljö- och klimatsmart samhälle. Därför behöver vi begränsa
            de inskränkningar som sker just nu bland de gröna näringarna.
          </note>
          <note>
            Fru talman! Den som sår ska också kunna skörda. Det tycker jag
            är en viktig grundbult. När vi säger så ska vi tänka på att ett
            hektar vete kanske sås för ett år men att det handlar om 80–100
            år när man sår tall. Därför behöver vi långsiktiga förutsättningar
            för det enskilda ägandet.
          </note>
          <note>
            Skogsstyrelsen tar nu nya krafttag när det gäller nyckelbiotopsinventeringen,
            och man talar om att skydda ytterligare en halv miljon hektar.
            Det är alltså ett marknadsvärde om 30 miljarder vi pratar om.
            Ska dessa skogsägare få ersättning från staten? 30 miljarder är
            mycket pengar. Ska vi ha ersättningsmark i den storleken? Det
            finns inte. Detta behöver utredas. Vi behöver utreda hur vi kommer
            vidare. Det finns faktiskt tillkännagivanden om hur vi till exempel
            ska bemöta nyckelbiotoper på ett rättssäkert sätt för skogsägarna.
          </note>
          <note>
            Självklart är jag därför extra glad i dag när konstitutionsutskottet
            tar detta kloka beslut. Jag ser fram emot den kommittén, och jag
            ser fram emot ett fortsatt arbete för att stärka äganderätten
            för de gröna näringarna. Det kommer vi nämligen att behöva göra.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 juni.)
          </note>
          <note>
            § 10 Kommittéberättelse – kommittéernas verksamhet under 2018,
            m.m.
          </note>
          <note>
            Konstitutionsutskottets betänkande 2018/19:KU32
          </note>
          <note>
            Kommittéberättelse – kommittéernas verksamhet under 2018, m.m.
            (skr. 2018/19:103)
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 18 juni.)
          </note>
          <note>
            § 11 Utökad fredsplikt på arbetsplatser där det finns kollektivavtal
            och vid rättstvister
          </note>
          <note>
            Arbetsmarknadsutskottets betänkande 2018/19:AU13
          </note>
          <note>
            Utökad fredsplikt på arbetsplatser där det finns kollektivavtal
            och vid rättstvister (prop. 2018/19:105)
          </note>
          <note>
            föredrogs.
          </note>
          <note type="speaker">
            Anf. 47 MAGNUS PERSSON (SD):
          </note>
          <note>
            Fru talman! Jag vill börja med att säga att vi har full respekt
            för den problematik som ligger till grund för regeringens förslag.
            Men när man väljer att lägga fram ett förslag som är så kontroversiellt
            och som kommer att innebära stora förändringar i den svenska modellens
            grund bör det vara brett förankrat och väl genomarbetat, vilket
            Sverigedemokraterna inte anser att det är i den mening man kan
            begära.
          </note>
          <note>
            Flera remissinstanser lämnar kritik mot bristande insyn i lagstiftningsprocessen.
            Det har även riktats skarp kritik mot förslaget från forskarhåll,
            bland annat från juridiska institutionen vid Lunds universitet
            där man anser att förslaget är ogenomtänkt och efterlyser en djupare
            konsekvensanalys. Även inom LO har förbunden gått från att vara
            ganska eniga till att tunga förbund, som Byggnads och Pappers,
            ställer sig tveksamma till förslaget.
          </note>
          <note>
            Fru talman! Frågan är varför Socialdemokraterna och regeringen
            driver frågan om en inskränkt strejkrätt vidare. Givetvis handlar
            det om att stärka ställningen för de fackföreningar inom LO som
            är knutna till det socialdemokratiska partiet – och då givetvis
            på bekostnad av dem som valt att stå utanför. De som nu blir lidande
            är arbetstagarna, vars möjligheter att verkligen välja vem som
            företräder dem minskar eftersom möjligheterna för politiskt oberoende
            fackföreningar att etablera sig försvåras kraftigt.
          </note>
          <note>
            Fru talman! Fackföreningar kommer alltjämt att kunna strejka
            för att kunna förhandla sig till kollektivavtal. Möjligheten för
            politiskt oberoende fackföreningar att strejka inskränks dock
            kraftigt, vilket är grunden till hela förslaget om den så kallade
            fredsplikten. Denna fråga är komplex, och man kan tycka att det
            är märkligt att ingen annan än Sverigedemokraterna tycker att
            det är problematiskt när Socialdemokraterna för fram lagstiftning
            som främst gynnar fackföreningar som står partiet nära.
          </note>
          <note>
            Mot denna bakgrund, fru talman, anser vi att riksdagen bör avslå
            reger ­ ingens förslag samt rikta ett tillkännagivande om att
            regeringen bör åter ­ komma med ett omarbetat förslag med betydligt
            bredare förankring. Jag yrkar därmed bifall till Sverigedemokraternas
            reservation 1.
          </note>
          <note>
            Jag vill avsluta med att önska framför allt vår eminenta kanslipersonal
            men även övriga ledamöter i arbetsmarknadsutskottet en trevlig
            sommar.
          </note>
          <note type="speaker">
            Anf. 48 ALI ESBATI (V):
          </note>
          <note>
            Fru talman! Det är både besynnerligt och förstämmande att vi
            ens behöva ska stå här i dag och debattera den svenska strejkrätten.
            Men vi gör det därför att en socialdemokratiskt ledd regering
            har initierat – och forcerat – en process för att ensidigt inskränka
            arbetstagares rättigheter i arbetskonfliktssituationer.
          </note>
          <note>
            Nu har den processen alltså lett fram till den proposition som
            riksdagen i morgon ska rösta om. Detta är något märkligt i sig,
            för många förväntade sig nog ändå att socialdemokratin – otaliga
            krumbukter och märkliga kompromisser till trots – skulle hålla
            sig undan från konflikträtten. Men det är ännu märkligare än så.
            Till att börja med: Vad är det för problem i samhället eller på
            arbetsmarknaden som den här lagen egentligen tar sikte på? Det
            framgår knappast särskilt väl i betänkandet. Nystar man själv
            kommer man till en konflikt i Göteborgs hamn. Det är en konflikt
            som följde i spåren av privatiseringen av driften i hamnen.
          </note>
          <note>
            Anbudsvinnaren APM Terminals hade där vänt sina problem med att
            driva hamnen effektivt mot Hamnarbetarförbundet, som organiserar
            majoriteten av arbetarna i hamnen. Detta eskalerade även till
            stridsåtgärder. Lustigt nog har det stora flertalet förlorade
            arbetstimmar berott på arbetsgivarens lockouter; under 2017 strejkade
            facket under åtta timmar medan arbetet stod till i 371 timmar
            på grund av lockout från APM Terminals sida. Utöver det vidtog
            arbetsgivaren andra åtgärder med syfte att begränsa fackets inflytande
            i exempelvis arbetsmiljöfrågor.
          </note>
          <note>
            Man kan tycka vad man vill om detaljer och taktik och strategi
            i den här konflikten, men att den politiska impulsen hos en socialdemokratiskt
            ledd regering i en sådan situation blir att den här arbetsgivaren
            nu måste få extra hjälp i form av speciallagstiftning – det är
            nästa nivå av märklighet. Och ytterligare ett litet snäpp märkligare
            blir det eftersom just den här konflikten når ett avslut inom
            ramen för den nuvarande modellen: ett kollektivavtal, som inte
            står i strid med det som APM Terminals sedan tidigare har haft
            med Transport, och en del utestående frågor som måste hanteras
            lokalt medan arbetet fortgår. Men regeringen har kört på ändå
            – lagförslag ska pressas fram och strejkrätten inskränkas.
          </note>
          <note>
            Den som inte vet så mycket om svensk arbetsmarknad – och det
            gäller numera rätt många, inte minst inom politik och medier –
            skulle självklart kunna få för sig att det finns massor av strejker
            hit och dit som man från lagstiftarens sida ändå behöver titta
            på eftersom de stör så mycket i samhällslivet. Men faktum är att
            Sverige är ett av de länder i den industrialiserade världen där
            det är allra minst konflikter.
          </note>
          <note>
            Hur är det då med de alldeles speciella typer av konflikter som
            propositionen nu tar sikte på och som finns i betänkandets namn,
            det vill säga konflikter när det redan finns något kollektivavtal
            och vid rättstvister – är de många och växande? Regeringen gav
            i början av 2017 ett uppdrag till Medlingsinstitutet att kartlägga
            förekomsten av den här typen av konflikter. Läser man Medlingsinstitutets
            rapport ser man att detta är ett perifert fenomen på svensk arbetsmarknad
            och att det dessutom är trendmässigt avtagande.
          </note>
          <note>
            Är det då så att den här problemställningen har upptäckts först
            nu – att ingen liksom har tänkt på det här tidigare? Även på den
            frågan är svaret nej. I och med att bestämmelserna om strejkrätt
            och fredsplikt togs in i MBL, medbestämmandelagen, framgår det
            att kollektivavtal ger en mycket långtgående fredsplikt och samtidigt
            att den här fredsplikten utgår från en fri rätt att vidta stridsåtgärder
            för att främja fackliga syften mot en motpart. Vilket – notera
            detta – angavs innebära att en facklig organisation är fri att
            rikta stridsåtgärder även mot avtalsområden där kollektivavtal
            redan träffats mellan arbetsgivaren och en annan facklig organisation,
            alltså uttryckligen det som det aktuella förslaget tar sikte på
            att olovligförklara.
          </note>
          <note>
            Detta har alltså gällt, och det har upprepats i flera lagstiftningsärenden
            sedan dess. Det har antagits att det hanteras inom ramen för partsförhållandena,
            och det är precis vad som har kunnat göras. Men nu står vi alltså
            ändå här med en proposition som är omotiverad och som innebär
            en ensidig belastning för arbetstagarsidan – i en dragkamp som
            sedan länge är starkt förskjuten till arbetsgivarnas fördel.
          </note>
          <note>
            Vilka är då problemen med det här lagförslaget, rent konkret?
            Först och främst: Lagförslaget ställer upp vissa uttryckliga krav
            för att en konfliktåtgärd ska vara tillåten när arbetsgivaren
            har tecknat något kollektivavtal. Det handlar om att kraven ska
            syfta till tecknande av kollektivavtal, att de ska ha föregåtts
            av förhandlingar och att de inte ska syfta till att undantränga
            annat avtal.
          </note>
          <note>
            Detta låter vid en första anblick rätt rimligt, men problemet
            är att man nu i lag ger arbetsgivare ökade möjligheter till missbruk
            av så kallade fredspliktsinvändningar. Sådana invändningar kan
            fungera som ett medel för att till exempel skjuta upp eller försvåra
            användningen av stridsåtgärdsrätten och minska stridsåtgärdernas
            effektivitet. Dessa invändningar skulle även kunna minska arbetsgivarens
            intresse av att över huvud taget nå resultat i sakfrågor genom
            förhandlingar – och därmed faktiskt leda till fler konflikter.
          </note>
          <note>
            I hamnkonflikten hävdade arbetsgivaren exempelvis upprepade gånger
            att Hamnarbetarförbundet inte ville uppnå kollektivavtal och inte
            hade presenterat förhandlingsbara krav, trots att facket öppet
            kunde redovisa motsatsen.
          </note>
          <note>
            Det är också lätt att se framför sig att det i vissa konfliktsituationer
            är väldigt viktigt för fackliga organisationer att kunna komplettera
            sina krav eller ändra sitt agerande om arbetsgivaren, som ju äger
            rätten att leda och fördela arbetet, använder denna rätt till
            att vidta åtgärder som inte presenteras som konfliktåtgärder men
            som i praktiken är det. Det kan till exempel handla om att ändra
            scheman eller att omplacera någon. Nu skulle man kunna hänvisa
            till lagstöd för att försvåra fackliga åtgärder mot detta.
          </note>
          <note>
            För det andra: Lagförslaget ökar risken för allvarliga systemförändringar
            på delar av svensk arbetsmarknad i framtiden. Det ger arbetsgivaren
            större möjligheter att få till avtalsshopping, alltså att ställa
            olika avtal mot varandra för att få igenom det billigaste. Det
            ökar också risken för att vi ska få se så kallade gula fackföreningar,
            det vill säga organisationer som de facto har nära band till arbetsgivarsidan
            i stället för att vara verkliga motparter i kollektivavtalsförhandlingar.
          </note>
          <note>
            Vi har till exempel den principiellt betydelsefulla konflikten
            på pappersbruket i Figeholm. Bolaget ABB tog över 2003 och krävde
            att det skulle vara deras avtal med IF Metall, teknikavtalet,
            som gällde, i stället för det avtal som tidigare fanns med Pappersindustriarbetareförbundet,
            eller Pappers. Bägge förbunden är med i LO, så LO kunde i sin
            styrelse slå fast att det var Pappers som borde äga avtalet. Men
            för att detta också skulle bli fallet i verkligheten krävdes konfliktåtgärder
            från Pappers, med sympatiåtgärder från Elektrikerförbundet och
            från Transport.
          </note>
          <note>
            Bolaget, ABB, menade att den här åtgärden – redan 2003 – var
            olovlig. Arbetsdomstolen dömde med stöd av gällande lag till fackens
            fördel. Men med den lagändring som nu ligger på riksdagens bord
            skulle samma åtgärd med stor sannolikhet ha varit olovlig, eftersom
            det fanns ett kollektivavtal som täckte arbetet och eftersom det
            då blir olovligt att kräva ett annat avtal som ska tränga ut det.
          </note>
          <note>
            Går ett sådant fall igenom i AD har vi en ny situation på många
            arbetsplatser, där arbetsgivarna i samband med förändringar kan
            säga att arbetet nu går in under ett annat avtal som man redan
            har tecknat. Då är facket mer bakbundet än vad det är i dag.
          </note>
          <note>
            När det gäller gula fackföreningar har de som försvarar lagförslaget
            hävdat att ingenting kommer att förändras. Då utgår man från att
            arbetsgivarna kommer att agera likadant som i dag trots att lagen
            har förändrats.
          </note>
          <note>
            Men arbetsmarknaden är dynamisk. Helt nya branscher dyker upp,
            och påhittigheten för att försöka trycka tillbaka de villkor som
            har vunnits av arbetarrörelsen är stor.
          </note>
          <note>
            Vad händer om en stor och mäktig arbetsgivare etablerar sig i
            Sverige och säger att man har en jättebra ny fackförening som
            man har tecknat avtal med och att Handels, Fastighets eller Unionen
            inte får teckna avtal? I dag skulle det vara ganska svårt, eller
            till och med meningslöst, för en sådan arbetsgivare att agera
            så. De etablerade fackförbunden är för starka tillsammans. De
            kan gå i konflikt för sin rätt och hävda att det finns avtal som
            arbetsgivaren borde teckna.
          </note>
          <note>
            Men om det nu dyker upp lagstöd som försvårar konfliktåtgärder
            mot en sådan här innovatör ändras också incitamenten för att pröva
            ett sådant agerande.
          </note>
          <note>
            Det här är viktigt! Vi vet ju att många av de problem som redan
            i dag möter arbetstagare har sin grund i att arbetsgivarna har
            pressat fram nya tolkningar som från början, när lagen stiftades,
            inte var påtänkta. Det gäll ­ de till exempel efter den så kallade
            Lavalkonflikten, när Svenskt Näringsliv pressade fram inskränkt
            konflikträtt i situationer där utländska företag arbetar i Sverige.
            Ett annat exempel är problemen med så kallad hyvling, där arbetsgivare
            ensidigt sänker personalens tjänstgöringsgrad och därmed deras
            lön.
          </note>
          <note>
            Det var ingenting som man räknade med kunde hända, men det är
            ett utrymme som arbetsgivarna prövade och därmed kunde tillskansa
            sig. Nu vill alltså regeringen ge arbetsgivarsidan en ny gåva
            att pröva sin påhittighet med.
          </note>
          <note>
            Fru talman! Det kommer troligen att sägas här, främst från socialdemokratisk
            sida, att detta är överdrifter och felbedömningar. Men det här
            är analyser som sammanfaller med varningar från tunga arbetsrättsexperter.
          </note>
          <note>
            Kurt Junesjö, mångårig expert hos LO-TCO Rättsskydd , är en av
            dem som har följt svensk arbetsrätt tätast under decennier. Han
            kallar lagförslaget för århundradets svek och pekar på just de
            problem som jag har tagit upp i dag.
          </note>
          <note>
            I Aktuellt kunde vi nyligen höra Mats Glavå, arbetsrättsdocent
            vid Göteborgs universitet, säga samma sak: Med ändrad lagstiftning
            ändras också beteenden, och det här öppnar upp för avtalsshopping.
          </note>
          <note>
            Samma spår var Birgitta Nyström, professor vid Lunds universitet,
            inne på. Detta är ingrepp som kan få stora systemkonsekvenser,
            men de görs utan särskilt imponerande konsekvensanalys. Betänkandet
            i sin helhet, med bilagor, är på 16 sidor.
          </note>
          <note>
            Ylva Johanssons svar i inslaget i Aktuellt var att hon gör en
            annan bedömning. Men det är ju inte så att jag och andra oroar
            oss för att Ylva Johansson ska använda lagen för att inskränka
            strejkrätten i tillspetsade konfliktsituationer i framtiden. Det
            är arbetsgivarorganisationerna som kommer att kunna göra det,
            men Ylva Johansson och hennes regering ger dem den möjligheten.
          </note>
          <note>
            Fru talman! Strejkrätten är en grundlagsfäst, demokratisk rättighet
            skyddad av internationella konventioner. Rätten att strejka är
            avgörande för att arbetstagarna ska kunna försvara uppnådda rättigheter
            och förbättra dem.
          </note>
          <note>
            Relationen mellan arbetsgivare och arbetstagare – alltså mellan
            dem som köper respektive säljer sin arbetskraft – är ju i grunden
            ojämn till arbetsgivarens fördel. Den enskilde arbetstagaren är
            beroende av kollektivt agerande för att faktiskt kunna hävda sig
            och motverka denna strukturella obalans. Strejk är den yttersta
            möjligheten att realisera detta och bör därför värnas på starka
            principiella grunder.
          </note>
          <note>
            Strejkrätten är ett resultat av arbetarrörelsens långa och mödosamma
            kamp och utgör i dag en självklar del av den svenska arbetsmarknadsmodellen.
            Om strejkrätten begränsas stärks arbetsgivarnas makt ytterligare
            medan arbetstagarna försvagas än mer.
          </note>
          <note>
            Regeringens förslag innebär onödiga och oacceptabla inskränkningar
            i strejkrätten. Enligt Vänsterpartiets mening bör vi stärka arbetstagarnas
            position på arbetsmarknaden och inte angripa en av grundvalarna
            för ett fritt och välorganiserat arbetsliv.
          </note>
          <note>
            Min bedömning är att det förslag som vi diskuterar i dag kommer
            att stå kvar som en skamfläck på det socialdemokratiska partiets
            meritlista i förhållande till arbetstagarkollektivet.
          </note>
          <note>
            Vänsterpartiet säger nej till propositionen i sin helhet. Jag
            yrkar bifall till reservation nr 2.
          </note>
          <note>
            (Applåder)
          </note>
          <note type="speaker">
            Anf. 49 Arbetsmarknadsminister YLVA JOHANSSON (S):
          </note>
          <note>
            Fru talman! Den svenska arbetsmarknadsmodellen är ovanlig; det
            är inget annat land som organiserar arbetsmarknaden med så stort
            ansvar för arbetsmarknadens parter som vi gör i Sverige.
          </note>
          <note>
            Den svenska arbetsmarknadsmodellen är också ovanligt framgångsrik.
            Vi har den högsta sysselsättningsgrad som någonsin har uppmätts
            inom EU. Vi har haft en reallöneutveckling de senaste 25 åren.
            Vi har en hög anslutningsgrad, och vi har oerhört få dagar som
            förloras i konflikt på den svenska arbetsmarknaden.
          </note>
          <note>
            Vi är alltså ovanliga på flera sätt, och detta är någonting som
            vi bör värna.
          </note>
          <note>
            Varför är vi så framgångsrika i den svenska modellen? Jag skulle
            säga att det handlar om två nyckelord: respekt och ansvar.
          </note>
          <note>
            Sedan Saltsjöbadsavtalet 1938 har parterna gjort upp om spelreglerna
            på arbetsmarknaden. Parterna visar varandra respekt, och politiken
            respekterar arbetsmarknadens parters spelregler. Detta har varit
            viktigt för att det ska finnas frihet för arbetsmarknadens parter
            att själva reglera villkoren på arbetsmarknaden.
          </note>
          <note>
            Det andra ordet är alltså ansvar. Det vilar ett oerhört stort
            ansvar på arbetsmarknadens parter. I Sverige har vi en mer långtgående
            rätt att ta till konflikt än i nästan alla andra länder. Vi har
            mycket stora möjligheter för arbetsmarknadens parter att ta till
            konflikt. Det är bra, och parterna hanterar detta med ansvar.
            Det är oerhört få dagar som går förlorade i konflikt, och jag
            tror att det finns ett samband med att vi har en väldigt stark
            konflikträtt.
          </note>
          <note>
            Politiken har inte satt upp särskilt många hinder för att gå
            till konflikt. Vi litar på att parterna tar ansvar, och det gör
            man också.
          </note>
          <note>
            Det är denna modell som vi ska värna och utveckla. Det är denna
            modell som vi ska skydda för att även fortsättningsvis kunna vara
            ovanliga, vara ovanligt bra och leverera goda resultat på arbetsmarknaden.
          </note>
          <note>
            Under den förra mandatperioden lade jag och regeringen fram ett
            antal förslag för att stärka löntagarnas ställning på arbetsmarknaden.
            Det handlade om att vi rev upp lex Laval. Det handlade om att
            vi i EU fick igenom förändringar i utstationeringsdirektivet.
            Det handlade om lagstiftning till skydd för visselblåsare på arbetsplatserna.
            Det handlade om lagförslag för att sätta stopp för att stapla
            visstider på varandra. Inte minst handlade det om att vi fick
            ned arbetslösheten, vilket ytterst är en av de viktigaste frågorna
            för att hantera balansen mellan löntagare och arbetsgivare på
            arbetsmarknaden.
          </note>
          <note>
            Det förslag som vi nu debatterar, som här beskrivs som långtgående
            förändringar av konflikträtten, handlar om att vi ska ha lika
            spelregler för alla på arbetsmarknaden.
          </note>
          <note>
            Låt mig först berätta vad lagförslaget inte innebär. Det påverkar
            inte möjligheten att vidta sympatiåtgärder. Det påverkar inte
            möjligheten till politiska stridsåtgärder. Det påverkar inte möjligheten
            till indrivningsblockader. Det påverkar inte möjligheten att starta
            vad man kallar för arbetsgivarkontrollerade gula fackföreningar
            på svensk arbetsmarknad. Det påverkar inte möjligheten till så
            kallad avtalsshopping. Det påverkar inte fall av Figeholmskaraktär,
            vilket har varit en viktig del för att säkerställa arbetet med
            den nya lagstiftningen.
          </note>
          <note>
            Det innebär dock förändringar. Vad är det då för förändringar
            som vi föreslår? Jo, det är att de spelregler som redan gäller
            för alla fackförbund som är medlemmar i en centralorganisation
            nu också kommer att gälla för de organisationer som väljer att
            stå utanför en centralorganisation. Det är vad det handlar om.
            Det innebär att innan man vidtar en stridsåtgärd mot en arbetsgivare
            som redan är bunden av kollektivavtal ska man ha beslutat om stridsåtgärden
            i demokratisk ordning i sin egen organisation. Jag tycker att
            det är ett ganska rimligt krav.
          </note>
          <note>
            Det andra kravet är att man först ska ha försökt förhandla. Om
            arbetsgivaren inte vill förhandla är man naturligtvis fri att
            vidta stridsåtgärder, men man ska ha försökt att förhandla. Det
            tycker jag också är ett rimligt krav.
          </note>
          <note>
            Man ska ta strid för kollektivavtal. Om det är en arbetsgivare
            som redan är bunden av kollektivavtal är det ett eget kollektivavtal
            som man i så fall ska ta strid för. Det kollektivavtalet får inte
            ha till syfte att undantränga det befintliga kollektivavtalet.
            Detta är redan förbjudet enligt praxis från Arbetsdomstolen, men
            vi tydliggör detta i lagstiftningen.
          </note>
          <note>
            Man får inte förändra sina krav. Om man uppnår de krav som man
            har tagit strid för måste man avbryta stridsåtgärden innan man
            kan vidta nya stridsåtgärder. Man kan inte ändra sina krav under
            tiden, vilket jag tycker är helt rimligt.
          </note>
          <note>
            Jag tycker att detta är mycket rimliga krav, och jag har svårt
            att förstå att man framställer det som att det skulle vara något
            slags långtgående inskränkningar av strejkrätten. Det är rimliga
            spelregler på arbetsmarkna ­ den.
          </note>
          <note>
            Ali Esbati sa här tidigare att arbetsmarknadens parter löser
            detta med spelreglerna på arbetsmarknaden. Ja, det gör de för
            alla som ingår i centralorganisationerna. Frågan här är om också
            de fackföreningar som väljer att stå utanför en centralorganisation
            ska ha samma spelregler eller om de ska ha andra spelregler. Vi
            fick här ett väldigt tydligt besked från Sverigedemokraterna om
            att de ska ha andra spelregler, för de klarar sig inte annars.
            Jag tycker att det är ett lite märkligt sätt att resonera.
          </note>
          <note>
            Anställda har naturligtvis alltid rätt att organisera sig fackligt.
            Och man har att välja om man vill gå in i en befintlig facklig
            organisation eller om man vill starta en ny facklig organisation.
            Det är föreningsfriheten, en oerhört viktig grundläggande frihet.
            Som anställd väljer man själv hur man vill organisera sig och
            vem man vill ska företräda ens intressen på arbetsplatsen och
            på arbetsmarknaden. Någon annan kan aldrig tala om vem det ska
            vara.
          </note>
          <note>
            Det vi har att ta ställning till i det här lagstiftningsärendet
            är om det ska vara samma spelregler när det gäller konflikträtten
            för dem som väljer en organisation som står utanför centralorganisationerna
            och för dem som väljer en organisation som ingår i någon av centralorganisationerna.
            Det är detta som den här frågan gäller: Ska det vara lika eller
            olika spelregler?
          </note>
          <note>
            Magnus Persson gav klart besked. Han sa: Det måste vara olika
            spelregler, för annars dör de organisationer som väljer att stå
            utanför en centralorganisation. Jag tror inte att det är sant.
            Jag tycker att det är att underskatta den kraft som finns när
            människor väljer att sluta sig samman i en facklig organisation.
          </note>
          <note>
            Det här lagförslaget har behandlats, precis som alla andra lagförslag,
            med en utredning som har varit på remiss, och vi har fått in synpunkter
            från remissinstanserna. Vi har tagit hänsyn till remissynpunkterna,
            vilket är hela poängen med att skicka ut lagförslag på remiss.
            Remissynpunkter ­ na har gjort lagförslaget bättre.
          </note>
          <note>
            Sedan har vi gått med lagförslaget till Lagrådet, som inte hade
            någon som helst anmärkning på lagstiftningen. Därefter har vi
            gått till riksdagen med förslaget i en proposition, som riksdagens
            ledamöter har möjlighet att motionera om.
          </note>
          <note>
            Att själva utgångspunkten för förslaget från början var ett förslag
            från arbetsmarknadens parter påverkar inte hur processen har varit
            i lagstiftningshänseende, utan processen har varit precis likadan
            som i alla lagstiftningsärenden och som jag menar är rätt och
            rimligt, inte minst när det rör så här viktiga frågor.
          </note>
          <note>
            Fru talman! Som jag inledde med att säga är den svenska arbetsmarknadsmodellen
            unik, och den är unikt bra, skulle jag vilja säga. Vi är unikt
            starka. Ett viktigt skäl till att den svenska arbetsmarknaden
            fungerar så pass bra är att vi har en långtgående konflikträtt.
            Den konflikträtten ska värnas, och det gör den med det förslag
            som nu ligger på riksdagens bord.
          </note>
          <note>
            (Applåder)
          </note>
          <note type="speaker">
            Anf. 50 ALI ESBATI (V) replik:
          </note>
          <note>
            Fru talman! Jag är naturligtvis överens med Ylva Johansson om
            många av de fördelar som här målades upp med den svenska modellen.
            En bä ­ rande del är ju att lagstiftningen håller sig på principiell
            nivå, medan man väldigt mycket lämnar över till organisationer
            och civilrättsliga associa ­ tioner att lösa problem baserat på
            den konkreta situationen och på basis av de maktförhållanden som
            man kan få ihop.
          </note>
          <note>
            Det här är ett steg tillbaka. Det är ett sätt att säga att man
            med lagens hjälp inskränker vissa möjligheter som tidigare har
            funnits, och som man under decennier har bedömt inte ska behöva
            lagregleras. Min fråga är därför: Vad är det som har skett sedan
            MBL, lex Laval och så vidare som gör att den här regeringen vill
            gå in och begränsa den fria strejkrätten, som ju är grunden till
            att fredsplikten får ett värde och bör upprätthållas mycket strikt?
          </note>
          <note>
            Då blir också frågan vad Ylva Johansson svarar alla de personer
            som med god insikt om arbetsrättslig juridik påpekar att det självklart
            kommer att bli lättare att bedriva avtalsshopping med den nya
            lagen. Jag nämnde tre personer: en professor, en lektor och en
            av de mest erfarna arbetsrättsjurister som Sverige har haft på
            decennier, som pekar på Figeholmsdomen och på ett förändrat beteende
            i framtiden när arbetsgivarna får större juridiska, legala rättigheter
            att agera på ett annat sätt och inte bara behöver luta sig mot
            praxis. Vad svarar Ylva Johansson dem? Det är ju inte bara jag
            som ställer frågan, utan det är många som undrar därute.
          </note>
          <note type="speaker">
            Anf. 51 Arbetsmarknadsminister YLVA JOHANSSON (S) replik:
          </note>
          <note>
            Fru talman! Det här lagförslaget värnar konflikträtten och säkerställer
            att det blir lika spelregler för alla fackliga organisationer
            på arbetsmarknaden.
          </note>
          <note>
            Ali Esbati sa själv här tidigare att parterna löser mycket av
            detta själva, och det gör de. Men centralorganisationerna kan
            bara teckna avtal och träffa överenskommelser för de fackliga
            organisationer som väljer att vara medlemmar i centralorganisationerna.
            Det är ganska självklart att det är på det sättet. Och varje organisation
            väljer ju själv om man vill vara medlem i en centralorganisation
            eller inte.
          </note>
          <note>
            Det som vi som lagstiftare har att ta ställning till är om det
            är bra att det är olika spelregler för det fackförbund som väljer
            att stå utanför en centralorganisation och för det fackförbund
            som väljer att vara med i en centralorganisation. Mitt svar är
            att jag tycker att det är bra om det är lika spelregler.
          </note>
          <note>
            Det andra vi har att ta ställning till är de krav som vi nu ställer
            upp: att konfliktåtgärden ska vara beslutad i behörig ordning
            av organisationen, att man ska ha försökt förhandla och att man
            ska ta strid för ett kollektivavtal som inte är fientligt inställt
            till ett befintligt kollektivavtal. Är detta en inskränkning av
            konflikträtten som motiverar Ali Esbatis tonläge, eller är det
            faktiskt vad som är rimliga spelregler på arbetsmarknaden?
          </note>
          <note>
            Vi har också ett förslag i propositionen – jag glömde att nämna
            det i mitt anförande – som också påverkar hur man kan agera när
            ett ärende ligger i domstol för avgörande. Där klargör vi nu att
            man antingen löser en fråga med stridsåtgärder på arbetsmarknaden
            eller löser den i domstolen. Och vi klargör att man inte bör använda
            dem parallellt med varandra, det vill säga att stridsåtgärder
            inte ska användas för att göra påtryckningar i ett ärende som
            ligger i domstol. Det tycker jag också är mycket rimliga spelregler
            till skydd för konflikträtten.
          </note>
          <note type="speaker">
            Anf. 52 ALI ESBATI (V) replik:
          </note>
          <note>
            Fru talman! Ibland känner man igen den sämsta delen av den socialdemokratiska
            retoriken. Nu ska ni värna konflikträtten genom att inskränka
            den. Det är lite som när ni vill värna välfärdssystemen genom
            att skära ned på dem. Jag ser en beklaglig parallell här.
          </note>
          <note>
            Om man tecknar avtal binds man av fredsplikt. Poängen är att
            det finns organisationer som härmed får inskränkta möjligheter
            att kämpa för sina medlemmars rättigheter. De binds av en fredsplikt
            fastän de inte har varit med och tecknat detta avtal.
          </note>
          <note>
            Som jag påpekade påverkar detta inte bara de organisationer som
            i dag inte är med i centralorganisationerna. I Figeholmsfallet
            var som sagt både Pappers och IF Metall med i centralorganisationen
            LO. Ändå menar många att fallet där bolaget ABB ansåg att konflikten
            var olovlig medan Arbetsdomstolen bedömde att den inte var det
            skulle få en annan lösning med det lagförslag som riksdagen ska
            rösta om i morgon.
          </note>
          <note>
            Detta ville Ylva Johansson inte säga något om utom i sitt anförande
            där hon sa att hon bedömde det annorlunda. Men det är ju inte
            Ylva Johansson som kommer att bestämma detta. Det är Arbetsdomstolen
            som kommer att bestämma det utifrån det materiella faktum att
            juridiken rör på sig. Arbetsgivare som prövar en liknande situation
            kommer att kunna luta sig mot en lagstiftning där det är mycket
            tydligare att det enligt lag inte ska gå att ta strid för ett
            kollektivavtal när det redan finns ett kollektivavtal, vilket
            som helst, som är täckande. Det blir ett allvarligt problem i
            framtiden.
          </note>
          <note type="speaker">
            Anf. 53 Arbetsmarknadsminister YLVA JOHANSSON (S) replik:
          </note>
          <note>
            Fru talman! Det Ali Esbati säger stämmer inte. Det är inte så
            att en facklig organisation binds av fredsplikt bara för att det
            finns ett kollektiv ­ avtal. Vi klargör spelreglerna för att man
            ska kunna ta konflikt för sina medlemmar och ett eget kollektivavtal
            när det redan finns ett kollektiv ­ avtal. Det är dessa spelregler
            vi gör upp i denna proposition, och det är dessa spelregler som
            kommer att gälla lika för organisationer som är med ­ lemmar eller
            inte medlemmar i en centralorganisation. Det är inte sant att
            man är bunden av någon annans kollektivavtal eller att det skulle
            kunna vara vilket kollektivavtal som helst, vilket är tydligt
            i propositionen.
          </note>
          <note>
            Jag kan försäkra Ali Esbati om att Figeholmsdomen har varit mycket
            levande i arbetet med propositionen, och jag gör en annan bedömning.
          </note>
          <note>
            Om man ska stå upp för en arbetsmarknadsmodell som är så stark,
            så annorlunda och så framgångsrik som den svenska kommer man ibland
            att behöva ta itu med frågor som inte bara är enkla och populistiska
            och ta ansvar för att helheten fungerar väl. Jag menar att de
            förslag vi nu lägger fram och som riksdagen förhoppningsvis ställer
            sig bakom i morgon är rimliga spelregler och att det är svårt
            att göra den tolkning som Ali Esbati gör.
          </note>
          <note type="speaker">
            Anf. 54 HANIF BALI (M):
          </note>
          <note>
            Fru talman! Moderaterna håller med utskottet om att det finns
            skäl att utöka fredsplikten och ställer sig därför bakom propositionen.
          </note>
          <note>
            Jag måste nästan be om ursäkt för att jag går upp här och avbryter
            den interna dialogen inom arbetarrörelsen mellan Ali Esbati och
            Ylva Johansson – och snart halva Vänsterns partiledning. Denna
            debatt är uppenbart ett slags pseudokamp om arbetarrörelsen i
            spåren av januariöverenskommelsen. Vem ska ta ledarskapet?
          </note>
          <note>
            Man brukar säga att det krävs en Nixon för att åka till Kina,
            och det krävs väl en sosse för att inskränka strejkrätten. Men
            det här är väl ett sådant ögonblick när principen ”it’s okay when
            we do it” gäller.
          </note>
          <note>
            Men om vi fokuserar på sakfrågan ser vi att regeringens proposition
            är vettig. Den innehåller inte allt jag önskar mig, men den är
            välavvägd och balanserad.
          </note>
          <note>
            Låt mig dock påminna om något vi har önskat oss. Under allmänna
            motionstiden lade vi fram ett förslag om att möjligheten till
            sympatiåtgärder bör begränsas genom införandet av proportionalitetsprincip.
            En väl fungerande arbetsmarknad förutsätter att konfliktreglerna
            utformas så att det råder balans mellan parterna.
          </note>
          <note>
            Det är inte svårt att utarbeta en arbetsmarknadsmodell med noll
            dagar av konflikt. Man gör bara en part så stark att den alltid
            vinner. Då finns det inget värde i att gå ut i konflikt. I slutänden
            handlar det förstås om att balansera två olika viljor, att se
            till att konfliktdagarna blir relativt få och att konflikterna
            kostar mer än de eventuella vinster som det ger att gå i konflikt
            med varandra.
          </note>
          <note>
            Vi anser att det finns skäl att uppmärksamma att även hot om
            stridsåtgärder kan få stor inverkan på arbetsmarknaden, inte minst
            när arbetsgivarparten är ett litet företag.
          </note>
          <note>
            Liksom anställningsskyddet har den grundläggande lagstiftningen
            om konflikträtten under lång tid varit oförändrad. Vi anser att
            det finns skäl att överväga fler förändringar på området, även
            om de förändringar som föreslås i propositionen är ganska välavvägda.
          </note>
          <note>
            I ett europeiskt perspektiv är de svenska reglerna om sympatiåtgärder
            särskilt tillåtande. Jag är glad för det lilla steg regeringen
            har tagit, men jag kan inte avhålla mig från att önska mer.
          </note>
          <note>
            Sympatiåtgärder kan till skillnad från andra stridsåtgärder vidtas
            även när parten är bunden av kollektivavtal, och det innebär ett
            undantag från den överordnade principen om ett kollektivavtals
            fredsverkan. Vi anser att det ur ett moraliskt perspektiv är svårt
            att motivera varför en part som inte har med huvudkonflikten att
            göra ska drabbas.
          </note>
          <note>
            För att värna arbetsfreden och för att oskyldiga företag och
            arbetsgivare inte ska drabbas av en konflikt bör det övervägas
            om möjligheten att vidta sympatiåtgärder ska begränsas genom införandet
            av en proportionalitetsprincip. Det är vad jag önskar mig.
          </note>
          <note>
            Med det förslag som ligger på bordet löser man ett par konflikter
            som har slagit oproportionerligt hårt mot inte bara företagen
            utan även anställda och andra industrier och verksamheter runt
            om i Sverige. Här har det varit svårt att komma överens just för
            att de nuvarande reglerna inte är tillräckligt balanserade.
          </note>
          <note>
            Kvar här finns en form av pseudobråk mellan Vänsterpartiet och
            Socialdemokraterna. Jag ska inte förlänga debatten, utan det ska
            bli intressant att höra resterande inlägg.
          </note>
          <note type="speaker">
            Anf. 55 DÉSIRÉE PETHRUS (KD):
          </note>
          <note>
            Fru talman! Arbetsrätten fyller en viktig funktion på den svenska
            arbetsmarknaden. Den reglerar anställningsförhållanden och tydliggör
            ansv arsområden för både arbetsgivare och arbetstagare. Kristdemokraterna
            står bakom den svenska modellen, där svenska kollektivavtal verkar
            tillsammans med lagstiftningen.
          </note>
          <note>
            Dagens debatt handlar om utökad fredsplikt på arbetsplatser där
            det finns kollektivavtal och vid rättstvister. Vi står bakom den
            förändring som regeringen föreslår . Vi skriver dock i ett särskilt
            yttrande att vi under allmänna motionstiden i höstas lade fram
            förslag om att införa förändringar i reglerna för konfliktåtgärder
            och se över lagstiftningen om sympatiåtgärder på arbetsmarknaden.
            Dessa motionsyrkanden har redan behandlats under våren.
          </note>
          <note>
            T rots den lagändring som i dag diskuteras och som vi står bakom
            kan det visa sig behövas ytterligare förändringar i lagstiftningen
            framöver.
          </note>
          <note>
            Fru talman! Sverige har förhållandevis få strejker. Trots det
            förekommer det olika typer av konflikter på arbetsmarknaden, och
            kostnaderna för dessa är stora. Det gäller exempelvis den återkommande
            hamnstrejken, där vi talar om miljarder i kostnader för varje
            strejk.
          </note>
          <note>
            Regeringen tillsatte därför under 2017 en särskild utredare med
            uppdrag att överväga vissa ändringar i rätten att vidta stridsåtgärder.
            Utredaren avslutade sitt arbete i juni 2018.
          </note>
          <note>
            Parallellt förhandlade LO, TCO, Saco och Svenskt Näringsliv under
            2018 för att hitta en partsgemensam lösning. De kom i juli samma
            år med en överenskommelse om förändrade konfliktregler på svensk
            arbetsmarknad som de överlämnade till regeringen.
          </note>
          <note>
            Sammantaget har detta gjort att det på flera håll funnits behov
            av att hitta en bättre lösning än i dag när det gäller konfliktvapnet.
          </note>
          <note>
            Nu har regeringen lagt fram en proposition med förslag på lagändringar
            om utökad fredsplikt, och vi tycker att det är viktigt att stå
            bakom detta i dagens betänkande.
          </note>
          <note>
            Vi ändrar i lagstiftningen om medbestämmande i arbetslivet så
            att det ska stå klart vilken processordning som ska gälla vid
            stridsåtgärder mot en arbetsgivare som är bunden av ett kollektivavtal.
          </note>
          <note>
            En arbetstagares rätt att vidta eller delta i en stridsåtgärd
            mot en kollektivavtalsbunden arbetsgivare får endast utövas under
            vissa villkor. Det får exempelvis inte tränga undan arbetsgivarens
            befintliga kollektivavtal, som tidigare sagts.
          </note>
          <note>
            Det är viktigt att poängtera att förslaget inte medför någon
            utökad fredsplikt i förhållande till arbetsgivare som saknar kollektivavtal
            för det aktuella arbetet.
          </note>
          <note>
            Lagändringen innebär vidare att det inte ska vara tillåtet för
            en arbetsgivare eller en arbetstagare att vidta eller delta i
            en stridsåtgärd för att utöva påtryckning i en rättstvist.
          </note>
          <note>
            Lagen påverkar inte rätten att vidta eller delta i sympatiåtgärder,
            indrivningsblockader eller politiska stridsåtgärder.
          </note>
          <note>
            I den svenska modellen vill vi att parterna löser frågor om löner
            och villkor för arbetstagaren i kollektivavtal. Rätten att vidta
            stridsåtgärder är en grundläggande del i den svenska arbetsmarknadsmodellen.
            Det är också en grundlagsfäst rättighet som endast kan inskränkas
            genom lag eller avtal och en rättighet som följer av Sveriges
            internationella åtaganden.
          </note>
          <note>
            Fredsplikten är också en del av den svenska modellen och innebär
            att en stridsåtgärd som vidtas under ett avtals giltighetstid
            är olovlig och kan leda till skadestånd eller någon annan påföljd.
            Denna fredsplikt som kollektivavtalet skapar är en viktig drivkraft
            för arbetsgivare att teckna kollektivavtal eller ansluta sig till
            en arbetsgivarorganisation.
          </note>
          <note>
            Hoten i konfliktvapnet används i vissa fall i proportioner som
            inte står i paritet med vad avtalstvisten gäller. Kristdemokraterna
            anser att fackföreningarna har en viktig roll och bidrar till
            en stabil och trygg arbetsmarknad men att det är viktigt att stridsåtgärder
            och medbestämmande sker inom rimliga ramar och att maktförhållandena
            mellan arbetsgivare och fackföreningar är rimliga.
          </note>
          <note>
            Med det vill jag yrka bifall till förslaget i betänkandet.
          </note>
          <note>
            Eftersom detta är min sista debatt före sommaren vill jag passa
            på att tacka talmanspresidiet, riksdagens personal, alla kollegor
            i utskottet och utskottspersonalen och önska alla en trevlig sommar
            så småningom.
          </note>
          <note type="speaker">
            Anf. 56 MARIA NILSSON (L):
          </note>
          <note>
            Fru talman! Jag kommer från Göteborg. Vad är det som definierar
            Göteborg mer än Håkan Hellström, ordvitsar, fotboll och Bruce
            Springsteen? Jo, det är havet, och med det följer Göteborgs hamn.
          </note>
          <note>
            Göteborgs hamn är Skandinaviens största. Nästan 30 procent av
            Sveriges utrikeshandel passerar den hamnen. Varje år hanteras
            800 000 containrar där. Det är 2 192 containrar per dag, kan jag
            berätta för er som inte var snabba i huvudet.
          </note>
          <note>
            Vad innehåller dessa containrar? Det handlar om både export och
            import. För exporten står inte oväntat svensk basindustri. Ni
            känner till de varorna – det är stål, det är skogsprodukter som
            papper, pappersmassa och trävaror och det är bilar. Importen utgörs
            av kläder, möbler, livsmedel med mera.
          </note>
          <note>
            I Göteborgs hamn finns APM Terminals, ett av världens största
            hamnföretag. De är själva noden i hamntrafiken här såväl som i
            många hamnar runt om i världen.
          </note>
          <note>
            Fru talman! Göteborgs hamn har återkommande varit i centrum för
            uppmärksamheten, inte för sin storlek eller sin potential utan
            för de återkommande strejker som lamslagit hamnen och dess arbete.
            Det har fått stora ekonomiska konsekvenser för de företag som
            opererar i hamnen men framför allt för företag som använder Göteborgs
            hamn som en del av sin logistikkedja. Det kostar. Efter 2016–2017,
            ett mycket konfliktfyllt år i närtid i Göteborgs hamn, konstaterades
            att det året blev det svagaste någonsin med en minskning på 19
            procent för containervolymer.
          </note>
          <note>
            Svenskt Näringsliv beräknar att de många strejkerna sammantaget
            kostat 4,5 miljarder. Det handlar om företag som inte får sina
            varor som beräknat och därmed inte kan sälja vidare eller förädla
            dessa. Likaså handlar det om företag som inte kan hålla ingångna
            avtal på grund av att varor inte kan skeppas iväg.
          </note>
          <note>
            Fru talman! Vad är problemet med nuvarande lagstiftning? Nuvarande
            lagstiftning innebär en omfattande fredsplikt för dem som är bundna
            av kollektivavtal. Däremot saknas en tillräcklig garanti för fredsplikten
            när en arbetsgivare har ett kollektivavtal men utsätts för stridsåtgärder
            från en arbetstagarorganisation som inte är bunden av kollektivavtal.
            Det är detta som Göteborgs hamn har varit ett av de allra tydligaste
            exemplen på.
          </note>
          <note>
            Fru talman! Förutsägbarhet och tillförlitlighet är nyckelorden.
            För ett så handelsberoende land som Sverige måste dess största
            hamn vara effektiv och tillförlitlig. Om ägarna till de varor
            som jag räknade upp tidigare, varor som utgör en grundläggande
            del av svensk import och export, inte kan lita på att hamnen fungerar
            utan störningar kommer de att välja andra logistiklösningar. Det
            kan innebära logistiklösningar som är mer tidskrävande, osäkrare,
            dyrare och sämre ur miljö- och klimatperspektiv. Det drabbar inte
            enbart Göteborgs hamn. Det drabbar det lokala, regionala och nationella
            näringslivet.
          </note>
          <note>
            Fru talman! Det kan låta företagscentrerat – vissa skulle säga
            som en megafon för Svenskt Näringsliv – att hela tiden tala om
            företag. Men låt oss inte glömma att varje företag inte är mer
            sina anställda och att det är de anställda som i slutändan drabbas
            i händelse av ekonomiska förluster.
          </note>
          <note>
            Hamnarbetarförbundets Hamnfyran har i dag ett kollektivavtal
            med Sveriges Hamnar som gör att de för stunden omfattas av fredsplikten.
            Det ska dock poängteras att Transportarbetareförbundet och Hamnarbetarförbundet
            har olika tolkningar av innebörden i det avtal som nu ligger fast.
          </note>
          <note>
            Den proposition som nu ligger på riksdagens bord är central för
            att återuppbygga förtroendet för Göteborgs hamn hos det svenska
            näringslivet men också hos de rederier som kommer till hamnen.
            Det är centralt för att de gångna årens händelser i Göteborgs
            hamn inte ska upprepas.
          </note>
          <note>
            Fru talman! Jag ska vara ärlig – Liberalerna hade gärna gått
            längre i denna fråga. Vi anser att det inom en framtid också kommer
            att bli nödvändigt med en så kallad proportionalitetsprincip.
            Ni har hört det tidigare här i kammaren.
          </note>
          <note>
            Vad innebär en sådan? En proportionalitetsprincip finns i Norge
            och i Danmark. Den syftar till att ytterligare öka förutsägbarheten
            på svensk arbetsmarknad. Det ska alltid vara en rimlig proportion
            mellan tillgripna medel och det parten vill uppnå.
          </note>
          <note>
            Jag ska vara tydlig: Syftet med en proportionalitetsprincip är
            inte att begränsa den ena partens inflytande. Det är att ge Arbetsdomstolen
            möjlighet att pröva ifall en stridsåtgärd, utförd av såväl arbetsgivare
            som arbetstagare, är oproportionerlig i förhållande till det önskade
            utfallet.
          </note>
          <note>
            Liberalerna känner ingen sorg för Göteborg, i alla fall inte
            för ett Göteborg som har en fungerande hamn. Den kan vara ett
            nav för svensk utrikeshandel och en del i att tusentals arbetstillfällen
            upprätthålls och utökas, både i Göteborg och i Sverige i stort.
          </note>
          <note>
            Vi vill med detta yrka bifall till regeringens proposition.
          </note>
          <note>
            Vi vill även önska glad sommar.
          </note>
          <note type="speaker">
            Anf. 57 ALI ESBATI (V) replik:
          </note>
          <note>
            Fru talman! Det var ett mer klargörande inlägg från Liberalerna
            om varför det här lagförslaget finns och varför man stöder det.
            Det beror helt enkelt i grund och botten på att det är lite jobbigt
            med folk som strejkar. För att vara lite mer precis är strejk
            och konfliktåtgärder okej, men inte om de märks.
          </note>
          <note>
            Det är ett sätt att betrakta det. För mig är strejkrätten en
            avgörande möjlighet för arbetstagarna, som annars saknar många
            möjligheter som arbetsgivaren har, att göra sin rätt gällande.
          </note>
          <note>
            Min fråga rör det som upptog en stor del av Maria Nilssons anförande,
            nämligen konflikten i Göteborg. Anser Maria Nilsson från Liberalerna
            att en arbetsgivare har ansvar att försöka skapa en rimlig relation
            till en organisation som organiserar majoriteten av dem som arbetar
            på en arbetsplats, till exempel Göteborgs hamn , alltså dem som
            utför själva jobbet?
          </note>
          <note>
            I samband med det vill jag fråga på vilket sätt Maria Nilsson
            och Libe ­ ralerna menar att den nu gällande lagstiftningen skulle
            ha påverkat konflik ­ ten som ledde till ett kollektivavtal för
            Svenska Hamnarbetarförbundet. Arbetstagarna hävdade att man ville
            ha ett kollektivavtal och ville för ­ handla om det, medan arbetsgivaren
            hävdade att så inte var fallet. I slutän ­ den visade det sig
            att det var som arbetstagarna sa, och man fick ett kollek ­ tivavtal.
            Hur skulle den här nya lagen ha kunnat påverka den konflikten?
          </note>
          <note type="speaker">
            Anf. 58 MARIA NILSSON (L) replik:
          </note>
          <note>
            Fru talman! Tack för frågorna, Ali Esbati!
          </note>
          <note>
            Är jag allmänt fientligt inställd till arbetstagare, lite så
            där generellt? Nej, det är jag verkligen inte.
          </note>
          <note>
            Tycker jag att strejkrätten ska finnas? Självklart!
          </note>
          <note>
            Ser jag att det leder till konsekvenser när man använder strejkrätten
            på ett visst sätt? Absolut! Det är Göteborgs hamn ett exempel
            på.
          </note>
          <note>
            Jag ska försöka besvara Ali Esbatis frågor. Jag uppfattade nämligen
            den sista som ganska kontrafaktisk. Jag kan alltså inte avgöra
            det eftersom frågeställningen är kontrafaktisk. Jag får be Ali
            Esbati upprepa frågan i nästa replik.
          </note>
          <note>
            Jag får nog be Ali Esbati upprepa även den andra frågan. Jag
            uppfattade inte den heller riktigt.
          </note>
          <note>
            Det känns som att jag är med i Vi i femman . På A svarar jag:
            kontrafaktisk. Och på B svarar jag: Kan du vänligen upprepa frågan?
          </note>
          <note type="speaker">
            Anf. 59 ALI ESBATI (V) replik:
          </note>
          <note>
            Fru talman! Jag menade inte att Maria Nilsson ogillar arbetstagare
            generellt utan mer när de gör något tillsammans, till exempel
            strejkar.
          </note>
          <note>
            Jag ska försöka upprepa mina frågor. Hur skulle Maria Nilsson
            önska att den här lagstiftningen, ifall den redan hade gått igenom,
            hade påverkat konflikten i Göteborgs hamn? Ni har ändå sagt att
            den behövs, till exempel eftersom konflikten i Göteborgs hamn
            har förekommit. Hur kommer den lagstiftningen att påverka eventuella
            framtida konflikter, som är likadana, i Göteborg? Vad tycker ni
            är poängen med den här lagstiftningen?
          </note>
          <note>
            Min första fråga gällde om Liberalerna och Maria Nilsson anser
            att arbetsgivarna har ett ansvar för att försöka skapa fungerande
            relationer med en organisation som organiserar majoriteten av
            arbetstagarna på en stor arbetsplats, såsom Göteborgs hamn.
          </note>
          <note>
            I det här fallet är det Svenska Hamnarbetarförbundet som organiserar
            majoriteten av arbetstagarna i Göteborgs hamn. Man arbetade för
            att försöka göra det man ansåg var det bästa för sina medlemmar.
            Det är en organisation som har funnits i och organiserat hamnarbetare
            i Göteborgs hamn i drygt 40 år. Det har förekommit många konflikter
            under den tiden, även större än de som har varit de senaste åren.
            Men det har kunnat lösa sig tidigare inom ramen för gällande lagstiftning.
          </note>
          <note>
            Nu kommer dock en lagstiftning som på något sätt ska begränsa
            de möjligheterna. Hur ser Maria Nilsson på den begränsningen?
          </note>
          <note type="speaker">
            Anf. 60 MARIA NILSSON (L) replik:
          </note>
          <note>
            Fru talman! Tack, Ali Esbati, för förtydligandena!
          </note>
          <note>
            Jag ställer mig återigen frågande till den typen av formulering,
            det vill säga om utifall att något hur skulle detta kunna.
          </note>
          <note>
            Jag har träffat representanter för Göteborgs hamn och andra –
            jag tror att du kan gissa vilka – som Svenskt Näringsliv och så
            vidare. För dem har just det här lagförslaget varit väsentligt.
            De har pekat på det som ett sätt att komma åt den typen av problematik
            som har förekommit i Göteborgs hamn.
          </note>
          <note>
            Fru talman! Jag tror att vi kan enas om att konflikten faktiskt
            har fått konsekvenser för det lokala näringslivet och för de arbetstagare
            som Ali Esbati säger sig skydda först och främst. Det är mitt
            svar på den frågan.
          </note>
          <note>
            Anser Liberalerna att arbetsgivare har ett ansvar att som arbetstagarpart
            föra ett samtal med dem som samlar det största antalet medlemmar?
            Det var så jag uppfattade frågan. Det beror på vilken betydelse
            man lägger i ordet ansvar och i att föra ett samtal, fru talman.
            Självklart har arbetsgivare ett ansvar gentemot alla sina arbetstagare
            på arbetsplatsen. Vi vet alla att man ska upprätthålla en miniminivå
            och så vidare. Jag ser ingenting som sticker ut där.
          </note>
          <note>
            Jag anar vart Ali Esbati är på väg med frågan, eftersom den handlar
            om det största fackförbundet som organiserar arbetstagarna.
          </note>
          <note>
            Jag anser att man ska föra samtal med alla.
          </note>
          <note type="speaker">
            Anf. 61 JONAS SJÖSTEDT (V):
          </note>
          <note>
            Fru talman! Sverige är ett land med i internationell jämförelse
            mycket starka fackföreningar men också få konfliktdagar. Vi strejkar
            ganska sällan. Det helt dominerande och normala på svensk arbetsmarknad
            är starka parter som förhandlar om och sluter avtal och som håller
            de avtalen. Det är en bra ordning vi har.
          </note>
          <note>
            Det tog svensk arbetarrörelse många årtionden av politiska och
            fackliga strider att komma dit, att erkännas som motpart och att
            nå den konflikträtt som man har i dag och som styrkan vilar på.
          </note>
          <note>
            Borgerliga partier har alltid velat inskränka konflikträtten.
            Det är inget nytt. Det är inget som vi hör för första gången här
            i dag, utan det har alltid varit så. De vet att konflikträtten
            gör löntagarna starka. Men möjligen är det något nytt att höra
            den ena borgerliga ledamoten efter den andra berömma en socialdemokratisk
            regering för att den inskränker konflikträtten. Det sker i dag.
            På det sättet tycker jag att det är en sorglig dag.
          </note>
          <note>
            Detta legitimerar också den borgerliga världsbilden, där fackföreningarna
            och konflikträtten alltid är problemet och aldrig arbetsgivaren
            eller förhållandet på arbetsplatsen. Jag tror att man ska akta
            sig för att legitimera en sådan världsbild.
          </note>
          <note>
            Arbetarrörelsen har alltid försvarat konflikträtten. Man har
            gjort det eftersom man vet dess betydelse i längden. Man har också
            gjort det efter ­ som man inte vill att riksdagen med lagstiftningens
            hjälp ska ge sig in och styra och ställa i det som kan lösas mellan
            starka parter.
          </note>
          <note>
            Det strejkas lite. De flesta svenska löntagare strejkar antagligen
            inte en enda dag under hela sitt yrkesliv. Men konflikträtten
            är likväl viktig för dem varenda arbetsdag. Varenda morgon när
            barnskötaren eller förskollär ­ aren öppnar förskolan, varenda
            dag då metallarbetaren cyklar till industrin som tillverkar lastbilarna
            eller bilarna och varenda dag som den unga kil ­ len öppnar kaféet
            och kokar kaffe för att ta emot kunderna finns den där som en
            grund om det skulle behövas. Om våra rättigheter inte respekteras
            och om vi inte får det vi förtjänar kan vi i slutändan ta till
            konflikt. Det är därför självklart för oss i Vänsterpartiet att
            inte begränsa konflikträtten.
          </note>
          <note>
            Den lagstiftning som vi nu har framför oss riktar sig ensidigt
            mot löntagarna. Den accepterar den borgerliga världsbilden. Denna
            lagstiftning ska lösa ett problem som inte finns, det vill säga
            att det okynnesstrejkas på svenska arbetsplatser. Detta problem
            har vi inte.
          </note>
          <note>
            I själva verket finns bakgrunden på ett specifikt ställe, i containerham
            ­ nen i Göteborg. Under lång tid har det där funnits två konkurrerande
            fack ­ föreningar: Hamnarbetarförbundet, som inte är med i en
            centralorganisa ­ tion, och Transportarbetareförbundet, som är
            ett LO-förbund. De har kon ­ kurrerat. Det har varit en strid
            mellan dessa båda förbund om vem som får företräda hamnarbetarna
            i Göteborg såväl som i andra hamnar.
          </note>
          <note>
            Man kan självklart ha både åsikter och sympatier för det ena
            eller andra förbundet, men det är inte vår sak här att avgöra
            det. Det är faktiskt hamnarbetarnas sak att avgöra vem som ska
            företräda dem.
          </note>
          <note>
            Verksamheten i hamnen i Göteborg privatiserades. Containerhamnen
            gick till APM Terminals. Det är en global jätte som är känd för
            sina hårda nypor mot fackföreningar jorden runt och för att trycka
            till där de kunnat när fackföreningar tagit strid. Det var Socialdemokraterna
            och de borgerliga partierna i Göteborg som privatiserade verksamheten
            i hamnen. Hamnarbetarna och Vänsterpartiet protesterade och varnade
            för vad det skulle innebära för en väl fungerande hamnverksamhet
            i Göteborg. Det gick dåligt, precis som man sa.
          </note>
          <note>
            Ganska snart började godsmängderna gå ned. Ganska snart visade
            det sig att utövaren av verksamheten inte var så bra som man utgett
            sig för att vara. Ganska snart hamnade APM Terminals i konflikt
            med fackföreningarna, och inte bara med Hamnarbetarförbundet.
            Man knäckte en fackförening. Unionens klubb i Göteborgs hamn upplöstes.
            De klarade inte av denna aggressiva, antifackliga arbetsgivare,
            som Socialdemokraterna i och med privatiseringen hade släppt in
            i hamnen.
          </note>
          <note>
            Ett år stod arbetsgivarparten för 98 procent av konfliktdagarna
            i Göteborgs hamn. Var finns upprördheten över en arbetsgivare
            som missbrukar lockoutvapnet? Var finns upprördheten över en arbetsgivare
            som vill knäcka fackföreningar i Göteborgs hamn? Tydligen finns
            den bara hos Vänsterpartiet.
          </note>
          <note>
            Man tillsatte en utredning som någon sorts beställning från dem
            som ville få slut på Hamnarbetarförbundets konflikt i hamnen.
            LO fick förhandla under hot om en lagstiftning som gick längre.
            De kom fram till något som de tyckte någorlunda räddade situationen,
            men ingen kan säga att det var därifrån kravet kom från början.
            Mot den aggressivare parten, arbetsgivarsidan, gjordes ingenting
            alls. Man lade ansvaret ensidigt på löntagarna.
          </note>
          <note>
            Under tiden som lagstiftningen har varit på väg till riksdagen
            har Hamnarbetarförbundet fått sitt kollektivavtal, faktiskt tack
            vare den strejkrätt som en majoritet här i kammaren vill begränsa.
            Det har löst konflikten, så som det brukar göra på svensk arbetsmarknad.
          </note>
          <note>
            Det rimliga hade varit att dra tillbaka detta lagförslag, men
            nu ser vi att det likväl ligger på vårt bord.
          </note>
          <note>
            Det fackförbund som antagligen främst kommer att drabbas är Syndikalisterna,
            SAC. Jag har aldrig varit med i Syndikalisterna, utan har alltid
            varit med i LO-förbund när jag har varit fackligt organiserad.
            Men jag tycker inte att det är vår sak att på detta sätt ingripa
            mot deras verksamhet.
          </note>
          <note>
            Man säger att detta inte kommer att påverka de stora fackliga
            centralorganisationerna. Vad vet vi om det? Vad vet vi om framtida
            domar i Arbetsdomstolen? Vad vet vi om en framtida arbetsmarknad
            med nya typer av arbetsgivare? Vad vet vi om framtida försök till
            avtalsshopping? Vi vet dock att ledande arbetsrättsjurister varnar
            för precis detta, det vill säga att man inte vet hur det kommer
            att gå när man ställer fackföreningar mot varandra.
          </note>
          <note>
            Vi vet att självaste Arbetsdomstolen, som ska döma i dessa fall,
            uttrycker mycket stor tveksamhet inför hur den här nya lagstiftningen
            kommer att tolkas och vart den kommer att leda i framtiden. Det
            är rimligen något som man borde ta i beaktande innan man beslutar
            om den.
          </note>
          <note>
            Hurså? Det är en lagstiftning som syftar till att lösa ett problem
            som inte finns. Det är en lagstiftning som ensidigt riktar sig
            mot den ena parten utan att ta hänsyn till den andra, mot den
            part som står för en mindre del av konfliktdagarna i den konflikt
            som det faktiskt gäller.
          </note>
          <note>
            Fru talman! Riktiga vänsterpartier begränsar inte strejkrätten.
            Så enkelt är det. Vänsterpartiet vill att denna proposition avslås.
          </note>
          <note>
            Med dessa ord vill jag tacka fru talmannen och alla andra i riksdagens
            eminenta administration för detta år. Tack! Trevlig sommar!
          </note>
          <note>
            (Applåder)
          </note>
          <note type="speaker">
            Anf. 62 Arbetsmarknadsminister YLVA JOHANSSON (S) replik:
          </note>
          <note>
            Fru talman! Jag lyssnade nog på Jonas Sjöstedt, och jag har en
            fråga.
          </note>
          <note>
            Du sa så här, Jonas Sjöstedt: Den svenska arbetsmarknaden regleras
            av starka parter som förhandlar och ingår avtal som reglerar arbetsmarknaden.
          </note>
          <note>
            Det är precis detta vi värnar med denna proposition. Vi värnar
            kollektivavtalen och att det är så vi ska reglera villkoren på
            arbetsmarknaden. Det betyder att när man vill utmana en arbetsgivare
            som har ingått kollektivavtal bör man själv också ta strid för
            ett kollektivavtal.
          </note>
          <note>
            Samma starka parter har förhandlat om ett lagförslag. Efter bearbetning
            och efter att man har lyssnat på och tagit intryck av remissinstanserna
            läggs nu förslaget fram i riksdagen för beslut.
          </note>
          <note>
            Vi har självfallet inga okynnesstrejker i Sverige. Men jag har
            en fråga till Jonas Sjöstedt. Han beskriver hur Hamnarbetarförbundet
            och Transportarbetareförbundet i hamnarna konkurrerar om samma
            medlemmar. En sådan situation finns på ett antal arbetsplatser.
            Olika förbund konkurrerar om samma medlemmar. Det är rimligt och
            bra att det kan vara på det sättet. När som helst kan dessutom
            ett nytt fackförbund bildas, som också kan konkurrera om medlemmarna.
            Så bör det vara.
          </note>
          <note>
            Jag undrar följande: Varför ska Hamnarbetarförbundet och Transportarbetareförbundet
            ha samma konfliktregler att följa? Varför ska de fackförbund som
            väljer att stå utanför centralorganisationerna ha andra regler
            än de som väljer att vara med i dem? Det gäller särskilt om man,
            som Jonas Sjöstedt inledde med att säga, tycker att det är bra
            med starka parter som förhandlar och reglerar arbetsmarknaden
            med hjälp av kollektivavtal.
          </note>
          <note type="speaker">
            Anf. 63 JONAS SJÖSTEDT (V) replik:
          </note>
          <note>
            Fru talman! Det finns ett logiskt glapp i regeringens argumentation.
            Det är något som gör att detta inte håller ihop. Själva anledningen
            till att Hamnarbetarförbundet gick i konflikt var att man ville
            ha ett kollektivavtal. Det var därför Hamnarbetarförbundet strejkade.
            Man ville ju ha ett kollektivavtal. Man ville ha samma rättigheter
            som Transport hade i Göteborg. Det går att diskutera om man får
            det med detta slags avtal, men det var detta man ville uppnå.
          </note>
          <note>
            Regeringen tar då fram en lagstiftning som den tror ska försvåra
            den typ av konflikter som sker för att man vill ha ett kollektivavtal
            precis som andra förbund. Detta håller inte ihop, Ylva Johansson.
            Det är faktiskt precis tvärtom.
          </note>
          <note>
            Den stora ironin i allt detta är att denna lagstiftning sannolikt
            inte ens påverkar den här typen av konflikter, eftersom Hamn strejkade
            för att få ett kollektivavtal.
          </note>
          <note>
            Det här håller inte ihop. Ni gick arbetsgivarnas ärenden. Ni
            lyssnade väl på dem. De sa: Kväs det där lilla uppkäftiga Hamnarbetarförbundet
            i Göteborg! Och så är ni där och skruvar i konflikträtten på det
            sättet. Jag tycker inte att vi ska göra det. Jag tycker inte att
            det finns ett problem att lösa. Problemet löstes egentligen tack
            vare konflikträtten – tack vare att Hamn kunde se till att få
            det här kollektivavtalet. Jag tycker att det är bra.
          </note>
          <note type="speaker">
            Anf. 64 Arbetsmarknadsminister YLVA JOHANSSON (S) replik:
          </note>
          <note>
            Fru talman! Detta är nästan lite skrattretande. Jonas Sjöstedt
            påstår att min argumentation inte håller ihop. Sedan säger han
            själv att det i själva verket är så att den lagstiftning som vi
            nu föreslår inte på något sätt kommer att inskränka Hamnarbetarförbundets
            möjligheter och att den inte kommer att märkas. Ändå hävdar Jonas
            Sjöstedt att vi går arbetsgivarnas ärenden och försämrar och inskränker
            strejkrätten. Någonting här håller inte ihop.
          </note>
          <note>
            Konflikträtten är stark och ska fortsätta att vara stark. Den
            måste värnas mot proportionalitetsprinciper, olika försök att
            inskränka sympatiåtgärder och annat. Men spelreglerna bör vara
            lika för alla på arbetsmarknaden. Detta är långsiktigt viktigt
            för arbetarrörelsen. Den som bildar en fackförening, redan har
            en fackförening eller väljer att gå med i en fackförening ska
            veta att det inte är vi politiker som har satt upp olika spelregler
            för olika fackförbund. De ska ha samma spelregler att hålla sig
            till, och det får de med den här lagstiftningen. Det är att värna
            den fria föreningsrätten, kollektivavtalen och den svenska konflikträtten.
          </note>
          <note type="speaker">
            Anf. 65 JONAS SJÖSTEDT (V) replik:
          </note>
          <note>
            Fru talman! En central del i hamnkonflikten var frågan om Hamn
            ville ha ett kollektivavtal eller inte. Till slut fick vi svaret
            på den frågan. De ville ha ett kollektivavtal, skrev ett kollekti
            vavtal och fick fredsplikten. I det ligger själva grunden till
            att det här förslaget borde dras tillbaka. Hur sedan Arbetsdomstolen
            hade dömt vet varken ministern eller jag. Men en sak vet vi: att
            vi med den här lagstiftningen tar ett steg för att man ska döma
            mer för arbetsgivaren och mindre för löntagarna. Det här ställer
            sig ensidigt på arbetsgivarens sida.
          </note>
          <note>
            Självklart gäller lagstiftningen lika för alla – lika för alla
            fackförbund. Men det som är unikt med den här lagstiftningen är
            att den är skräddarsydd för att drabba några fackförbunds verksamhet.
            Jag tycker inte att vi ska göra så. Jag tycker att vi har för
            lite rättigheter för löntagarna, att det är för osäkra anställningar
            och att man har för lite kraft att kunna förhandla fram bra villkor
            för dem man företräder.
          </note>
          <note>
            Ska man då ställa sig på borgerlighetens sida och legitimera
            deras världsbild? Det är det jag hör här. Nästa steg är att begränsa
            konflikträtten ytterligare. Man har redan bekräftat deras världsbild.
            Man säger att detta är problemet och ställer sig på den sida som
            står för 98 procent av konfliktdagarna och som ni egentligen borde
            rasa mot. Det är ju APM Terminals som har ställt till det i Göteborgs
            hamn. Det är de som är det stora problemet.
          </note>
          <note>
            Jag tycker att det finns något lite sorgligt i detta. Jag tror
            att det försvagar hela fackföreningsrörelsen när man försämrar
            konflikträtten, både politiskt och i sak. När juristerna och Arbetsdomstolen
            säger att konsekvenserna kan bli potentiellt stora, är oklara
            och ensidigt går i arbetsgivarens riktning tycker jag att man
            borde dra öronen åt sig och dra tillbaka förslaget.
          </note>
          <note type="speaker">
            Anf. 66 PATRIK BJÖRCK (S):
          </note>
          <note>
            Fru talman! Jag tänkte i dag i talarstolen ta mig friheten att
            komma tillbaka lite till mitt fackliga jag. Även om jag har suttit
            några år i den här riksdagen har jag tillbringat större delen
            av mitt vuxna liv som facklig förtroendevald, aldrig betald. Jag
            har varit på arbetsplatsnivå och på regional nivå, men även slutit
            centrala kollektivavtal på förbundsstyrelsenivå. Min fackliga
            erfarenhet är naturligtvis en erfarenhet. Som fackligt aktiv har
            man att tillvarata sina medlemmars intressen. Som riksdagsledamot
            har man naturligtvis att tillvarata övergripande samhällsintressen.
            Men som facklig har man en väldigt klar syn på vad detta handlar
            om.
          </note>
          <note>
            Jag tänkte börja med någonting som de som har gått en facklig
            utbildning det senaste kvartsseklet känner väl igen, nämligen
            det fackliga löftet: Vi lovar och försäkrar att aldrig någonsin
            under några omständigheter arbeta för lägre lön eller sämre villkor
            än det vi nu lovar varandra. Vi lovar varandra detta i den djupa
            insikten att om vi håller detta löfte måste arbetsgivaren uppfylla
            våra krav.
          </note>
          <note>
            Det är när vi ska uppfylla detta löfte, fru talman, som det är
            så viktigt att förstå varför svensk arbetarrörelse har arbetat
            fram vissa principer för hur vi organiserar oss. Konkurrens, Ali
            Esbati och Jonas Sjöstedt, är säkert bra många gånger när det
            gäller prylar eller tjänster som bjuds ut på marknaden. Men på
            arbetets marknad har konkurrens alltid negativa konsekvenser,
            åtminstone för de anställda. Arbetare ställs mot arbetare. Löner
            sjunker. Arbetstiden blir längre. Villkoren blir sämre. Makten
            mellan dem som köper och säljer är ojämnt fördelad. Löntagarna
            säljer sitt arbete. Mat på bordet och hyra ska betalas.
          </note>
          <note>
            Det fackliga uppdraget är att förhindra den typen av konkurrens.
            Det är min fackliga erfarenhet. Det är därför vi lovar varandra
            att inte konkurrera med varandra om sämre löner eller villkor.
            Facket vilar på det här löftet. Det är ett fackligt löfte.
          </note>
          <note>
            När de som säljer går samman för att reglera priset kallar man
            det för en kartell. Enligt konkurrenslagen är avtal som har till
            syfte att hindra, begränsa eller snedvrida konkurrensen på marknaden
            förbjudna. På de flesta viktiga marknader, exempelvis gällande
            varor och tjänster, är karteller förbjudna. Men förbudet mot karteller
            gäller inte arbetets marknad. Uttryckligen står det i konkurrenslagen
            1 kap. 2 §: ”Lagen är inte tillämplig på överenskommelser mellan
            arbetsgivare och arbetstagare om lön eller andra anställningsvillkor.”
          </note>
          <note>
            Efter första världskriget formulerades, drivet av en framväxande
            arbetarrörelse, en grundläggande internationell princip för arbete:
            Arbetet är ingen vara. För övrigt firar ILO 100 år i år.
          </note>
          <note>
            Den fackliga samordningen inom LO kan alltså beskrivas som en
            kartell. Jag betonar återigen att jag just nu pratar om min fackliga
            erfarenhet, och den har jag i LO-förbunden.
          </note>
          <note>
            De framgångsrika fackliga kartellerna vilar på tre grunder.
          </note>
          <note>
            Den första är att man delar upp marknaden. Fackligt betyder det
            att man bestämmer vilka fack som har organisations- och avtalsrätt.
            Ett fack organiserar, förhandlar och träffar avtal för ett visst
            arbete. För att lyckas med detta behöver man ha en organisationsplan.
            LO-förbunden upprättade en sådan redan 1912. Då är det fråga om
            att stå bakom den svenska arbetarrörelsen eller inte. Vad gäller
            detta kan det finnas olika företrädare i den här kammaren. Det
            inser jag.
          </note>
          <note>
            Den andra är att priset och villkoren regleras. Fackligt betyder
            det att kollektivavtal kontrollerar prisutvecklingen och att det
            för varje marknad ska finnas ett kollektivavtal som tillämpas.
            Riksavtal, Ali Esbati och Jonas Sjöstedt, är avgörande för att
            hålla samman och inte – lyssna! – splittra arbetarna.
          </note>
          <note>
            Den tredje är att utbudet ska kontrolleras. Fackligt betyder
            det att den som är arbetslös inte ska tvingas att jobba för ett
            pris som gör att lönerna pressas nedåt. Där har vi a-kassa, utbildningar,
            arbetsmarknadsåtgärder och liknande.
          </note>
          <note>
            Om vi ska upprätthålla och vårda den svenska kollektivavtalsmodellen
            förutsätter det att strejkvapnet vårdas.
          </note>
          <note>
            Allt detta är facklig grundkurs 1 A, fru talman. Jag tänkte att
            det var bra som en liten bakgrund till dagens diskussion.
          </note>
          <note>
            Den uppgörelse som parterna nu har gjort och som ligger till
            grund för de förslag som vi behandlar i dagens betänkande innebär
            egentligen inget nytt för de etablerade parterna på arbetsmarknaden,
            som sedan länge följer huvudavtalet och den praxis som kommer
            därav. Uppgörelsen speglar ett fackligt agerande som är ansvarsfullt.
            Det handlar om uppföranderegler mellan parterna. I huvudsak innebär
            uppgörelsen fyra saker för fack som vill få ett eget kollektivavtal
            med en arbetsgivare som redan är bunden av avtal, vilket är det
            vi pratar om: Stridsåtgärder ska syfta till att träffa kollektivavtal,
            och det ska vara förhandlingsplikt före stridsåtgärd, förbud mot
            undanträngande av kollektivavtal, beslut i behörig ordning och
            ett förbud mot stridsåtgärder i rättstvister. Arbetsmarknadsministern
            har gått igenom detta noggrant utifrån sin roll som statsråd.
          </note>
          <note>
            Möjligheten för arbetsmarknadens parter att vidta stridsåtgärder
            är en grundläggande del av den svenska arbetsmarknadsmodellen.
            Vi socialdemokrater tycker att det är viktigt att värna denna
            möjlighet. En grundsten är också att värna den fredsplikt som
            följer tecknandet av avtal.
          </note>
          <note>
            Vi socialdemokrater menar att det ligger ett stort värde i att
            det finns grundläggande konfliktregler som gäller för alla organisationer
            på arbetsmarknaden. Situationen att olika spelregler gäller på
            samma arbetsmarknad underlättar inte LO:s organisationsplan, herrar
            Esbati och Sjöstedt. Om man till och med har olika spelregler
            på samma arbetsplats kan det inte betecknas som annat än ett hot
            mot den svenska modellen.
          </note>
          <note>
            Även för en arbetsgivare kan det skapa osäkerhet om ordning och
            reda inte upprätthålls på den svenska arbetsmarknaden, eftersom
            dessa – trots att de har tecknat ett kollektivavtal eller anslutit
            sig till en kollektivavtalsbärande organisation – då inte kan
            utgå från att det råder arbetsfred. Detta skulle i så fall hota
            en ordning som tjänat svenska löntagare väl och som gjort den
            svenska fackföreningsrörelsen till världens starkaste.
          </note>
          <note>
            Fru talman! Vänsterpartiet har en annan uppfattning. Det är väl
            därför man vill att det ska finnas olika regler för olika organisationer
            på svensk arbetsmarknad. Vänsterpartiet anser att konkurrens är
            välkommet på arbetets marknad. Hanif Bali skulle säkert kunna
            ansluta till den tanken för övrigt, fru talman. Han undrade hur
            det stod till med debatten. Jag kände att det var viktigt att
            poängtera att det snarare var Hanif Bali som är herrar Sjöstedts
            och Esbatis kompanjon i den här debatten.
          </note>
          <note>
            Man tycker inte att den bestående ordningen på svensk arbetsmarknad
            med starka löntagarorganisationer är önskvärd. Man tycker – oklart
            med vilken internationell förebild – att arbete är en vara vilken
            som helst och fackföreningar är företag vilka som helst. De reformerade
            svenska kommunisterna har likt sina kamrater i Östeuropa blivit
            tokliberaler.
          </note>
          <note>
            Jag läser i motionen från Vänsterpartiet: ”Ett faktiskt skäl
            för förslaget torde vara att försöka stärka de etablerade arbetstagarorganisationerna
            genom att försämra förutsättningarna för s.k. fristående organisationer,
            såsom Sveriges Arbetares Centralorganisation (SAC ) ” – det är
            vad som benämndes Syndikalisterna här tidigare – ”och Svenska
            Hamnarbetarförbundet, att företräda sina medlemmar, och i någon
            mån” – nu kommer det centrala ordet i den vänsterpartistiska motionen
            – ”konkurrera med de organisationer som i dag bär upp så gott
            som alla kollektivavtal.”
          </note>
          <note>
            Apropå konstellationer i kammaren är det spännande att höra att
            det är exakt samma argument som Magnus Persson, Sverigedemokraterna,
            anförde i sitt anförande. Här har vi en konstellation som inte
            vill svensk arbetarrörelse väl.
          </note>
          <note>
            Det är viktigt att poängtera att avsikten med förslaget är precis
            tvärtom. Det handlar om att skapa samma förutsättningar för alla
            parter på arbetsmarknaden. Vänsterpartiet tolkar det som att man
            vill ha andra förutsättningar för så kallade fristående organisationer.
          </note>
          <note>
            Det är spännande att fortsätta att läsa i Vänsterpartiets motion.
            Man kan se hur det går vidare med texten: ”Att det agerande som
            förslaget syftar till att kodifiera i dag utgör praxis på arbetsmarknaden
            är inte ett hållbart skäl för en ensidig inskränkning genom lag.”
            Det innebär, fru talman, och går inte att tolka på något annat
            sätt än att Vänsterpartiet underkänner den framgångsrika svenska
            modellen.
          </note>
          <note>
            Om jag fortsätter med citaten från motionen kan man konstatera:
            ”De principer som vägleder bedömningen kan missgynna fristående
            arbetstagarorganisationer som inte brukar vara bundna av kollektivavtal.”
            Det är felaktigt, men det är fortfarande rörande i sin liberala
            dogmatism.
          </note>
          <note>
            Jag ta r ett sista citat från Vänsterpartiets motion för tydlighetens
            skull: ”Regeringens förslag missgynnar fristående fackföreningar
            på ett oproportionerligt sätt och påverkar därmed arbetstagares
            rätt att fritt kunna välja facklig tillhörighet.”
          </note>
          <note>
            Fru talman! Vänsterpartiet är inte en del av svensk arbetarrörelse.
            Det är viktigt att komma ihåg för att förstå den här diskussionen.
            Det ser i det här betänkandet snarast svensk arbetarrörelse som
            sin fiende. Men det är inte bara LO man tar strid mot i dag utan
            alla de stora fackliga centralorga ­ nisationerna, även TCO och
            Saco underkänns. Man menar att de inte till ­ varatar svenska
            löntagares intressen. Det är både en allvarlig och felaktig anklagelse,
            fru talman.
          </note>
          <note>
            Men det är inte bara Vänsterpartiet som är kritiskt mot de fackliga
            centralorganisationerna. Även Sverigedemokraterna vill avslå utskottets
            förslag i betänkandet. Det anför att remissinstanserna ger ett
            för svagt stöd. Stöd för betänkandet finns bara hos LO, TCO, Saco
            och även Svenskt Näringsliv. Man kan fundera över vad det är för
            stöd det hade velat ha för betänkandet i så fall. Partiet menar
            också att ingrepp i strejkrätten enbart bör övervägas i bred enighet
            om ett väl genomarbetat lagförslag i grunden. Sedan säger det
            att regeringen inte har lyckats uppvisa detta.
          </note>
          <note>
            När man lyssnar på debatterna och anförandena är det väldigt
            tydligt att Sverigedemokraterna uppenbarligen delar Vänsterpartiets
            skeptiska inställning till de organisationer som merparten av
            svenska löntagare ger sitt stöd och som levererat goda villkor
            under det som kallas den svenska modellen.
          </note>
          <note>
            Med konstaterandet att Vänsterpartiet ställer sig utanför inte
            bara svensk arbetarrörelse utan de stora övergripande löntagarorganisationernas
            bedömning yrkar jag bifall till utskottets förslag i betänkandet.
          </note>
          <note>
            (Applåder)
          </note>
          <note type="speaker">
            Anf. 67 ALI ESBATI (V) replik:
          </note>
          <note>
            Fru talman! Det är onekligen så att Patrik Björcks i och för
            sig engagerande docerande faller lite grann platt när han använder
            sina brösttoner för att tillsammans med representanterna för svensk
            borgerlighet här i dag försvara inskränkningar av den yttersta
            av fackliga rättigheter, det vill säga konflikträtten.
          </note>
          <note>
            Om Patrik Björck hade ansträngt sig för att lyssna på debatten
            i stället för att elda upp sig kanske han hade fått med sig att
            Hanif Bali, som nämndes här, entydigt står på hans sida i debatten
            och inte min. Men det är kanske petitesser i det här sammanhanget.
            Jag kan tycka att det är trist att en socialdemokrat ska vända
            ut och in på sig själv för att försvara ett så dåligt förslag.
            Men det är Patrik Björcks ansvar att själv fundera över detta.
          </note>
          <note>
            När det gäller själva sakinnehållet är LO:s organisationsplan
            och själva industrifacksprincipen någonting som är väldigt bra.
            Jag förklarade i mitt anförande – som Patrik Björck också vägrade
            att förhålla sig till – att det är just oron för att det inte
            ska spela någon roll vad LO själv kommer överens om när det finns
            två avtal som sammanfaller på samma arbetsplats som driver vårt
            motstånd mot förändringen.
          </note>
          <note>
            Även om LO fattar beslut om, som till exempel i fallet med Teknik
            ­ arbetsgivarna, att det är Pappers och inte Metall som ska ha
            avtalet, är det någonting som arbetsgivaren själv kan bestämma.
            Då krävs det muskler att ta konflikt mot detta. Det här är en
            inskränkning av d e rättigheterna. Du slår blå dunster i ögonen
            på dina LO-kollegor, Patrik Björck. Det är ditt problem här.
          </note>
          <note type="speaker">
            Anf. 68 FÖRSTE VICE TALMANNEN:
          </note>
          <note>
            Jag vill påminna om att vi talar genom talmannen.
          </note>
          <note type="speaker">
            Anf. 69 PATRIK BJÖRCK (S) replik:
          </note>
          <note>
            Fru talman! Det är spännande att Ali Esbati tar upp den lite
            äldre konflikten. Det finns en närmare konflikt om kollektivavtal
            i Sverige som handlar om svenska hamnar. Där hävdar Ali Esbati
            att om det är en arbetsplats inom en bransch där det tillfälligt
            uppstår något sorts svikt i majoritetsförhållanden är inte riksavtalen
            viktiga för att hävda fackliga rättigheter.
          </note>
          <note>
            Det är vad jag försökte docera lite om för att lära Ali Esbati
            den grundläggande tanken i hur man organiserar svensk arbetsmarknad.
            Det är precis det som jag säger. Ett fack ska organisera och förhandla
            ett avtal för ett visst arbete. Om man har olika avtal så att
            man splittrar upp olika organisationers medlemmar på samma arbetsplats
            eller inom samma bransch kommer det att gå med svensk fackföreningsrörelse
            som det gått med alla fackföreningsrörelser runt om i världen
            som har provat den principen. Då kommer det att gå utför med löntagarnas
            rättigheter och löntagarnas styrka.
          </note>
          <note>
            Fru talman! Det är här jag menar att Ali Esbati närmar sig vad
            jag uppfattar – det är en spekulation från min sida – är den mer
            marknadsliberale Hanif Balis ståndpunkt att det är nyttigt och
            bra med konkurrens på alla områden. Även mellan fackföreningar
            och arbetare är det bra med konkurrens. Det är här Ali Esbati
            medvetet eller omedvetet ansluter sig till en dogmatisk liberal
            inställning.
          </note>
          <note>
            Det är en annan sak att vi i Sverige självklart har föreningsfrihet
            och att vi självklart ansluter oss till vilken förening vi vill.
            Det är helt klart. Men jag talar utifrån ett fackligt perspektiv
            om hur man bäst organiserar och försvarar löntagarnas rättigheter.
            Det är inte genom att börja konkurrera med skilda fackliga majoriteter
            på enskilda arbetsplatser. En sådan utveckling skulle leda väldigt
            fel, fru talman.
          </note>
          <note type="speaker">
            Anf. 70 ALI ESBATI (V) replik:
          </note>
          <note>
            Fru talman! Jag tror att vi på många sätt skulle vara överens
            om facklig strategi om det var det som vi diskuterade. Men nu
            är det inte det. Det är en proposition som läggs fram till riksdagen
            som vi diskuterar.
          </note>
          <note>
            Det är ändå rörande med Patrik Björcks naivitet att tro att en
            gåva till arbetsgivarsidan kommer att användas av denna sida inte
            för att pressa arbetstagarna utan för att på något sätt värna
            LO:s organisationsplan. Jag tror inte det. Det finns inga historiska
            belägg för att det skulle vara så.
          </note>
          <note>
            Den svenska modellen bygger på att vi har starka organisationer
            som i kraft av de medlemmar som de lyckas mobilisera och de avtal
            som de lyckas teckna värnar både innehållet i avtalen och formerna
            för att komma överens på arbetsmarknaden. Det betyder naturligtvis
            att organisationer som står utanför centralorganisationerna kommer
            att ha mycket svårare att uppnå många av sina mål. Och det är
            helt i sin ordning.
          </note>
          <note>
            Men det är inte i sin ordning att man från den socialdemokratiskt
            ledda regeringens sida utför ett beställningsverk från arbetsgivarna
            när de tycker att den situation som i praktiken råder på arbetsmarknaden
            är för jobbig för dem. De orkade inte, och de ville inte längre
            komma överens med fack som organiserar majoriteten av arbetstagarna
            i hamnen. Som tur var behövde varken Patrik Björck eller den socialdemokratiska
            regeringen bestämma villkoren för hamnarbetarna, utan de fixade
            sitt kollektivavtal.
          </note>
          <note>
            Men det är beklämmande att se att man så lättvindigt ger sig
            på det som borde vara en kärnuppgift, nämligen att försvara strejkrätten
            och försvara rätten att ta konflikt på en fri arbetsmarknad.
          </note>
          <note type="speaker">
            Anf. 71 PATRIK BJÖRCK (S) replik:
          </note>
          <note>
            Fru talman! Jag löper risk att upprepa mig nu. Eftersom frågorna
            upprepas på samma sätt blir svaren tyvärr likartade.
          </note>
          <note>
            Förslaget handlar om att skapa lika spelregler på svensk arbetsmarknad.
            De spelregler som finns på svensk arbetsmarknad kommer nu att
            gälla alla parter som är tvungna att upprätthålla dessa principer.
            Då är frågan bara om man tycker att detta är bra eller dåligt.
            Uppenbarligen har de tre fackliga centralorganisationerna gjort
            bedömningen att de tror att detta stöder den svenska modellen.
            Det är deras absoluta uppfattning, och den står de bakom.
          </note>
          <note>
            Då står jag också bakom den, och då tycker jag att regeringens
            förslag är rimligt och att det innebär en bra avvägning för att
            upprätthålla möjligheterna till stridsåtgärder. Det är inte någonting
            annat det handlar om än de fyra principer som arbetsmarknadsministern
            har gått igenom mer noggrant än vad jag gjorde i mitt anförande.
          </note>
          <note>
            Jag valde där att i stället peka på en del lite märkliga företeelser
            i Vänsterns kritik. Jag inser att detta inte är en plats för att
            stå och diskutera fackliga strategier, men det finns fortfarande
            delar som jag tycker är märklig kritik. Eftersom Vänsterpartiet
            anklagar svensk arbetarrörelse för att genomföra en politik som
            går emot löntagarnas intressen är jag tvungen att förklara för
            Ali Esbati, fru talman, vad som är den fackliga strategi som ligger
            bakom att man vill ha ett avtal på en arbetsplats och varför man
            vill ha ett riksavtal.
          </note>
          <note>
            Jag vill förklara vad det finns för tanke bakom detta och vad
            det är som har byggt Sveriges löntagare så starka och deras fackliga
            organisationer så unikt starka. Det är just den här principen,
            som Ali Esbati bara lättvindigt vill trolla bort. Han säger: Det
            är väl bra om det uppstår en ny fackförening som får lite majoritet,
            så kan man spräcka riksavtal hur mycket som helst!
          </note>
          <note>
            Det vill inte vi, och därför har vi en lagstiftning som klargör
            detta.
          </note>
          <note type="speaker">
            Anf. 72 HANIF BALI (M) replik:
          </note>
          <note>
            Fru talman! Det är i sådana här ögonblick man tycker att det
            är beklagligt att man inte får ha popcorn med sig in i kammaren.
            Den interna konflikten mellan Socialdemokraterna och Vänsterpartiet
            blir märklig, för anklagelsen från Socialdemokraterna blir på
            något sätt att jag och Ali Esbati skulle hålla med varandra i
            frågan. Men jag ska ju rösta på ert lagförslag i morgon, så det
            här blir såklart lite märkligt.
          </note>
          <note>
            Vi borde snarare ta i hand på att det finns en bred enighet i
            Sveriges riksdag om att hålla populistiska vänsterpartier och
            extremister utanför den svenska arbetsmarknadsmodellen. Det är
            väl i sin tur en seger för den svenska demokratin och samhällsmodellen.
          </note>
          <note>
            Jag och Ali Esbati är eniga om en sak, nämligen att vi är oeniga.
            Om du personligen, Patrik Björck, med din fackliga bakgrund har
            vissa kval när det gäller att hantera detta är det inte någon
            orsak att associera oss. Det är inte så himla korrekt.
          </note>
          <note>
            Med dessa ord vill jag bara återigen poängtera detta, så att
            det inte råder några missförstånd: Jag och Patrik kommer att rösta
            likadant i voteringen.
          </note>
          <note type="speaker">
            Anf. 73 PATRIK BJÖRCK (S) replik:
          </note>
          <note>
            Fru talman! Det gläder mig att höra eftersom jag vill att betänkandet
            ska gå igenom Sveriges riksdag. Så långt är jag med.
          </note>
          <note>
            Det blir konstigt att ha en debatt med dig, Hanif Bali, om ett
            annat parti. Men anledningen till att jag hänvisade till dig var
            att jag tror att du har lättare att acceptera en diskussion som
            går ut på att konkurrens ska råda på alla områden, inklusive arbetet,
            och att en fackförening kan vara som vilket företag som helst.
            Jag tror att den typen av argumentation som kommer från Vänsterpartiet
            lättare skulle slå an hos en mer liberalt sinnad person.
          </note>
          <note>
            Det var inget annat jag menade, och jag hoppas att jag inte därmed
            förolämpade Hanif Bali.
          </note>
          <note type="speaker">
            Anf. 74 HANIF BALI (M) replik:
          </note>
          <note>
            Fru talman! Jo, det är såklart lite av en förolämpning att anklaga
            en moderat för att vara vänsterpartist eller att i alla fall dela
            åsikter med en vänsterpartist.
          </note>
          <note>
            Men det märkliga i diskussionen blir att om det vore konkurrens
            mellan olika fackförbund , som skulle vara en moderat åsikt ,
            skulle vi inte i morgon rösta för ett förslag som minskar ett
            sådant moment på den svenska arbetsmarknaden.
          </note>
          <note>
            Jag tror att vi alla kan vara eniga om att den modell som har
            funnits hittills kanske inte har inneburit det bredaste samhällsproblem
            som existerar. Men det har varit ett problem att strejkrätten
            och konflikträtten har varit så extensiv att det inte bara har
            skapat sämre förhållanden för företagsamheten utan också för arbetstagarna.
            Det är väl det vi kan vara eniga om att vi löser i morgon.
          </note>
          <note type="speaker">
            Anf. 75 PATRIK BJÖRCK (S) replik:
          </note>
          <note>
            Fru talman! Det vi löser i morgon är frågan om enhetliga regler
            på svensk arbetsmarknad, vilket är alldeles lysande.
          </note>
          <note type="speaker">
            Anf. 76 MAGNUS PERSSON (SD) replik:
          </note>
          <note>
            Fru talman! Jag förstår att Patrik Björck är frustrerad en dag
            som denna, när vi kan se att det är centerpartister och liberaler
            som dikterar den socialdemokratiska arbetsmarknadspolitiken.
          </note>
          <note>
            Jag tackar för din föreläsning om det grundläggande fackliga
            som jag själv har gått igenom en gång i tiden under 20 år, ända
            till dess att jag blev utsparkad från facket därför att jag hade
            för dåliga värderingar. Men strunt i det nu.
          </note>
          <note>
            Vi anser att förslaget är dåligt förberett och dåligt behandlat.
            Cirka 50 procent av remissinstanserna tycker inte att det är okej.
            Vi har ett splitt ­ rat LO; Byggnads och Pappers har gått ut ganska
            tydligt och markerat att de tycker att den socialdemokratiska
            regeringen ska dra tillbaka proposi ­ tio ­ nen. De tyckte inte
            att den behövdes.
          </note>
          <note>
            En anledning till vår ståndpunkt är att vi värnar opolitiska
            fackfören ­ ingar. Vi tycker att fackföreningarna ska vara fria
            från politiken, och vi ser att etablerandet av opolitiska fackföreningar
            kommer att bli svårt om propositionen går igenom som den ser ut
            i dag. Det är därför vi vill att man tar tillbaka den, tittar
            över den och gör om den. Det är anledningen till vår följdmotion,
            och ingenting annat.
          </note>
          <note type="speaker">
            Anf. 77 PATRIK BJÖRCK (S) replik:
          </note>
          <note>
            Fru talman! Det tror jag mig ha förstått. Jag förstår också att
            det är Sverigedemokraternas linje. Det finns en logik i det, även
            om jag naturligtvis inte delar deras syn av naturliga skäl.
          </note>
          <note>
            Det jag däremot hade svårt att förstå är att Vänsterpartiet har
            anslutit sig till samma tankegångar och linje. Jag har som sagt
            inte svårt att förstå att Sverigedemokraterna har denna uppfattning,
            för där tycker jag att ni har varit tydliga under resans gång.
          </note>
          <note type="speaker">
            Anf. 78 MAGNUS PERSSON (SD) replik:
          </note>
          <note>
            Fru talman! Det är väl ändå bra att Vänsterpartiet ansluter sig
            till förslag som är bra. Vi gör inte skillnad på partier, utan
            vilka partier som helst får ställa sig bakom våra förslag.
          </note>
          <note>
            Jag är glad för denna debatt, som är den sista före sommaren.
            Vi har haft några duster här, Patrik Björck och jag, och det är
            första gången som han inte kommenterar färgen på min skjorta.
            Det är jag jätteglad för.
          </note>
          <note type="speaker">
            Anf. 79 PATRIK BJÖRCK (S) replik:
          </note>
          <note>
            Fru talman! Nej då, jag ska inte kommentera den rutiga skjortan.
            Jag ser inte ens härifrån vad det är för färger.
          </note>
          <note>
            Det är naturligtvis ändå intressant att inse detta. Om man ska
            diskutera Sverigedemokraternas syn i frågan är den ambivalent,
            om man ska uttrycka sig milt. Å ena sidan säger ni att det finns
            ett problem, men ni tycker inte att det finns ett starkt stöd
            för att lösa detta problem. När de tre fackliga organisationerna
            och Svenskt Näringsliv tycker att detta är en lösning som förbättrar
            situationen på svensk arbetsmarknad vill Sverigedemokraterna ha
            ett starkare stöd.
          </note>
          <note>
            Jag har respekt för att ni tycker så, men jag tycker att det
            är en lite knepig ingång. Men jag har förstått vad Sverige demokraterna
            tycker, och jag har inga andra kommentarer till detta.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 juni.)
          </note>
          <note>
            § 12 Riksrevisionens rapport om försäljningarna av statens aktier
            i Nordea
          </note>
          <note>
            Näringsutskottets betänkande 2018/19:NU15
          </note>
          <note>
            Riksrevisionens rapport om försäljningarna av statens aktier
            i Nordea (skr. 2018/19:49 )
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 18 juni.)
          </note>
          <note>
            § 13 Skydd för beteckningar som omfattas av EU:s handelsavtal
            med Japan
          </note>
          <note>
            Näringsutskottets betänkande 2018/19:NU16
          </note>
          <note>
            Skydd för beteckningar som omfattas av EU:s handelsavtal med
            Japan (prop. 2018/19:93 )
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 18 juni.)
          </note>
          <note>
            § 14 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av prop. 2018/19:124 En effektivare flytträtt av
            försäkringssparande
          </note>
          <note>
            2018/19:3114 av Oscar Sjöstedt m.fl. (SD)
          </note>
          <note>
            2018/19:3122 av Ulla Andersson m.fl. (V)
          </note>
          <note>
            2018/19:3123 av Jakob Forssmed m.fl. (KD)
          </note>
          <note>
            § 15 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 14 juni
          </note>
          <note>
            2018/19:291 Vård till vuxna asylsökande
          </note>
          <note>
            av Lars Beckman (M)
          </note>
          <note>
            till socialminister Lena Hallengren (S)
          </note>
          <note>
            2018/19:292 Utredningen om konfessionella inslag i skolväsendet
          </note>
          <note>
            av Gudrun Brunegård (KD)
          </note>
          <note>
            till utbildningsminister Anna Ekström (S)
          </note>
          <note>
            § 16 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 14 juni
          </note>
          <note>
            2018/19:771 Offentliganställdas anställningstrygghet
          </note>
          <note>
            av Jan Ericson (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            2018/19:772 Minnesdag för armeniska folkmordet (seyfo)
          </note>
          <note>
            av Robert Hannah (L)
          </note>
          <note>
            till utrikesminister Margot Wallström (S)
          </note>
          <note>
            2018/19:773 Reviderad läroplan kring hedersrelaterat våld och
            förtryck
          </note>
          <note>
            av Roger Haddad (L)
          </note>
          <note>
            till utbildningsminister Anna Ekström (S)
          </note>
          <note>
            2018/19:774 Uppföljning av tillkännagivande om kommunernas brottsförebyggande
            arbete
          </note>
          <note>
            av Roger Haddad (L)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:775 Statistikbrister
          </note>
          <note>
            av Lars Beckman (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            2018/19:776 Budgetunderskott i OS-ansökan
          </note>
          <note>
            av Angelika Bengtsson (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2018/19:777 Rivning av kulturminnesskyddade byggnader
          </note>
          <note>
            av Jonas Andersson i Linköping (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            2018/19:778 Besöksnäringen och tillgänglighet vid Slottsbacken
          </note>
          <note>
            av Thomas Morell (SD)
          </note>
          <note>
            till finansminister Magdalena Andersson (S)
          </note>
          <note>
            2018/19:779 Näringsdepartementets långa handläggningstider
          </note>
          <note>
            av Åsa Coenraads (M)
          </note>
          <note>
            till näringsminister Ibrahim Baylan (S)
          </note>
          <note>
            2018/19:780 Mälardalens högskola
          </note>
          <note>
            av Åsa Coenraads (M)
          </note>
          <note>
            till statsrådet Matilda Ernkrans (S)
          </note>
          <note>
            2018/19:781 Sportskytte och EU:s vapendirektiv
          </note>
          <note>
            av Alexandra Anstrell (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            2018/19:782 Sportskytte och EU:s vapendirektiv
          </note>
          <note>
            av Alexandra Anstrell (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            § 17 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 14 juni
          </note>
          <note>
            2018/19:718 Myndighetsgemensamt arbete mot organiserad brottslighet
          </note>
          <note>
            av Ellen Juntti (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2018/19:724 Fossilgasterminalen i Göteborg
          </note>
          <note>
            av Jens Holm (V)
          </note>
          <note>
            till statsrådet Anders Ygeman (S)
          </note>
          <note>
            2018/19:725 Körkort för vattenskotrar
          </note>
          <note>
            av Jens Holm (V)
          </note>
          <note>
            till infrastrukturminister Tomas Eneroth (S)
          </note>
          <note>
            2018/19:727 Sydvästlänken
          </note>
          <note>
            av Jonny Cato Hansson (C)
          </note>
          <note>
            till statsrådet Anders Ygeman (S)
          </note>
          <note>
            § 18 Kammaren åtskildes kl. 17.00 .
          </note>
          <note>
            Sammanträdet leddes
          </note>
          <note>
            av förste vice talmannen från dess början till och med § 7 anf.
            17 (delvis) ,
          </note>
          <note>
            av talmannen därefter till och med § 9 anf. 41 (delvis) och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            ANDERS NORIN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Fastställande av dag för riksmötets start 2019/20
          </note>
          <note>
            § 3 Avsägelser
          </note>
          <note>
            § 4 Anmälan om kompletteringsval
          </note>
          <note>
            § 5 Ärenden för hänvisning till utskott
          </note>
          <note>
            § 6 Ärenden för bordläggning
          </note>
          <note>
            § 7 Granskningsbetänkande
          </note>
          <note>
            Konstitutionsutskottets betänkande 2018/19:KU20
          </note>
          <note>
            Inledning
          </note>
          <note>
            Anf. 1 KARIN ENSTRÖM (M)
          </note>
          <note>
            Anf. 2 HANS EKSTRÖM (S)
          </note>
          <note>
            Anf. 3 PER SÖDERLUND (SD)
          </note>
          <note>
            Anf. 4 LINDA YLIVAINIO (C)
          </note>
          <note>
            Anf. 5 MIA SYDOW MÖLLEBY (V)
          </note>
          <note>
            Anf. 6 TUVE SKÅNBERG (KD)
          </note>
          <note>
            Anf. 7 BENGT ELIASSON (L)
          </note>
          <note>
            Anf. 8 JONAS ERIKSSON (MP)
          </note>
          <note>
            Vissa frågor om regeringens förhållande till riksdagen (kapitel
            1)
          </note>
          <note>
            Anf. 9 ERIK EZELIUS (S)
          </note>
          <note>
            Anf. 10 ERIK OTTOSON (M)
          </note>
          <note>
            Anf. 11 TUVE SKÅNBERG (KD)
          </note>
          <note>
            Anf. 12 BENGT ELIASSON (L)
          </note>
          <note>
            Anf. 13 PER SÖDERLUND (SD)
          </note>
          <note>
            Handläggning av vissa regeringsärenden m.m. (kapitel 2)
          </note>
          <note>
            Anf. 14 IDA KARKIAINEN (S)
          </note>
          <note>
            Anf. 15 ERIK OTTOSON (M)
          </note>
          <note>
            Anf. 16 FREDRIK LINDAHL (SD)
          </note>
          <note>
            Anf. 17 LINDA YLIVAINIO (C)
          </note>
          <note>
            Anf. 18 JESSICA WETTERLING (V)
          </note>
          <note>
            Anf. 19 TUVE SKÅNBERG (KD)
          </note>
          <note>
            Anf. 20 BENGT ELIASSON (L)
          </note>
          <note>
            Anf. 21 PER SÖDERLUND (SD)
          </note>
          <note>
            Vissa frågor om regeringens ansvar för förvaltningen (kapitel
            3)
          </note>
          <note>
            Anf. 22 PER-ARNE HÅKANSSON (S)
          </note>
          <note>
            Anf. 23 FREDRIK SCHULTE (M)
          </note>
          <note>
            Anf. 24 PER SÖDERLUND (SD)
          </note>
          <note>
            Anf. 25 TUVE SKÅNBERG (KD)
          </note>
          <note>
            Anf. 26 BENGT ELIASSON (L)
          </note>
          <note>
            Anf. 27 MIKAEL STRANDMAN (SD)
          </note>
          <note>
            Vissa frågor om statsråds tjänsteutövning (kapitel 4)
          </note>
          <note>
            Anf. 28 DANIEL ANDERSSON (S)
          </note>
          <note>
            Anf. 29 FREDRIK SCHULTE (M)
          </note>
          <note>
            Anf. 30 MIKAEL STRANDMAN (SD)
          </note>
          <note>
            Anf. 31 LINDA YLIVAINIO (C)
          </note>
          <note>
            Anf. 32 TUVE SKÅNBERG (KD)
          </note>
          <note>
            Anf. 33 PATRICK RESLOW (SD)
          </note>
          <note>
            Anf. 34 JONAS ERIKSSON (MP)
          </note>
          <note>
            § 8 Behandlingen av riksdagens skrivelser
          </note>
          <note>
            Konstitutionsutskottets betänkande 2018/19:KU21
          </note>
          <note>
            Anf. 35 FREDRIK SCHULTE (M)
          </note>
          <note>
            Anf. 36 FREDRIK LINDAHL (SD)
          </note>
          <note>
            Anf. 37 HANS EKSTRÖM (S)
          </note>
          <note>
            (Beslut skulle fattas den 18 juni.)
          </note>
          <note>
            § 9 Fri- och rättigheter, m.m.
          </note>
          <note>
            Konstitutionsutskottets betänkande 2018/19:KU27
          </note>
          <note>
            Anf. 38 KARIN ENSTRÖM (M)
          </note>
          <note>
            Anf. 39 THOMAS HAMMARBERG (S)
          </note>
          <note>
            Anf. 40 MIKAEL STRANDMAN (SD)
          </note>
          <note>
            Anf. 41 LINDA YLIVAINIO (C)
          </note>
          <note>
            Anf. 42 JESSICA WETTERLING (V)
          </note>
          <note>
            Anf. 43 TUVE SKÅNBERG (KD)
          </note>
          <note>
            Anf. 44 BENGT ELIASSON (L)
          </note>
          <note>
            Anf. 45 JONAS ERIKSSON (MP)
          </note>
          <note>
            Anf. 46 JOHN WIDEGREN (M)
          </note>
          <note>
            (Beslut skulle fattas den 18 juni.)
          </note>
          <note>
            § 10 Kommittéberättelse – kommittéernas verksamhet under 2018,
            m.m.
          </note>
          <note>
            Konstitutionsutskottets betänkande 2018/19:KU32
          </note>
          <note>
            (Beslut skulle fattas den 18 juni.)
          </note>
          <note>
            § 11 Utökad fredsplikt på arbetsplatser där det finns kollektivavtal
            och vid rättstvister
          </note>
          <note>
            Arbetsmarknadsutskottets betänkande 2018/19:AU13
          </note>
          <note>
            Anf. 47 MAGNUS PERSSON (SD)
          </note>
          <note>
            Anf. 48 ALI ESBATI (V)
          </note>
          <note>
            Anf. 49 Arbetsmarknadsminister YLVA JOHANSSON (S)
          </note>
          <note>
            Anf. 50 ALI ESBATI (V) replik
          </note>
          <note>
            Anf. 51 Arbetsmarknadsminister YLVA JOHANSSON (S) replik
          </note>
          <note>
            Anf. 52 ALI ESBATI (V) replik
          </note>
          <note>
            Anf. 53 Arbetsmarknadsminister YLVA JOHANSSON (S) replik
          </note>
          <note>
            Anf. 54 HANIF BALI (M)
          </note>
          <note>
            Anf. 55 DÉSIRÉE PETHRUS (KD)
          </note>
          <note>
            Anf. 56 MARIA NILSSON (L)
          </note>
          <note>
            Anf. 57 ALI ESBATI (V) replik
          </note>
          <note>
            Anf. 58 MARIA NILSSON (L) replik
          </note>
          <note>
            Anf. 59 ALI ESBATI (V) replik
          </note>
          <note>
            Anf. 60 MARIA NILSSON (L) replik
          </note>
          <note>
            Anf. 61 JONAS SJÖSTEDT (V)
          </note>
          <note>
            Anf. 62 Arbetsmarknadsminister YLVA JOHANSSON (S) replik
          </note>
          <note>
            Anf. 63 JONAS SJÖSTEDT (V) replik
          </note>
          <note>
            Anf. 64 Arbetsmarknadsminister YLVA JOHANSSON (S) replik
          </note>
          <note>
            Anf. 65 JONAS SJÖSTEDT (V) replik
          </note>
          <note>
            Anf. 66 PATRIK BJÖRCK (S)
          </note>
          <note>
            Anf. 67 ALI ESBATI (V) replik
          </note>
          <note>
            Anf. 68 FÖRSTE VICE TALMANNEN
          </note>
          <note>
            Anf. 69 PATRIK BJÖRCK (S) replik
          </note>
          <note>
            Anf. 70 ALI ESBATI (V) replik
          </note>
          <note>
            Anf. 71 PATRIK BJÖRCK (S) replik
          </note>
          <note>
            Anf. 72 HANIF BALI (M) replik
          </note>
          <note>
            Anf. 73 PATRIK BJÖRCK (S) replik
          </note>
          <note>
            Anf. 74 HANIF BALI (M) replik
          </note>
          <note>
            Anf. 75 PATRIK BJÖRCK (S) replik
          </note>
          <note>
            Anf. 76 MAGNUS PERSSON (SD) replik
          </note>
          <note>
            Anf. 77 PATRIK BJÖRCK (S) replik
          </note>
          <note>
            Anf. 78 MAGNUS PERSSON (SD) replik
          </note>
          <note>
            Anf. 79 PATRIK BJÖRCK (S) replik
          </note>
          <note>
            (Beslut skulle fattas den 18 juni.)
          </note>
          <note>
            § 12 Riksrevisionens rapport om försäljningarna av statens aktier
            i Nordea
          </note>
          <note>
            Näringsutskottets betänkande 2018/19:NU15
          </note>
          <note>
            (Beslut skulle fattas den 18 juni.)
          </note>
          <note>
            § 13 Skydd för beteckningar som omfattas av EU:s handelsavtal
            med Japan
          </note>
          <note>
            Näringsutskottets betänkande 2018/19:NU16
          </note>
          <note>
            (Beslut skulle fattas den 18 juni.)
          </note>
          <note>
            § 14 Bordläggning
          </note>
          <note>
            § 15 Anmälan om interpellationer
          </note>
          <note>
            § 16 Anmälan om frågor för skriftliga svar
          </note>
          <note>
            § 17 Anmälan om skriftliga svar på frågor
          </note>
          <note>
            § 18 Kammaren åtskildes kl. 17.00.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
