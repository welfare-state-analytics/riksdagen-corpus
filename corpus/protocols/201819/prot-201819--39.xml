<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--39</head>
          <docDate when="2019-01-18">2019-01-18</docDate>
        </div>
      </front>
      <body>
        <div>
          <note>
            § 1 Prövning av förslag till statsminister
          </note>
          <note type="speaker">
            Anf. 1 TALMANNEN:
          </note>
          <note>
            Riksdagen ska enligt 6 kap. 4 § andra stycket regeringsformen
            pröva ett förslag till ny statsminister inom fyra dagar. Förslaget
            ska enligt 11 kap. 3 § andra stycket riksdagsordningen bordläggas
            två gånger.
          </note>
          <u xml:id="i-d6c2319fa02e1900-0" next="i-d6c2319fa02e1900-1" who="Q4755577">
            <seg>
              Jag lämnade onsdagen den 16 janua ri förslaget att Stefan Löfven,
              Socialdemokraterna, ska utses till statsminister. Stefan Löfven
              har uppgett att han avser att bilda en regering som består av
              företrädare för Socialdemokraterna och Miljöpartiet.
            </seg>
          </u>
          <u xml:id="i-d6c2319fa02e1900-1" prev="i-d6c2319fa02e1900-0" who="Q4755577">
            <seg>
              Förslaget har nu bordlagts två gånger och ska prövas vid dagens
              sammanträde.
            </seg>
          </u>
          <note type="speaker">
            Anf. 2 ANDERS YGEMAN (S):
          </note>
          <u xml:id="i-d6c2319fa02e1900-2" next="i-d6c2319fa02e1900-7" who="Q3375050">
            <seg>
              Herr talman! Det har nu gått fyra månader sedan valet. Det är
              en lång tid utan regering. Valresultatet innebär att inget av
              de traditionella blocken har en egen majoritet i riksdagen. Det
              har ställt krav på oss att hitta nya samarbeten för att Sverige
              ska kunna regeras. För många partier har det varit en svår process.
              Men nu finns januariavtalet mellan Socialdemokraterna, Centerpartiet,
              Liberalerna och Miljöpartiet om ett budgetsamarbete och ett samarbete
              kring ett antal politiska frågor i riksdagen.
            </seg>
          </u>
          <u xml:id="i-d6c2319fa02e1900-3" prev="i-d6c2319fa02e1900-2" who="Q3375050">
            <seg>
              Det innebär att vi har en möjlighet att rösta fram en stabil
              och hand ­ lingskraftig regering. Det är en regering som kan ta
              ansvar för Sverige och föra Sverige framåt. I en tid när högerextrema
              krafter växer i styrka väljer Sverige en annan väg än många länder
              i vår omvärld. Våra fyra partier har skilda ideologiska utgångspunkter
              , men vi förenas i vårt försvar för grund ­ läggande demokratiska
              värden: jämlikhet, jämställdhet, öppenhet och tole ­ rans. Nu
              har vi också enats om en reformagenda, januariavtalet, som ska
              ­ par förutsättningar att möta de utmaningar som Sverige står
              inför.
            </seg>
          </u>
          <u xml:id="i-d6c2319fa02e1900-4" prev="i-d6c2319fa02e1900-2" who="Q3375050">
            <seg>
              Vi kommer att stärka resurserna till välfärden, vården, skolan
              och omsorgen. Pensionerna kommer att höjas, och den orättvisa
              pensionärsskatten avskaffas. Vi kommer att ta ett första steg
              mot att införa en familjevecka med tre lediga dagar för varje
              å r för att alla föräldrar ska få mer tid med sina barn.
            </seg>
          </u>
          <u xml:id="i-d6c2319fa02e1900-5" prev="i-d6c2319fa02e1900-2" who="Q3375050">
            <seg>
              Vi ska höja tempot i klimatomställningen för att Sverige ska
              klara målet att bli världens första fossilfria välfärdsland. Vi
              kommer att utveckla landsbygden, bygga ut kunskapslyften och stärka
              försvar och polis. Därutöver kommer vi socialdemokrater att arbeta
              för att vidmakthålla viktiga rödgröna reformer som beslutades
              under den förra mandatperioden.
            </seg>
          </u>
          <u xml:id="i-d6c2319fa02e1900-6" prev="i-d6c2319fa02e1900-2" who="Q3375050">
            <seg>
              Det finns naturligtvis förslag i överenskommelsen som vi socialdemokrater
              inte själva hade genomfört om vi fått bestämma själva. Men i överenskommelsen
              finns också socialdemokratisk politik som nu får en bred förankring
              över blockgränsen och som därigenom kan förverkligas under mandatperioden.
            </seg>
          </u>
          <u xml:id="i-d6c2319fa02e1900-7" prev="i-d6c2319fa02e1900-2" who="Q3375050">
            <seg>
              Det är dags att vårt land får en handlingskraftig regering. Därför
              kommer den socialdemokratiska riksdagsgruppen i dag att rösta
              ja till Stefan Löfven som Sveriges statsminister.
            </seg>
          </u>
          <note>
            (Applåder)
          </note>
          <note type="speaker">
            Anf. 3 JONAS SJÖSTEDT (V):
          </note>
          <u xml:id="i-d6c2319fa02e1900-8" next="i-d6c2319fa02e1900-21" who="Q2029704">
            <seg>
              Herr talman, ledamöter och åhörare! Inför riksdagsvalet 2018
              sa vi i Vänsterpartiet att vi vill se en regering utan borgerliga
              partier och att vi därför föredrar Stefan Löfven som statsminister.
              Vi representerar sedan valet mer än en halv miljon väljare som
              inte vill att Sverige ska styras av en blåbrun regering som ger
              inflytande åt ett rasistiskt parti.
            </seg>
          </u>
          <u xml:id="i-d6c2319fa02e1900-9" prev="i-d6c2319fa02e1900-8" who="Q2029704">
            <seg>
              I linje med det kommer Vänsterpartiet i dag att lägga ned rösterna
              i statsministeromröstningen, Stefan Löfven kan fortsätta som statsminister.
              Men vi gör det med ett misstroendelöfte. Om den nya regeringen
              har det dåliga omdömet att lägga fram de aviserade förslagen om
              marknadshyror eller försämrad anställningstrygghet kommer vi att
              agera för att fälla reger ­ ingen. Vänsterpartiet är vågmästare
              i kammaren, och den positionen tänker vi använda.
            </seg>
          </u>
          <u xml:id="i-d6c2319fa02e1900-10" prev="i-d6c2319fa02e1900-8" who="Q2029704">
            <seg>
              Genom att Stefan Löfven nu blir statsminister ser vi till att
              Sverige inte får en högerregering som hade blivit direkt beroende
              av Sverigedemokraterna. Det är det absolut troligaste resultatet
              av den statsministeromröstning som finns inbokad i nästa vecka
              om Löfven skulle falla i dag. Om alternativet hade varit ett nyval
              hade vi varit redo för det. Men så ser inte läget ut.
            </seg>
          </u>
          <u xml:id="i-d6c2319fa02e1900-11" prev="i-d6c2319fa02e1900-8" who="Q2029704">
            <seg>
              Ett sådant blåbrunt styre hade inneburit en brutal kombination
              av Moderaternas iskalla klasspolitik och Sverigedemokraternas
              hets och rasism. Nu slipper Sverige styras av en sådan reaktionär
              regering. Dagens förlorare är lätta att utse. De heter Ulf Kristersson,
              Ebba Busch Thor och Jimmie Åkesson. I dag kan vi också formellt
              begrava det borgerliga alliansprojektet.
            </seg>
          </u>
          <u xml:id="i-d6c2319fa02e1900-12" prev="i-d6c2319fa02e1900-8" who="Q2029704">
            <seg>
              Vi har under de senaste dagarna pulvriserat de försök som fanns
              att helt utestänga Vänsterpartiet från inflytande. Centerpartiet
              och Liberalerna försökte, och de har misslyckats.
            </seg>
          </u>
          <u xml:id="i-d6c2319fa02e1900-13" prev="i-d6c2319fa02e1900-8" who="Q2029704">
            <seg>
              Vi har också kommit överens med Stefan Löfven om att han ska
              stå upp för de reformer som Vänsterpartiet drev igenom i samarbete
              med regeringen under förra mandatperioden. Det gäller både de
              som finns kvar i dag och de som försvann i budgeten från M och
              KD. Vänsterns avtryck för jämlikhet kommer att leva kvar.
            </seg>
          </u>
          <u xml:id="i-d6c2319fa02e1900-14" prev="i-d6c2319fa02e1900-8" who="Q2029704">
            <seg>
              Den nya regeringen är en regering med många högerförslag. Det
              är en politik för ojämlikhet som Sverige borde ha lämnat bakom
              sig. Men till skillnad från en moderatregering kommer det att
              vara en regering som går att påverka från vänster.
            </seg>
          </u>
          <u xml:id="i-d6c2319fa02e1900-15" prev="i-d6c2319fa02e1900-8" who="Q2029704">
            <seg>
              Det ger oss i Vänsterpartiet en viktig roll. Det kommer att vara
              vi som formulerar politiken för ett jämlikt Sverige, för feminism
              och för radikal klimatpolitik. Men vi kommer inte att göra det
              ensamma. Vi kommer att göra det tillsammans med alla de rörelser
              och alla de människor runt om i vårt land som tror på ett rättvist
              och jämlikt Sverige, ett Sverige för alla och inte bara för de
              rikaste. Tillsammans ska vi förändra samhällsdebatten och sätta
              tryck för att pressa politiken åt ett bättre håll.
            </seg>
          </u>
          <u xml:id="i-d6c2319fa02e1900-16" prev="i-d6c2319fa02e1900-8" who="Q2029704">
            <seg>
              Den här regeringen kommer till genom en överenskommelse mellan
              Socialdemokraterna, Miljöpartiet, Liberalerna och Centerpartiet.
              Det är en förhandling som Vänsterpartiet inte har deltagit i och
              en uppgörelse som vi på inget sätt, inte på någon punkt, är bundna
              av. Tvärtom kommer vi här i kammaren och överallt där vi verkar
              att bekämpa en politik som ökar ojämlikheten och försvagar löntagarnas
              ställning.
            </seg>
          </u>
          <u xml:id="i-d6c2319fa02e1900-17" prev="i-d6c2319fa02e1900-8" who="Q2029704">
            <seg>
              När vi kan göra upp med regeringen om att ta steg till vänster
              eller för en radikal klimatpolitik kommer vi att göra det. Men
              dess förslag kommer bara att få vårt stöd ifall de går åt rätt
              håll, och många gånger kommer den att behöva våra mandat för att
              få igenom politiken.
            </seg>
          </u>
          <u xml:id="i-d6c2319fa02e1900-18" prev="i-d6c2319fa02e1900-8" who="Q2029704">
            <seg>
              Herr talman! Många europeiska länder har gett upp inför rasistiska
              och fascistiska partier. Borgerliga partier har bjudit in dem
              till samarbete i den naiva tron att de går att kontrollera. Även
              här i Sverige gjorde delar av högern ett försök att påbörja resan
              i dag, men de har misslyckats.
            </seg>
          </u>
          <u xml:id="i-d6c2319fa02e1900-19" prev="i-d6c2319fa02e1900-8" who="Q2029704">
            <seg>
              I Sverige 2019 kallas högerpartier för mittenpartier. Andra delar
              av högern suddar ut gränslinjen mot rasister. Socialdemokraterna
              bildar reger ­ ing. Men de gör det inte med sociald emokratisk
              politik.
            </seg>
          </u>
          <u xml:id="i-d6c2319fa02e1900-20" prev="i-d6c2319fa02e1900-8" who="Q2029704">
            <seg>
              Det är en tid av enorma klassklyftor och akut hot mot vårt klimat.
              Det är en tid av allvar – en tid då Vänstern kommer att växa som
              det verkliga alternativet. Vi kommer att formulera politiken för
              ett jämlikt Sverige, och vi ser med tillförsikt fram mot nästa
              val, oavsett om det blir 2022 eller om det blir innan dess.
            </seg>
          </u>
          <u xml:id="i-d6c2319fa02e1900-21" prev="i-d6c2319fa02e1900-8" who="Q2029704">
            <seg>
              Nu börjar en tid då Vänsterpartiets roll växer i svensk politik.
              Vi är redo.
            </seg>
          </u>
          <note>
            (Applåder)
          </note>
          <note type="speaker">
            Anf. 4 MARIA FERM (MP):
          </note>
          <u xml:id="i-d6c2319fa02e1900-22" next="i-d6c2319fa02e1900-30" who="Q4947860">
            <seg>
              Herr talman! För 131 dagar sedan valde svenska folket sina företrädare
              i riksdagen. Valresultatet blev inte enkelt utan har lett till
              en höst med komplicerade diskussioner, ställningstaganden som
              har behövt omprövas och grundläggande demokratiska värderingar
              som har stått på spel.
            </seg>
          </u>
          <u xml:id="i-d6c2319fa02e1900-23" prev="i-d6c2319fa02e1900-22" who="Q4947860">
            <seg>
              Miljöpartiet har under hela denna tid arbetat konstruktivt för
              att hitta en lösning som prioriterar klimatet, jämställdheten
              och medmänskligheten och håller rasismen borta. Vi har arbetat
              för att bygga broar och föra samtal. Vi har velat se en politisk
              lösning där demokratins värderingar försvaras, och vi har sett
              att denna lösning utifrån valresultatet går att hitta i den politiska
              mitten.
            </seg>
          </u>
          <u xml:id="i-d6c2319fa02e1900-24" prev="i-d6c2319fa02e1900-22" who="Q4947860">
            <seg>
              I december röstades Moderaternas och Kristdemokraternas budget
              igenom med stöd av Sverigedemokraterna. Den innebär en katastrofal
              slakt av miljöbudgeten – större än Donald Trumps internationellt
              starkt kritiserade förslag om neddragningar på USA:s motsvarighet
              till Naturvårdsverket.
            </seg>
          </u>
          <u xml:id="i-d6c2319fa02e1900-25" prev="i-d6c2319fa02e1900-22" who="Q4947860">
            <seg>
              Efter flera månaders viktiga och svåra diskussioner har Miljöpartiet,
              Socialdemokraterna, Centerpartiet och Liberalerna enats om en
              överenskommelse som leder in Sverige på ett betydligt bättre spår.
              Våra partier förenas inte av en ideologisk samsyn i alla frågor
              utan av viljan att stå upp för den liberala demokratins värden
              och att inte ge ett främlingsfientligt parti inflytande över varje
              viktigt politiskt beslut.
            </seg>
          </u>
          <u xml:id="i-d6c2319fa02e1900-26" prev="i-d6c2319fa02e1900-22" who="Q4947860">
            <seg>
              Vi har enats om en kraftfull klimatpolitik med höghastighetståg,
              nattåg till Europa och förbud mot försäljning av fossilbilar 2030.
              Vi är överens om en historiskt stor grön skatteväxling på 15 miljarder.
              Vi kommer att förbjuda bottentrålning i skyddade områden.
            </seg>
          </u>
          <u xml:id="i-d6c2319fa02e1900-27" prev="i-d6c2319fa02e1900-22" who="Q4947860">
            <seg>
              Vi tar också viktiga steg för ett mer solidariskt och medmänskligt
              samhälle. Krigsflyktingar kommer att få återförenas med sina familjer.
              Barn kommer äntligen att få träffa sina föräldrar efter år av
              oro. Vi säger nej till vapenexport till de icke-demokratier som
              deltar i det fasansfulla kriget i Jemen. Vi genomför satsningar
              mot psykisk ohälsa och inför utvecklingstid för att stärka kompetensutvecklingen.
              Vi stärker LSS. Vi värnar den öppna arbetskraftsinvandringen,
              och vi räddar Jämställdhetsmyndigheten.
            </seg>
          </u>
          <u xml:id="i-d6c2319fa02e1900-28" prev="i-d6c2319fa02e1900-22" who="Q4947860">
            <seg>
              Alla reformer i överenskommelsen är inte Miljöpartiets. Olika
              partier har bidragit med och prioriterat olika delar. Vi har kommit
              överens just för att bidra till en bättre utveckling för Sverige.
              Det blir ett stabilt styre där vår tids ödesfråga, klimatet, lyfts
              fram och där ett öppet samhälle försvaras. Alternativet skulle
              vara nattsvart.
            </seg>
          </u>
          <u xml:id="i-d6c2319fa02e1900-29" prev="i-d6c2319fa02e1900-22" who="Q4947860">
            <seg>
              I land efter land kan vi se högerpopulistiska främlingsfientliga
              partier ges politiskt inflytande. Det förändrar hela samhället,
              och det förändrar demokratin. Den vägen går vi inte i Sverige;
              vi väljer en annan väg. En viktig uppgift för oss framöver är
              att arbeta för en politik som också ger ett mer rättvist samhälle
              – ett samhälle som håller ihop och inte slits isär av hemlöshet
              eller fattigdom hos ensamstående föräldrar. Ett rättvist samhälle
              är också en förutsättning för att hejda klimatförändringarna.
            </seg>
          </u>
          <u xml:id="i-d6c2319fa02e1900-30" prev="i-d6c2319fa02e1900-22" who="Q4947860">
            <seg>
              Vi stöder Stefan Löfven som statsminister i dagens omröstning.
              Vi vill bilda regering tillsammans med Socialdemokraterna. Vi
              röstar ja för klimatets skull, vi röstar ja till medmänsklighet
              och vi röstar ja till öppenhet, demokrati och framtidstro.
            </seg>
          </u>
          <note>
            (Applåder)
          </note>
          <note>
            I detta anförande instämde Janine Alm Ericson och Jonas Eriksson
            (båda MP).
          </note>
          <note type="speaker">
            Anf. 5 JAN BJÖRKLUND (L):
          </note>
          <u xml:id="i-d6c2319fa02e1900-31" next="i-d6c2319fa02e1900-43" who="Q911372">
            <seg>
              Herr talman! Det går inte att förstå diskussionen om regeringsbildningen
              i Sverige om man inte också ser den övergripande ideologiska debatten
              och vindkantringen i Europa just nu.
            </seg>
          </u>
          <u xml:id="i-d6c2319fa02e1900-32" prev="i-d6c2319fa02e1900-31" who="Q911372">
            <seg>
              Över hela västvärlden sveper en våg av högernationalism och högerpopulism.
              Donald Trump, Marine Le Pen, Orbán i Ungern och flera andra länder
              är exempel på detta liksom även brexit och viljan att krossa det
              europeiska samarbetet. Varje land ska sköta sig självt, stänga
              sig mot omvärlden och inte bry sig så mycket om andra. Europavalet
              senare i vår blir nästa stora kraftmätning.
            </seg>
          </u>
          <u xml:id="i-d6c2319fa02e1900-33" prev="i-d6c2319fa02e1900-31" who="Q911372">
            <seg>
              De liberala idéerna har byggt mänsklighetens mest framgångsrika
              samhällen, som just vi här och nu i västvärlden råkar ha privilegiet
              att leva i. De präglas av individuell frihet, demokrati, tolerans,
              öppenhet mot omvärlden, internationella samarbeten, europeiskt
              samarbete, jämställdhet och mångfald. Högernationalismen har utmålat
              liberalismen som sin huvudmotståndare. Högernationalismen har
              också prövats i Europas historia och varje gång i förlängningen
              lett till Europas värsta tragedier. Sverigedemokraterna är en
              del av denna högernationalistiska våg.
            </seg>
          </u>
          <u xml:id="i-d6c2319fa02e1900-34" prev="i-d6c2319fa02e1900-31" who="Q911372">
            <seg>
              Herr talman! Den regering som nu kommer att tillträda är inte
              Liberalernas önskeregering. Vi kampanjade för en borgerlig valseger
              och för en borgerlig regering, men Alliansen förlorade valet.
              Den senaste månaden har det funnits två alternativ på bordet för
              Liberalerna och Centerpartiet: en moderatledd regering som vilar
              på Sverigedemokraterna och en socialdemokratiskt ledd regering
              som vilar på Liberalerna och Centern. Om det bara hade handlat
              om att välja mellan Moderaterna och Socialdemokraterna hade vi
              valt Moderaterna. Då hade vi i dag röstat på Ulf Kristersson.
            </seg>
          </u>
          <u xml:id="i-d6c2319fa02e1900-35" prev="i-d6c2319fa02e1900-31" who="Q911372">
            <seg>
              Men det här valet handlar om någonting m er. Problemet är att
              en M ‑ regering inte bara skulle behöva röstas fram av SD i dag
              – det hade vi kunnat leva med, och det är inte problemet. Vilka
              som röstar fram någon och lägger rösterna är inte problemet. Problemet
              är att för att få igenom sin politik skulle en M-ledd regering
              varje vecka i denna kammare vara beroende av SD:s gröna röster,
              och ett sådant stöd skulle inte komma gratis. Man skulle förr
              eller senare tvingas till samarbete; annars skulle det bli upprepade
              regeringskriser och nyvalshot. Genom sin vågmästarställ ­ ning
              varje vecka skulle Sverigedemokraterna helt kunna dominera det
              po ­ litiska beslutsfattandet och den politiska debatten.
            </seg>
          </u>
          <u xml:id="i-d6c2319fa02e1900-36" prev="i-d6c2319fa02e1900-31" who="Q911372">
            <seg>
              Detta var bakgrunden till den princip som Sveriges mest framgångsrika
              borgerliga statsminister, Fredrik Reinfeldt, formulerade. Han
              formulerade det så här: Om Alliansen är mindre än de rödgröna
              måste vi ha ett blocköverskridande samarbete. Han insåg att om
              Alliansen annars försökte regera skulle man hamna helt i händerna
              på Sverigedemokraterna. Han avvisade denna lösning, och jag delar
              Fredrik Reinfeldts uppfattning.
            </seg>
          </u>
          <u xml:id="i-d6c2319fa02e1900-37" prev="i-d6c2319fa02e1900-31" who="Q911372">
            <seg>
              Mittenkonstellationen, som nu har en överenskommelse, omfattar
              167 mandat i denna kammare. Ingen annan gruppering är större.
              Det är sant att om alla andra partier kommer överens om att fälla
              regeringen kan de göra det. Om Vänsterpartiet gör upp med SD och
              Moderaterna om att fälla regeringen för att vi ska införa liberala
              reformer kan de göra det. Det är sant. Annars, i det dagliga arbetet,
              finns det ingen majoritet som kan fälla politiken i denna uppgörelse.
              Det skiljer denna regering från en högerregering, som skulle ha
              92 mandat i kammaren och snabbt bli föremål för utpressning.
            </seg>
          </u>
          <u xml:id="i-d6c2319fa02e1900-38" prev="i-d6c2319fa02e1900-31" who="Q911372">
            <seg>
              Herr talman! Den senaste mandatperioden har vi haft Socialdemokrat
              ­ erna och Miljöpartiet i regeringen. Det har varit en regering
              som har vilat på Vänsterpartiets utpressning. De har dikterat
              politiken med Reepalu ­ utredningar och vad det nu har varit.
              Och de har fått igenom det, för om man kan utpressa får man igenom
              rätt mycket. Vänsterpartiet blir nu av med den rollen. Det är
              Liberalerna och Centern som nu bygger regerings ­ underlaget.
              Det är vi som har ställt kraven i denna uppgörelse.
            </seg>
          </u>
          <u xml:id="i-d6c2319fa02e1900-39" prev="i-d6c2319fa02e1900-31" who="Q911372">
            <seg>
              Vi fyra som har ingått överenskommelsen har möjlighet att göra
              upp med andra partier i andra frågor, och det kommer vi att göra.
              I huvudsak är det en möjlighet för Liberalerna och Centern att
              göra upp med Moderaterna och Kristdemokraterna om andra frågor,
              som inte finns i uppgörelsen. Sjöstedt har rätt när han säger
              att S och V visserligen kan prata om andra frågor, men det finns
              ingen möjlighet att få någon majoritet i kammaren för det. Därigenom
              minimeras de båd a ytterkantspartiernas inflyt ­ ande i denna
              kammare, och det har varit ett viktigt mål för oss liberaler.
            </seg>
          </u>
          <u xml:id="i-d6c2319fa02e1900-40" prev="i-d6c2319fa02e1900-31" who="Q911372">
            <seg>
              Herr talman! Dagens regeringsbildning hade inte heller kunnat
              ske utan en politisk överenskommelse med en omfattande liberal
              reform ­ agenda. Många har förvånats över att reformprogrammet
              ser så positivt ut ur borgerlig synvinkel, och det är naturligtvis
              därför som de är så arga i Vänsterpartiet. Det handlar om avskaffad
              värnskatt, ytterligare marginal ­ skattesänkningar, utvidgat RUT-avdrag,
              sänkta skatter för företagen, libe ­ raliserad arbetsrätt, enklare
              jobb för nyanlända, fria marknadshyror i ny ­ produktion och så
              vidare. Den ekonomiska politiken är mer borgerlig än den som alliansregeringen
              lyckades föra.
            </seg>
          </u>
          <u xml:id="i-d6c2319fa02e1900-41" prev="i-d6c2319fa02e1900-31" who="Q911372">
            <seg>
              Reformprogrammen för ökad integration och bättre skola innehåller
              många viktiga förslag. Integrationen är i närtid den största utmaning
              vi har med alla nyanlända som har kommit hit . Exempel på förslag
              är språkkrav för medborgarskap, stopp för nya religiösa friskolor
              som har ökat segregationen i våra förorter, hårdare kamp mot hedersförtryck,
              fritt fram för betyg i fyran i skolan, att ta fram underlag för
              att förstatliga skolan och lärarassistenter för att avlasta lärarna.
            </seg>
          </u>
          <u xml:id="i-d6c2319fa02e1900-42" prev="i-d6c2319fa02e1900-31" who="Q911372">
            <seg>
              Herr talman! Vi vet och vi förstår att vinden blåser åt det högernatio
              ­ nalistiska hållet i Europa och i Sverige. Jag vet att Liberalerna
              och jag själv tar risker med dagens ställningstagande. Det hade
              vi gjort även om vi skul ­ le ha valt den andra vägen. Liberaler,
              både de som är medlemmar i partiet och de som är väljare, är starkt
              misstänksamma mot de rödgröna partierna men är samtidigt också
              starkt emot högerextremismen.
            </seg>
          </u>
          <u xml:id="i-d6c2319fa02e1900-43" prev="i-d6c2319fa02e1900-31" who="Q911372">
            <seg>
              Viktigare än kortsiktiga opinionsvindar är dock att ha blicken
              fäst längre fram. Det liberala partiet i Sverige skapades för
              över hundra år sedan. Syftet har alltid varit att stå upp för
              den liberala samhällsmodellen i med- och motvind. Det är det syftet
              som vägleder oss än i dag.
            </seg>
          </u>
          <note>
            (Applåder)
          </note>
          <note type="speaker">
            Anf. 6 JIMMIE ÅKESSON (SD):
          </note>
          <u xml:id="i-d6c2319fa02e1900-44" next="i-d6c2319fa02e1900-61" who="Q518776">
            <seg>
              Herr talman! För lite drygt fyra månader sedan röstade svenska
              folket. Den 9 september hade vi val här i Sverige till bland annat
              riksdagen, den här församlingen. Då röstade man bort den rödgröna
              regering som bestod av Socialdemokraterna och Miljöpartiet. Det
              var det kanske allra tydligaste utslaget av det valresultat vi
              fick den 9 september att väljarna inte ville ha den regering man
              dragits med i fyra år.
            </seg>
          </u>
          <u xml:id="i-d6c2319fa02e1900-45" prev="i-d6c2319fa02e1900-44" who="Q518776">
            <seg>
              Sedan har det följt fyra månader av regeringsbildning. Jag har
              förvisso inte varit med under alla de år som Sverige har varit
              en demokrati, men jag har varit med i politiken förhållandevis
              länge på olika nivåer. Jag måste säga att åtminstone så länge
              jag har följt politiken har jag inte stött på en mer märklig,
              mer absurd och mer bisarr regeringsbildning. Hela syftet verkar
              ha varit att förvirra så mycket som möjligt så att ingen riktigt
              ska förstå vad det är som faktiskt händer, och sedan sitter vi
              där med Stefan Löfven, Gustav Fridolin och Isabella Lövin i ytterligare
              fyra år. Det är en bisarr utveckling som jag inte såg komma.
            </seg>
          </u>
          <u xml:id="i-d6c2319fa02e1900-46" prev="i-d6c2319fa02e1900-44" who="Q518776">
            <seg>
              Själva skälet till att vi nu har hamnat där är inte politiskt
              i första hand eller ens för att en majoritet av ledamöterna i
              den här kammaren tycker att Stefan Löfven är den bästa statsministern
              eller att Socialdemokraterna är det parti som ska leda det här
              landet. Det är inte alls det som är skälet till att Stefan Löfven
              nu får ytterligare fyra år. Skälet är att de vänsterliberala partierna
              i den här kammaren, som de själva har uttryckt det, vill göra
              sitt yttersta för att ett par partier inte ska få något inflytande
              över politiken över huvud taget. Det är Vänsterpartiet och det
              är mitt parti, Sverigedemokraterna. Det här har varit den bärande
              delen i hela den process som har tagit lite drygt fyra månader.
            </seg>
          </u>
          <u xml:id="i-d6c2319fa02e1900-47" prev="i-d6c2319fa02e1900-44" who="Q518776">
            <seg>
              Hur slutar då detta, herr talman? Vi hörde Jonas Sjöstedt, företrädaren
              för ett av dessa partier som absolut inte skulle få något inflytande,
              här alldeles nyss. Den skrivning i uppgörelsen som man har mellan
              de vänsterliberala partierna som skulle förhindra inflytande från
              Vänsterpartiet har Jonas Sjöstedt ”pulv riserat”. Han har pulvriserat
              den. Ändå stod Liberalernas partiledare här alldeles nyss och
              hyllade den här uppgörelsen. Det är en absurd utveckling.
            </seg>
          </u>
          <u xml:id="i-d6c2319fa02e1900-48" prev="i-d6c2319fa02e1900-44" who="Q518776">
            <seg>
              Jag noterar också, herr talman, att den annars nästan alltid
              grönklädda centerledaren i dag, dagen till ära, är iklädd rött.
            </seg>
          </u>
          <u xml:id="i-d6c2319fa02e1900-49" prev="i-d6c2319fa02e1900-44" who="Q518776">
            <seg>
              Den regering som vi nu sannolikt kommer att rösta fram är en
              regering som har misslyckats med precis allting som man skulle
              göra under de fyra år man hade på sig. Man misslyckades med det
              bärande målet, det som var det främsta vallöftet till väljarna,
              nämligen att ha EU:s lägsta arbetslöshet 2020. Nu är vi inte framme
              vid 2020 än, utan det är ytterligare något knappt år kvar, men
              utvecklingen har gått i motsatt riktning. Vi har sjunkit i rankningen
              över arbetslösheten bland EU-länderna. Man har misslyckats kapitalt.
            </seg>
          </u>
          <u xml:id="i-d6c2319fa02e1900-50" prev="i-d6c2319fa02e1900-44" who="Q518776">
            <seg>
              Man har fullständigt misslyckats med skolan, det som Miljöpartiets
              språkrör skulle fixa på 100 dagar. Man har fördubblat vårdköerna.
              Man har stärkt integrationsproblemen och utanförskapet, inte bara
              lite grann utan till katastrofnivåer. Man såg inte integrationsproblemen
              för vad de var när man tillträdde. Därför fortsatte man att föra
              en extrem och oerhört ansvarslös migrationspolitik som ytterligare
              förvärrade integrationsproblemen och utanförskapet, gängkriminaliteten
              och annat som följer med ansvarslös invandringspolitik.
            </seg>
          </u>
          <u xml:id="i-d6c2319fa02e1900-51" prev="i-d6c2319fa02e1900-44" who="Q518776">
            <seg>
              Jag kan stå här, herr talman, och rada upp hur många misslyckanden
              som helst från den rödgröna regeringen bestående av Socialdemokraterna
              och Miljöpartiet, men allt tyder på att jag har fyra år på mig
              att fortsätta påtala de problemen, och då får jag ta varje chans
              att göra det.
            </seg>
          </u>
          <u xml:id="i-d6c2319fa02e1900-52" prev="i-d6c2319fa02e1900-44" who="Q518776">
            <seg>
              Jag sa förra gången jag stod här i talarstolen att jag egentligen
              inte är förvånad över den här utvecklingen. För den här utvecklingen,
              att de liberala partierna i Sveriges riksdag drar åt vänster och
              söker sig till socialdemokratin, Miljöpartiet och det före detta
              kommunistpartiet, är en naturlig utveckling givet de frågor som
              är aktuella på den politiska agendan i dag 2019 och givet de frågor
              som är aktuella i vanliga, riktiga människors vardag 2019. Där
              finns det ingen borgerlig allians, utan i det sammanhanget, i
              den riktiga verkligheten i dag, finns det två nya blockkonstellationer
              i svensk politik. Det är det vänsterliberala block som nu kommer
              att tillträda som ny regering, och det är en högerkonservativ
              opposition. Jag är medveten om att de övriga två partier som nu
              ingår i den här oppositionen inte ännu har landat riktigt i verkligheten
              och inte riktigt har kunnat köpa att den här utvecklingen faktiskt
              är ett faktum. Men man kommer att tvingas göra det under den här
              mandatperioden. Det är en helt naturlig utveckling.
            </seg>
          </u>
          <u xml:id="i-d6c2319fa02e1900-53" prev="i-d6c2319fa02e1900-44" who="Q518776">
            <seg>
              När vi nu inte kunde få en konservativ regering på plats är min
              ambi ­ tion att vara del av en stark konservativ opposition mot
              den här vänsterli ­ berala regeringen som kommer att fortsätta
              att göra samma misstag som man har gjort under de fyra år som
              har gått och som inte minst kommer att ytterligare öka invandringen
              till Sverige – den fråga som var den absolut mest omdiskuterade,
              den allvarligaste och den viktigaste för väljarna under större
              delen av förra mandatperioden därför att Stefan Löfven och Miljö
              ­ partiet och Socialdemokraterna misslyckades och förde en ansvarslös
              po ­ litik som skadade Sverige på riktigt och på djupet.
            </seg>
          </u>
          <u xml:id="i-d6c2319fa02e1900-54" prev="i-d6c2319fa02e1900-44" who="Q518776">
            <seg>
              Nu återgår man till den politiken, som om man inte har förstått
              någonting. Det är också min gissning, herr talman, att man inte
              har förstått nå ­ gonting.
            </seg>
          </u>
          <u xml:id="i-d6c2319fa02e1900-55" prev="i-d6c2319fa02e1900-44" who="Q518776">
            <seg>
              Socialdemokraterna är ett utpräglat maktparti. Det är makten
              framför allt. Jag minns när jag och Stefan Löfven möttes i en
              partiledardebatt i tv för något år sedan. Jag påtalade att det
              bara är en av fem utländska våldtäktsmän som utvisas ur landet.
              Stefan Löfven bemötte det på två sätt.
            </seg>
          </u>
          <u xml:id="i-d6c2319fa02e1900-56" prev="i-d6c2319fa02e1900-44" who="Q518776">
            <seg>
              Det ena sättet var att förneka det. Stefan Löfven sa att reglerna
              är så ­ dana att om man döms för våldtäkt och är utländsk medborgare
              utvisas man minsann. Ja, i ett fall av fem är det på det sättet.
            </seg>
          </u>
          <u xml:id="i-d6c2319fa02e1900-57" prev="i-d6c2319fa02e1900-44" who="Q518776">
            <seg>
              Det andra sättet var att han använde argumentet att det är väldigt
              viktigt att vi inte får fler undantag från turordningsreglerna.
              Det skulle nämligen leda till att antalet våldtäkter skulle öka.
              Vad gör Stefan Löfven nu? Nu går han ju med på ytterligare undantag
              från turordningsreglerna.
            </seg>
          </u>
          <u xml:id="i-d6c2319fa02e1900-58" prev="i-d6c2319fa02e1900-44" who="Q518776">
            <seg>
              Stefan Löfvens mantra under hela valrörelsen och större delen
              av förra mandatperioden var att de hemska borgerliga högerkrafterna
              bara vill förstöra välfärdssamhället och sänka skatterna för de
              rikaste. Vad gör Stefan Löfven nu när han ska prioritera i skattepolitiken?
              Värnskatten ska bort. Stefan Löfven sänker skatten för de allra
              rikaste.
            </seg>
          </u>
          <u xml:id="i-d6c2319fa02e1900-59" prev="i-d6c2319fa02e1900-44" who="Q518776">
            <seg>
              Makten framför allt. Jag är imponerad av hur Stefan Löfven lyckas
              behålla makten även om han inte för sin egen politik.
            </seg>
          </u>
          <u xml:id="i-d6c2319fa02e1900-60" prev="i-d6c2319fa02e1900-44" who="Q518776">
            <seg>
              Min ambition är att Sverigedemokraterna under de år som den här
              mandatperioden gäller ska bli en dominerande kraft i ett nytt
              konservativt block eller en ny konservativ konstellation i svensk
              politik. Det är det som jag kommer att arbeta för, herr talman.
              Jag ser mycket fram emot det. Det ska bli kul att i opposition
              möta den vänsterliberala extrema regeringen, förhoppningsvis tillsammans
              med de övriga konservativa högerkrafterna i den här kammaren.
            </seg>
          </u>
          <u xml:id="i-d6c2319fa02e1900-61" prev="i-d6c2319fa02e1900-44" who="Q518776">
            <seg>
              Vi kommer att rösta nej i dag – om någon eventuellt trodde något
              annat. Det blir för tydlighetens skull röd knapp från Sverigedemokraterna.
              Det blir en stark offensiv oppositionsroll för oss i fyra år eller
              något färre år.
            </seg>
          </u>
          <note>
            (Applåder)
          </note>
          <note type="speaker">
            Anf. 7 ANNIE LÖÖF (C):
          </note>
          <u xml:id="i-d6c2319fa02e1900-62" next="i-d6c2319fa02e1900-71" who="Q439393">
            <seg>
              Herr talman! Denna ansvarstyngda dag valde Jimmie Åkesson att
              kommentera kvinnors klädsel. Låt mig påpeka att min kostym har
              samma färg som Jimmie Åkessons slips.
            </seg>
          </u>
          <note>
            (Applåder)
          </note>
          <u xml:id="i-d6c2319fa02e1900-63" prev="i-d6c2319fa02e1900-62" who="Q439393">
            <seg>
              Valet 2018 var ett värderingsval. Centerpartiet gick till val
              på att försvara medmänsklighet, jämställdhet och tolerans. Vi
              lovade våra väljare att arbeta mot främlingsfientlighet, misstro
              och slutenhet. Vi lovade att driva på för liberal centerpolitik
              för fler jobb och företag, levande landsbygd, bättre miljö, närmare
              vård och mer medmänsklighet.
            </seg>
          </u>
          <u xml:id="i-d6c2319fa02e1900-64" prev="i-d6c2319fa02e1900-62" who="Q439393">
            <seg>
              Under fyra månaders tid har jag och Centerpartiet prövat många
              olika alternativ för att hitta en regeringslösning som bygger
              på de sex partier som finns mellan Vänsterpartiet och Sverigedemokraterna
              och som kunde hålla ihop Alliansen. Jag beklagar att så inte har
              varit möjligt. Alldeles för många har varit alldeles för fastlåsta
              i sina positioner.
            </seg>
          </u>
          <u xml:id="i-d6c2319fa02e1900-65" prev="i-d6c2319fa02e1900-62" who="Q439393">
            <seg>
              Det gjorde att vi slutligen stod inför två val. Det ena var en
              liten M ‑ KD ‑ regering som skulle kräva ett aktivt beroende av
              Sverigedemokra ­ terna i varje viktig votering. Ett främlingsfientligt
              populistparti skulle då få historiskt stort inflytande över Sveriges
              utveckling. Det andra var en S ‑ MP-regering som skulle vara beroende
              av Centerpartiet och Liberalerna och därför få driva politik baserad
              på en liberal reformagenda.
            </seg>
          </u>
          <u xml:id="i-d6c2319fa02e1900-66" prev="i-d6c2319fa02e1900-62" who="Q439393">
            <seg>
              Centerpartiet har då valt väg. Vi väljer att tolerera den regering
              som kan verka utan aktivt stöd av Sverigedemokraterna och där
              vi får stort genomslag för liberal politik. Den regering som vi
              i dag röstar om är inte vårt förstahandsalternativ. Men de parlamentariska
              förutsättningarna finns tyvärr inte för en ny alliansregering.
            </seg>
          </u>
          <u xml:id="i-d6c2319fa02e1900-67" prev="i-d6c2319fa02e1900-62" who="Q439393">
            <seg>
              Efter valet 2014 valde alla fyra allianspartier att trycka gult
              och släppa fram Stefan Löfven. Ett villkor som då ställdes upp
              från den samla de A l ­ liansen , med Moderaterna i spetsen, var
              att Socialdemokraterna och Miljö ­ partiet skulle regera med stöd
              av Vänsterpartiet. Detta var ett stort misstag som ledde till
              en kraftig vänstersväng av politiken.
            </seg>
          </u>
          <u xml:id="i-d6c2319fa02e1900-68" prev="i-d6c2319fa02e1900-62" who="Q439393">
            <seg>
              I dag är de parlamentariska förutsättningarna likartade. Alliansen
              förlorade valet och är mindre än de rödgröna. Det skulle därför
              krävas att Alliansen söker stöd från Sverigedemokraterna för att
              kunna regera. Detta är Centerpartiet inte berett att göra. Vi
              och Liberalerna väljer därför att släppa fram Socialdemokraterna.
              Men denna gång väljer vi att själva ta ansvar och påverka politiken.
              Genom att vi går in och tar ansvar krokas Vänsterpartiet av det
              tidigare budgetsamarbetet. Sverige får därför en ny regering,
              baserad på en liberal reformagenda.
            </seg>
          </u>
          <u xml:id="i-d6c2319fa02e1900-69" prev="i-d6c2319fa02e1900-62" who="Q439393">
            <seg>
              Jag vill tacka Liberalerna, Socialdemokraterna och Miljöpartiet
              för konstruktiva samtal och stark kompromissvilja. Men detta är
              inte en fribiljett till makten för Socialdemokraterna. Januariavtalet
              ska hedras och genomföras. Förtroende måste förtjänas, budgetår
              för budgetår. Centerpartiet kommer att vara en konstruktiv kraft
              i samarbetet, men vi kommer också att nyttja vår friare roll som
              ett liberalt oppositionsparti för att få igenom så mycket av vår
              politik som möjligt.
            </seg>
          </u>
          <u xml:id="i-d6c2319fa02e1900-70" prev="i-d6c2319fa02e1900-62" who="Q439393">
            <seg>
              Vårt ansvarstagande gör att Sverige kan gå från låsningar till
              lösningar. Vårt land behöver en regering. Väljarna har väntat
              tillräckligt länge.
            </seg>
          </u>
          <u xml:id="i-d6c2319fa02e1900-71" prev="i-d6c2319fa02e1900-62" who="Q439393">
            <seg>
              Centerpartiet kommer i dagens statsministeromröstning om Stefan
              Löfven att avstå, det vill säga trycka gult. Vi är ett liberalt
              oppositionsparti som tar ansvar för Sverige.
            </seg>
          </u>
          <note>
            (Applåder)
          </note>
          <note type="speaker">
            Anf. 8 EBBA BUSCH THOR (KD):
          </note>
          <u xml:id="i-d6c2319fa02e1900-72" next="i-d6c2319fa02e1900-83" who="Q4941329">
            <seg>
              Herr talman! I valrörelsen var Kristdemokraterna en röst för
              ett nytt välfärdslöfte. Vi var en röst för alla dem som sällan
              får komma till tals: patienter, äldre, barnfamiljer och brottsoffer
              utan upprättelse. De fortsätter att stå i centrum för vår politik.
              Det är vår prioritering, att vara en röst för dem som ingen röst
              har.
            </seg>
          </u>
          <u xml:id="i-d6c2319fa02e1900-73" prev="i-d6c2319fa02e1900-72" who="Q4941329">
            <seg>
              Vi lovade att en röst på KD var en röst för ett regeringsskifte,
              just för att vi under Stefan Löfven har fått uppleva ett välfärdssvek.
              Under den rödgröna regeringen växte vårdköerna. Det byggdes för
              få äldreboenden, förskolorna fick inte nog med resurser för att
              minska barngrupperna och man skar i LSS.
            </seg>
          </u>
          <u xml:id="i-d6c2319fa02e1900-74" prev="i-d6c2319fa02e1900-72" who="Q4941329">
            <seg>
              Vi menade och menar att det behövs en annan politik och en annan
              regering, ett nytt ledarskap. Det behövs en regering som vågar
              prioritera och som kan vända den negativa utvecklingen i välfärden.
            </seg>
          </u>
          <u xml:id="i-d6c2319fa02e1900-75" prev="i-d6c2319fa02e1900-72" who="Q4941329">
            <seg>
              I den överenskommelse som Stefan Löfven nu ser ut att ha mäklat
              fram mellan i praktiken fem partier finns det många punkter. Men
              ingen kan påstå att den innehåller en vision för en välfärd som
              man kan lita på.
            </seg>
          </u>
          <u xml:id="i-d6c2319fa02e1900-76" prev="i-d6c2319fa02e1900-72" who="Q4941329">
            <seg>
              Vi kommer inte att göra om misstaget att släppa fram Stefan Löfven
              igen.
            </seg>
          </u>
          <u xml:id="i-d6c2319fa02e1900-77" prev="i-d6c2319fa02e1900-72" who="Q4941329">
            <seg>
              Jag är orolig för Sverige. Om en regering ska kunna föra ett
              land framåt behövs en tydlig idé om och en målbild av vad man
              vill uppnå så att alla drar åt samma håll. Vi ser nu i stället
              ut att få en regering som bildas på splittring och missämja.
            </seg>
          </u>
          <u xml:id="i-d6c2319fa02e1900-78" prev="i-d6c2319fa02e1900-72" who="Q4941329">
            <seg>
              I onsdags kväll kunde vi i SVT höra Jonas Sjöstedt lugnt meddela
              att han och Stefan Löfven hade en överenskommelse. Stefan Löfven
              ska inte bara ha garanterat att Vänsterns politik bevaras i statsbudgeten.
              Han ska också ha lovat att återinföra den vänsterpolitik som försvann
              i och med att Kristdemokraternas och Moderaternas budget vann
              kammarens stöd före jul.
            </seg>
          </u>
          <u xml:id="i-d6c2319fa02e1900-79" prev="i-d6c2319fa02e1900-72" who="Q4941329">
            <seg>
              Bara några minuter senare kunde vi se Annie Lööf stå i samma
              studio och hävda att Vänsterpartiet har krokats av från budgetsamarbetet
              och att Vänsterpartiet inte ska få något inflytande över den politiska
              inriktningen de kommande åren.
            </seg>
          </u>
          <u xml:id="i-d6c2319fa02e1900-80" prev="i-d6c2319fa02e1900-72" who="Q4941329">
            <seg>
              Båda dessa påståenden kan inte vara sanna samtidigt. Någon är
              lurad , eller ock så försöker de lura alla andra.
            </seg>
          </u>
          <u xml:id="i-d6c2319fa02e1900-81" prev="i-d6c2319fa02e1900-72" who="Q4941329">
            <seg>
              Det är verkligen ett genuint privilegium att få lov att ställa
              sig i Sveriges riksdags talarstol. Vi gör det som folkvalda representanter.
              I dag är jag en representant och en röst för alla dem som i all
              enkelhet och med rätta undrar: Vad är sant? Det går inte att bilda
              en regering på en lögn.
            </seg>
          </u>
          <u xml:id="i-d6c2319fa02e1900-82" prev="i-d6c2319fa02e1900-72" who="Q4941329">
            <seg>
              Till alla er som misströstar i dag vill jag ändå säga: Gör inte
              det! Det kommer bättre dagar än denna. Ett styre som står i strid
              med sig själv t kan inte bestå. Fram till den dagen kommer vi
              att ge en röst åt dem som ingen röst har. Vi kommer att vara en
              röst för den borgerliga oppositionen.
            </seg>
          </u>
          <u xml:id="i-d6c2319fa02e1900-83" prev="i-d6c2319fa02e1900-72" who="Q4941329">
            <seg>
              Herr talman! Jag meddelar härmed att Kristdemokraterna i dag
              kommer att rösta nej till Stefan Löfven.
            </seg>
          </u>
          <note>
            (Applåder)
          </note>
          <note type="speaker">
            Anf. 9 ULF KRISTERSSON (M):
          </note>
          <u xml:id="i-d6c2319fa02e1900-84" next="i-d6c2319fa02e1900-107" who="Q1780398">
            <seg>
              Herr talman! Riksdagen ska i dag ta ställning till en statsminister
              som har sitt regeringsunderlag till vänster i svensk politik.
              Av de mandat som står bakom Stefan Löfvens nya regering kommer
              75 procent från olika vänsterpartier. Sverige får 131 dagar efter
              valet en ny vänsterregering i en riksdag som först avsatte Stefan
              Löfvens regering och därefter än en gång bekräftade att den regeringen
              saknade parlamentariskt stöd. Detta kommer naturligtvis att sätta
              betydande prägel på regeringens politik. Allt annat vore märkligt.
              Det är ju därför man vill bilda regering.
            </seg>
          </u>
          <u xml:id="i-d6c2319fa02e1900-85" prev="i-d6c2319fa02e1900-84" who="Q1780398">
            <seg>
              Moderaternas riksdagsgrupp kommer att rösta nej till Stefan Löfven
              som statsminister. Den rödgröna regering som nu fortsätter har
              under de gångna fyra åren inte klarat av att ta tag i Sveriges
              allra mest uppenbara samhällsproblem. Sjukvårdsköerna har fördubblats.
              Gängkriminaliteten med 44 dödsskjutningar förra året har tagit
              över många städers utanförskapsområden. Polistätheten är nu den
              lägsta på tio år. Samhällskontraktet ifrågasätts i vårt land.
              En regering som har misslyckats med Sveriges akuta problem och
              saknar kraft att ta itu med de långsiktiga utmaningarna tillåts
              nu fortsätta regera. Det är, herr talman, ett historiskt misstag.
            </seg>
          </u>
          <u xml:id="i-d6c2319fa02e1900-86" prev="i-d6c2319fa02e1900-84" who="Q1780398">
            <seg>
              Vi moderater var beredda att med Alliansens politik och på Alliansens
              villkor ta ansvar för en borgerlig regering med ett, två, tre
              eller alla fyra allianspartier. Det hade säkert inte varit en
              enkel resa, men den hade mycket bättre speglat valresultatet och
              riksdagen. Det hade framför allt varit mycket bättre för Sverige.
            </seg>
          </u>
          <u xml:id="i-d6c2319fa02e1900-87" prev="i-d6c2319fa02e1900-84" who="Q1780398">
            <seg>
              Det regeringsunderlag som nu väljer statsminister förenas i grunden
              av en enda sak: en demokratiskt tvivelaktig vilja att stänga ute
              andra riksdagspartier från inflytande och att inte låta deras
              röster räknas. Jag delar inte något av ytterlighetspartiernas
              värderingar, men tillsammans har Vänsterpartiet och Sverigedemokraterna
              25 procent av väljarna bakom sig.
            </seg>
          </u>
          <u xml:id="i-d6c2319fa02e1900-88" prev="i-d6c2319fa02e1900-84" who="Q1780398">
            <seg>
              Det är därför, herr talman, en ödets ironi att regeringen nu
              kan tillträda först när Vänsterpartiet till slut har övertygats
              om att få tillräckligt mycket inflytande för att släppa fram denna
              regering. De båda partier som Centerpartiet och Liberalerna vill
              ge minimalt inflytande har sedan valdagen definierat hela regeringsbildningen.
              Det är Sverigedemokraterna och Vänsterpartiet som har avgjort
              besluten, från ett nej till alliansregering till ett ja till vänsterregering.
            </seg>
          </u>
          <u xml:id="i-d6c2319fa02e1900-89" prev="i-d6c2319fa02e1900-84" who="Q1780398">
            <seg>
              Denna nya regering bildas för att dess stödpartier inte ville
              ta risken att lägga fram sin egen politik i riksdagen för prövning
              och få stöd för det. Fel parti skulle då rösta på rätt politik.
            </seg>
          </u>
          <u xml:id="i-d6c2319fa02e1900-90" prev="i-d6c2319fa02e1900-84" who="Q1780398">
            <seg>
              Men detta är fel. Det är att abdikera från sitt politiska ansvar
              mot väljarna. Det är att abdikera från sina egna politiska värderingar
              och att inte lita ens på sig själv, på sin egen övertygelse och
              på sin politiska integritet.
            </seg>
          </u>
          <u xml:id="i-d6c2319fa02e1900-91" prev="i-d6c2319fa02e1900-84" who="Q1780398">
            <seg>
              Vi moderater gör inte så. Vi går till val på politiska förslag
              som vi själva tror på, baserade på våra egna, inte andras, politiska
              värderingar. Därefter gör vi också allt vi kan för att in i kaklet
              förverkliga våra värderingar. Vi lägger inte till högstbjudande
              motståndare ut på entreprenad att genomföra politiska reformer
              som de i årtionden har bekämpat. Vi tror inte på kohandel eller
              på en regeringskonstellation som gör motståndet mot andra till
              sitt enda riktigt gemensamma politiska projekt.
            </seg>
          </u>
          <u xml:id="i-d6c2319fa02e1900-92" prev="i-d6c2319fa02e1900-84" who="Q1780398">
            <seg>
              Den nya januariöverenskommelsen är sluten i precis samma anda
              som den gamla decemberöverenskommelsen, med det viktiga tillägget
              att själ ­ va tolkningen av den nu sker i slutna rum och hemliga
              avtal mellan Social ­ demokraterna och Vänsterpartiet. I överenskommelsen
              saknas inte alls krav på viktiga reformer. Men alla de ambitioner
              till liberal politik som finns i S-MP-C-L-överenskommelsen hade
              bättre och mer övertygande kunnat bli verklighet med en borgerlig
              regering.
            </seg>
          </u>
          <u xml:id="i-d6c2319fa02e1900-93" prev="i-d6c2319fa02e1900-84" who="Q1780398">
            <seg>
              Reformer behöver naturligtvis noggranna förberedelser, utredningar
              och samarbeten, men framför allt måste reformer ledas av människor
              som tror på dem och på den politiska färdriktning som reformerna
              står för. Men inte bara det: Det regeringsalternativ som Alliansens
              fyra partier gemensamt gick till val på hade i denna kammare med
              engagemang och kraft, rent av med entusiasm, förverkligat den
              politiska agenda som bottnar i gemensamma idéer och värderingar.
              Både politiken och själva regeringen hade i förväg, före valet,
              varit ärligt redovisad för väljarna.
            </seg>
          </u>
          <u xml:id="i-d6c2319fa02e1900-94" prev="i-d6c2319fa02e1900-84" who="Q1780398">
            <seg>
              Sverige hade då fått en regering som stått upp för arbetslinjen
              och som prioriterat vår tids riktigt stora politiska uppgifter,
              såsom integrationsproblemen, gängbrottsligheten och försvaret
              av Sverige i en orolig tid. Det är inte Socialdemokraternas familjeveckor
              eller Miljöpartiets friår som kommer att lösa Sveriges mest akuta
              problem. Borgerlig politik trivs och drivs helt enkelt bäst i
              en borgerlig regering.
            </seg>
          </u>
          <u xml:id="i-d6c2319fa02e1900-95" prev="i-d6c2319fa02e1900-84" who="Q1780398">
            <seg>
              Centern och Liberalerna har nu i ett formellt avtal tvingat vänsterreger
              ­ ingen att acceptera reformer som dessa partier aldrig har velat
              genomföra. Att tillsätta en vänsterregering för att genomföra
              liberala reformer som det ändå fanns stöd för i denna kammare
              är dock en besynnerlig omväg. Sam ­ tidigt avhänder man sig den
              exekutiva makten över försvars ‑ , utrikes- och säkerhetspolitiken,
              kriminalpolitiken och hela regeringens utnämnings ­ makt.
            </seg>
          </u>
          <u xml:id="i-d6c2319fa02e1900-96" prev="i-d6c2319fa02e1900-84" who="Q1780398">
            <seg>
              Det här blir resultatet av en ogenomtänkt politisk förhandling.
              Bara tiden kan utvisa vilken långsiktig kurs som den här regeringen
              kommer att slå in på och hur ofta baksätesförarna kommer att nå
              fram till själva ratten.
            </seg>
          </u>
          <u xml:id="i-d6c2319fa02e1900-97" prev="i-d6c2319fa02e1900-84" who="Q1780398">
            <seg>
              Herr talman! Stora politiska reformer måste alltid utredas. Men
              att utreda sådant man verkligen vill göra och att utreda sådant
              man motvilligt tvingas göra är två helt olika saker. Vi som har
              jobbat med politiska reformer i praktiken förr vet att de alltid
              är svåra att genomföra, även om man tror på dem. Om man inte tror
              på dem är de närmast omöjliga att genomföra. Den regering som
              nu tillåts fortsätta har dessutom en vana vid att förhala vad
              riksdagen redan har beslutat. Exempelvis är fortfarande delar
              av migrationsuppgörelsen från 2015 inte genomförda. Jag antar
              att de fortfarande utreds.
            </seg>
          </u>
          <u xml:id="i-d6c2319fa02e1900-98" prev="i-d6c2319fa02e1900-84" who="Q1780398">
            <seg>
              Herr talman! Sverige har aldrig tidigare fått en regering som
              den här, en regering som inte förenas i ett gemensamt politiskt
              projekt eller en gemensam bild av Sveriges problem, än mindre
              i en gemensam uppfattning om vart Sverige borde vara på väg. Det
              här blir de ovilligas koalition, ett resonemangsäktenskap mellan
              parter som aldrig har älskat varandra och som för fyra månader
              sedan gjorde allt de kunde för att övertyga svenska folket om
              precis den saken: att de har olika värderingar och olika åsikter
              och just därför vill ha olika regeringar.
            </seg>
          </u>
          <u xml:id="i-d6c2319fa02e1900-99" prev="i-d6c2319fa02e1900-84" who="Q1780398">
            <seg>
              Jag är för ett mått av pragmatism i politiken. Jag är för att
              skilja på sak och person och inte utmåla motståndaren som djävulen
              själv. Jag är för att respektera den som tycker annorlunda och
              inte avsiktligt misstolka andras politiska motiv. Jag är för att
              söka prestigelösa kompromisser där man faktiskt tycker nästan
              lika.
            </seg>
          </u>
          <u xml:id="i-d6c2319fa02e1900-100" prev="i-d6c2319fa02e1900-84" who="Q1780398">
            <seg>
              Det här är någonting helt annat. Det är hållningslöst och principlöst.
              Det tog inte mer än tre dagar innan Stefan Löfven hade börjat
              förhandla med Vänsterpartiet om tolkningen av sin överenskommelse.
              Riksdagen vet inte vilken makt Vänsterpartiet ska få över den
              nya regeringen. Det verkar inte heller den tillträdande regeringens
              stödpartier ha en aning om.
            </seg>
          </u>
          <u xml:id="i-d6c2319fa02e1900-101" prev="i-d6c2319fa02e1900-84" who="Q1780398">
            <seg>
              I SVT:s Aktuellt fick vi häromkvällen höra att Vänsterpartiet
              lovar att fälla regeringen om den genomför sina avtalade reformer
              och att Centern och Liberalerna fäller regeringen om den inte
              genomför sina avtalade reformer. I båda fallen förutsätter hoten
              att de som hotar också får stöd från Sverigedemokraterna. Den
              moraliska halten i en sådan politisk logik känns inte helt övertygande.
              Det här är ren politisk dubbelmoral. Och de som nu röstar för
              denna regering i hopp om att få stabilitet – eller mer exakt:
              att till varje pris undvika ett extraval – kan komma att bli överraskade.
            </seg>
          </u>
          <u xml:id="i-d6c2319fa02e1900-102" prev="i-d6c2319fa02e1900-84" who="Q1780398">
            <seg>
              Herr talman! Sverige får nu en fortsatt vänsterregering. Den
              borgerliga idégemenskap med liberala, konservativa och kristdemokratiska
              idéer som egentligen fortfarande finns i den här riksdagen borde
              naturligtvis ha givit oss en borgerlig regering. Nu blir det inte
              så den här gången. Men jag är övertygad om att januariöverenskommelsen
              blir en parentes i svensk politisk historia. En dag blir den lika
              obegriplig som decemberöverenskommelsen för fyra år sedan. Vi
              får en långsam anpassning till demokratins realiteter. Men jag
              förstår att det här kan ta tid.
            </seg>
          </u>
          <u xml:id="i-d6c2319fa02e1900-103" prev="i-d6c2319fa02e1900-84" who="Q1780398">
            <seg>
              I dag spräcker Centern och Liberalerna Alliansen på nationell
              nivå. Det får naturligtvis stora konsekvenser. Men en dag kommer
              människor med gemensamma värderingar att samlas politiskt igen,
              samarbeta igen och söka makten tillsammans igen, som vänner som
              vill få någonting gjort brukar göra. Nu är inte den tiden. Men
              jag vet att den tiden kommer.
            </seg>
          </u>
          <u xml:id="i-d6c2319fa02e1900-104" prev="i-d6c2319fa02e1900-84" who="Q1780398">
            <seg>
              Moderaterna går nu i opposition. Det blir vår roll att vara den
              samlande kraften för borgerligt sinnade människor i Sverige som
              också vill ha en borgerlig regering som tar tag i Sveriges stora
              problem och tar fasta på Sveriges många möjligheter. Det är en
              uppgift, herr talman, som vi kommer att ta oss an med samma värderingar
              och samma engagemang som vi skulle ha regerat Sverige med och
              som med dagens beslut blir viktigare än på decennier. De väljare
              som röstade på en annan regering ska veta att Moderaterna är ett
              borgerligt parti som man kan lita på. Vi har stått emot förr,
              när andra hellre har bekräftat den urgamla socialdemokratiska
              självbilden att det egentligen bara är Socialdemokraterna som
              kan regera Sverige, och vi kommer att göra det igen. Den moderata
              riksdagsgruppen, herr talman, röstar alltså nej till att Stefan
              Löfven väljs till Sveriges statsminis ­ ter.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <u xml:id="i-d6c2319fa02e1900-105" prev="i-d6c2319fa02e1900-84" who="Q1780398">
            <seg>
              Talmannen erinrade om att förslaget till statsminister skulle
              prövas genom omröstning.
            </seg>
          </u>
          <note>
            Följande voteringsproposition lästes upp och godkändes:
          </note>
          <note>
            Rösta ja om du vill godkänna förslaget att utse Stefan Löfven
            till statsminister.
          </note>
          <u xml:id="i-d6c2319fa02e1900-106" prev="i-d6c2319fa02e1900-84" who="Q1780398">
            <seg>
              Rösta nej om du vill förkasta förslaget.
            </seg>
          </u>
          <note>
            Om minst 175 av riksdagens ledamöter röstar nej har riksdagen
            förkastat förslaget. I annat fall har det godkänts.
          </note>
          <note>
            Votering:
          </note>
          <note>
            115 för godkännande
          </note>
          <note>
            153 för avslag
          </note>
          <note>
            77 avstod
          </note>
          <note>
            4 frånvarande
          </note>
          <u xml:id="i-d6c2319fa02e1900-107" prev="i-d6c2319fa02e1900-84" who="Q1780398">
            <seg>
              Mindre än hälften av riksdagens ledamöter hade röstat mot förslaget.
              Riks dagen hade alltså utsett Stefan Löfven till statsminister.
            </seg>
          </u>
          <note>
            Partivis fördelning av rösterna:
          </note>
          <note>
            För godkännande: 99 S, 16 MP
          </note>
          <note>
            För avslag: 69 M, 61 SD, 1 C, 22 KD
          </note>
          <note>
            Avstod: 30 C, 27 V, 20 L
          </note>
          <note>
            Frånvarande: 1 S, 1 M, 1 SD, 1 V
          </note>
          <note>
            Ulrika Jörgensen (M) anmälde att hon avsett att rösta nej men
            markerats som frånvarande.
          </note>
          <note type="speaker">
            Anf. 10 TALMANNEN:
          </note>
          <u xml:id="i-d6c2319fa02e1900-108" who="unknown">
            <seg>
              Får jag be tillträdande statsminister Stefan Löfven att komma
              fram till talmanspodiet och hämta förordnandet.
            </seg>
          </u>
          <note>
            (Applåder)
          </note>
          <note>
            § 2 Anmälan om granskningsrapport
          </note>
          <note>
            Talmannen anmälde att följande granskningsrapport hade kommit
            in från Riksrevisionen och överlämnats till miljö- och jordbruksutskottet
            :
          </note>
          <u xml:id="i-d6c2319fa02e1900-109" who="unknown">
            <seg>
              RiR 2019:1 Klimatklivet – stöd till lokala klimatinvesteringar
            </seg>
          </u>
          <note>
            § 3 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <u xml:id="i-d6c2319fa02e1900-110" who="unknown">
            <seg>
              EU-dokument
            </seg>
          </u>
          <note>
            COM(2018) 772 till näringsutskottet
          </note>
          <note>
            § 4 Kammaren åtskildes kl. 9.58 .
          </note>
          <note>
            Sammanträdet leddes av talmannen .
          </note>
          <note>
            Vid protokollet
          </note>
          <note>
            INGVAR MATTSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Prövning av förslag till statsminister
          </note>
          <u xml:id="i-d6c2319fa02e1900-111" who="unknown">
            <seg>
              Anf. 1 TALMANNEN
            </seg>
          </u>
          <note>
            Anf. 2 ANDERS YGEMAN (S)
          </note>
          <note>
            Anf. 3 JONAS SJÖSTEDT (V)
          </note>
          <note>
            Anf. 4 MARIA FERM (MP)
          </note>
          <note>
            Anf. 5 JAN BJÖRKLUND (L)
          </note>
          <note>
            Anf. 6 JIMMIE ÅKESSON (SD)
          </note>
          <note>
            Anf. 7 ANNIE LÖÖF (C)
          </note>
          <note>
            Anf. 8 EBBA BUSCH THOR (KD)
          </note>
          <note>
            Anf. 9 ULF KRISTERSSON (M)
          </note>
          <note>
            Anf. 10 TALMANNEN
          </note>
          <note>
            § 2 Anmälan om granskningsrapport
          </note>
          <note>
            § 3 Ärende för hänvisning till utskott
          </note>
          <note>
            § 4 Kammaren åtskildes kl. 9.58.
          </note>
          <u xml:id="i-d6c2319fa02e1900-112" who="unknown">
            <seg>
              Tryck: Elanders Sverige AB, Vällingby 2019
            </seg>
          </u>
        </div>
      </body>
    </text>
  </TEI>
</teiCorpus>
