<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201819</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201819</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--32</head>
          <docDate when="2018-12-18">2018-12-18</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 27 november justerades.
          </note>
          <note>
            § 2 Anmälan om ersättare
          </note>
          <note>
            Andre vice talmannen anmälde att Fredrik Schulte (M) skulle tjänstgöra
            som ersättare för Ida Drougge (M) under tiden för hennes ledighet
            den 11 februari–9 september 2019.
          </note>
          <note>
            § 3 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2018/19:28 till försvarsutskottet
          </note>
          <note>
            § 4 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Socialförsäkringsutskottets betänkanden
          </note>
          <note>
            2018/19:SfU2 Utgiftsområde 11 Ekonomisk trygghet vid ålderdom
          </note>
          <note>
            2018/19:SfU3 Utgiftsområde 12 Ekonomisk trygghet för familjer
            och barn
          </note>
          <note>
            Arbetsmarknadsutskottets betänkande
          </note>
          <note>
            2018/19:AU1 Utgiftsområde 13 Jämställdhet och nyanlända invandrares
            etablering
          </note>
          <note>
            Trafikutskottets betänkande
          </note>
          <note>
            2018/19:TU1 Utgiftsområde 22 Kommunikationer
          </note>
          <note>
            § 5 Rättelse i lagar om ändring i offentlighets- och sekretesslagen
          </note>
          <note>
            Konstitutionsutskottets betänkande 2018/19:KU17
          </note>
          <note>
            Rättelse i lagar om ändring i offentlighets- och sekretesslagen
          </note>
          <note>
            föredrogs.
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut fattades under § 10.)
          </note>
          <note>
            § 6 Kultur, medier, trossamfund och fritid
          </note>
          <note>
            Kulturutskottets betänkande 2018/19:KrU1
          </note>
          <note>
            Utgiftsområde 17 Kultur, medier, trossamfund och fritid (prop.
            2018/19:1 delvis)
          </note>
          <note>
            föredrogs.
          </note>
          <u>
            <seg>
              Kammaren biföll utskottets förslag att ärendet fick avgöras trots
              att det varit tillgängligt kortare tid än två vardagar före den
              dag då det skulle behandlas.
            </seg>
          </u>
          <note type="speaker">
            Anf. 1 CHRISTER NYLANDER (L):
          </note>
          <u>
            <seg>
              Fru talman! Den här veckan är något av de refuserades salong,
              det vill säga att riksdagens kammare går igenom alla de motioner
              och ekonomiska förslag som har refuserats i den första rundan.
            </seg>
          </u>
          <u>
            <seg>
              Som bekant har det funnits en annan salong för de refuserade.
              Den uppstod i Paris på 1800-talet. I drygt hundra år, mellan ungefär
              1780 och 1890 , var Parissalongen helt dominerande i den internationella
              konstvärlden. Det var där det nyaste och finaste visades, det
              var där samtidskonsten definierades, och det var där man skulle
              bli representerad för att bli någon. Juryn som avgjorde vilka
              som skulle få plats hade naturligtvis en väldig makt att definiera
              vad som var rätt men också en väldig makt att definiera vad som
              vackert och vilken riktning konsten skulle ta framöver.
            </seg>
          </u>
          <u>
            <seg>
              Det är kanske lite märkligt att det var just Napoleon III som
              till sist bröt Parissalongens makt och dominans. Han blev dock
              mer liberal med åren, får man säga, men på 1860-talet tog han
              ett initiativ, förmodligen påskyndad av många andra, till en konkurrerande
              salong till Parissalongen – de refuserades salong. De som inte
              fick plats på Parissalongen fick där en ny chans. De som inte
              föll juryn i smaken fick ytterligare en möjlighet att visa upp
              sin konst.
            </seg>
          </u>
          <u>
            <seg>
              Den första utställningen var 1863, och där fanns rätt så många
              numera kända konstnärer som hade blivit refuserade, bland annat
              Cézanne och Manet. Manets Frukost i det gröna blev en stor skandal
              men är också ett av få verk vi känner till från den tiden. Därmed
              öppnades också dörren för nya konstriktningar, inte minst impressionismen.
            </seg>
          </u>
          <u>
            <seg>
              Detta, fru talman, tycker jag är riktigt bra kulturpolitik: en
              ledande politiker, som man får kalla Napoleon III, som öppnar
              upp för någonting helt annorlunda och skapar en möjlighet för
              dem som inte får plats i det nuvarande. Jag tror att vi kan lära
              av det både i vår tid och i vårt land.
            </seg>
          </u>
          <u>
            <seg>
              Fru talman! Jag tror nämligen att det är ett allmänmänskligt
              drag att det är svårt att tänka nytt. Man säger förvisso ofta
              att man kan lära sig nya saker, men det är ännu svårare att glömma
              det gamla man kunde. Det gäller för oss människor liksom för samhället
              som helhet. Kanske behöver vi var och en av oss en liten salong
              för refuserade tankar där vi ges plats och tid att tänka efter,
              tänka nytt och möta sådant som vi inte visste att vi var intresserade
              av.
            </seg>
          </u>
          <u>
            <seg>
              Den bildningssträvan som var så otroligt avgörande för att Sverige
              växte fram som ett land av frihet, demokrati och utveckling handlade
              om just detta: att fler människor tog sig tid att öppna sig för
              nya tankar och lära sig att växa både i bredd och i djup. Denna
              bildningssträvan behövs också i dag, kanske mer än på mycket,
              mycket länge.
            </seg>
          </u>
          <u>
            <seg>
              Goda villkor för folkbildning, bra bibliotek med mycket litteratur
              och lugn för att lära och läsa samt en mediepolitik som gör det
              möjligt för fler att bli nyfikna och lära mer är några av de saker
              som jag tror behövs för att stärka bildningen i samhället. Därför
              innehåller Liberalernas kulturbudget en satsning på biblioteken
              på 200 miljoner kronor mer, dels för att öka inköpen, dels för
              att få ordning och reda på de bibliotek som i dag är utsatta för
              stök.
            </seg>
          </u>
          <u>
            <seg>
              Vi satsar på kulturbonus som handlar om att institutioner som
              får offentliga bidrag ska sträva efter att nå nya publikgrupper.
              Det är så viktigt att nå ut ur sin bubbla och in i andra människors
              bubblor.
            </seg>
          </u>
          <u>
            <seg>
              Det är därför vi gillar Skapande skola och vill utveckla den
              ytterligare. Det är därför vi i grunden gillar tanken att det
              är så låga trösklar som möjligt in på museer och gärna ser fri
              entré på så många museer som möjligt.
            </seg>
          </u>
          <u>
            <seg>
              Fru talman! Vi behöver också salonger för de refuserade i det
              svenska kulturlivet. Vi måste slå vakt om kulturens frihet och
              hålla politiska pekfingrar borta. Vi måste se till att det finns
              en mångfald av möjligheter att finansiera sin kulturutövning och
              sin gärning.
            </seg>
          </u>
          <u>
            <seg>
              I Liberalernas budgetmotion lägger vi också fram förslag om att
              skapa en bredare och friare finansiering av kulturen, dels genom
              att ha fler breda och långsiktiga satsningar i de offentliga stöden
              i stället för riktade små påsar, dels genom bättre villkor för
              donationer, stiftelser och privat kultursponsring. Man ska inte
              behöva vara beroende av en enda finansiär. När man har blivit
              refuserad ska det finnas möjlighet att söka pengar också på andra
              håll, och därför behövs en mångfald av möjligheter till finansiering.
            </seg>
          </u>
          <u>
            <seg>
              Det här tror jag är någonting som kulturpolitiken har underskattat
              under lång tid. Visst behövs pengar för kulturpolitik , men inte
              vilka pengar som helst. Det behövs pengar som driver kvalitet,
              pengar som står upp för mångfald och frihet och pengar för dem
              som behöver söka någonting annat, den som visar någonting annat
              som i dag inte är på modet och som i dag inte kan finansieras
              på det vanliga sättet.
            </seg>
          </u>
          <u>
            <seg>
              Fru talman! Jag tror att kulturpolitiken är viktigare än på mycket
              länge. Det beror inte minst på den politiska utvecklingen. Det
              pågår en motreak ­ tion runt om i världen mot det radikala nytänkandet.
              Människor tycker att det har gått för långt och att det är för
              jobbigt att bli provocerade. Politiker tycker att de ska använda
              den tröttheten inför provokation och nyheter som många människor
              känner i eget syfte och kontrollera samhället på ett tydligare
              sätt. De vill kontrollera vad som syns och får finnas i medierna
              och vad som får visas i konsten. Vi ser det i land efter land
              och tyvärr, fru talman, obehagligt nära oss själva.
            </seg>
          </u>
          <u>
            <seg>
              Samtidigt är vi mitt uppe i en snabb och omfattande teknisk förändring.
              Till följd av en globaliserad ekonomi och många andra förändringar
              som skett i vår världsekonomi översköljs vi nu av intryck av olika
              slag. Behovet av att bilda sig är viktigare än någonsin, samtidigt
              som det är svårare än någonsin att orientera sig.
            </seg>
          </u>
          <u>
            <seg>
              Kulturpolitiken verkar mitt i denna skärningspunkt som är så
              viktig för samhällets utveckling nu och framöver. Vilken avvägning
              ska man göra i politiken kring de här frågorna? Hur mycket ska
              man skydda det som finns? Hur mycket ska man våga utmana det som
              finns och öppna för det nya i stället? Hur gör man det utan att
              peka alltför tydligt med handen?
            </seg>
          </u>
          <u>
            <seg>
              Jag tycker att man ska ha armlängds avstånd, ännu längre armlängd
              än vad man har i dag. Samtidigt har vi alla en önskan om att på
              något sätt lyfta fram det nya och ändå bevara det gamla. Den avvägningen
              blir till sist väldigt svår att göra.
            </seg>
          </u>
          <u>
            <seg>
              På lång sikt avgör kulturaktörer, kulturutövare, konstnärer och
              författare tillsammans med bland annat forskare mycket av vad
              som går att tänka i ett samhälle. Det är därför kulturens frihet
              är så viktig. Det är därför kulturpolitik är så väldigt svårt.
              Ska man nöja sig med att undanröja hinder? Ska man nöja sig med
              att stå upp för friheten? Eller ska man också skapa bättre förutsättningar,
              och hur ska det i så fall ske? Det är frågor som är viktigare
              att ställa än på mycket länge.
            </seg>
          </u>
          <u>
            <seg>
              Fru talman! Vi är i en situation som inte alls liknar den Napoleon
              III var i när han bröt Parissalongens dominans. Nu blir vi översköljda
              av intryck från alla håll. Nu kan vi välja och vraka mellan konst
              från alla tider och alla världens hörn. Nu är det svåra att veta
              vad som är värt att ägna tid åt.
            </seg>
          </u>
          <u>
            <seg>
              Den initierade smakdomaren som förr i tiden exakt kunde berätta
              vad som var värt att veta är i dag utmanad av influencers och
              algoritmer, och det är på både gott och ont. Var och en av oss
              och samhället som helhet behöver ibland fundera på hur vi tar
              oss ur detta, hur vi skapar en salong för refuserade tankar och
              konst, och hur vi som samhälle ökar friheten.
            </seg>
          </u>
          <u>
            <seg>
              Fru talman! Det är bland annat mot denna bakgrund som Liberalerna
              har skrivit sin budgetmotion. Eftersom den inte vunnit kammarens
              gehör deltar jag inte i beslutet på den punkten utan hänvisar
              till vårt särskilda yttrande. Jag yrkar däremot bifall till reservation
              2 om målen för kulturpolitiken.
            </seg>
          </u>
          <note type="speaker">
            Anf. 2 ARON EMILSSON (SD) replik:
          </note>
          <u>
            <seg>
              Fru talman! Christer Nylander talar om att skapa rum för det
              och dem som inte får plats i dag. Samtidigt noterar vi att Liberalerna
              är ett av de partier som säger nej till samtliga nya anslag som
              Sverigedemokraterna förespråkat ska föra s in under utgiftsområde
              17.
            </seg>
          </u>
          <u>
            <seg>
              Det handlar om välbehövliga reformer som skulle stärka civilsamhällets
              engagemang och tro på kulturpolitikens kraft. Det handlar om ett
              ROT-avdrag för kulturfastigheter, skapande äldreomsorg för kulturell
              stimulans för äldre och kulturlotsar i landets kommuner som kan
              vitalisera både samtidskultur och kulturarvets former.
            </seg>
          </u>
          <u>
            <seg>
              Man säger också nej till nya kulturpolitiska mål som kan bredda
              och visa kulturens betydelse på fler tvärsektoriella områden såsom
              inom vården och samhällsbyggnaden. Det har betydelse för medborgarnas
              engagemang för kulturell hänsyn och för att vi är kulturella varelser.
            </seg>
          </u>
          <u>
            <seg>
              Jag skulle vilja fråga hur Christer Nylander motiverar alla dessa
              nej till det som just är nytänkande när man samtidigt slår sig
              för bröstet och vill skapa rum för det som inte får plats i dag.
              Man säger själv att det behövs en kulturpolitik för det som inte
              är på modet. Där ser vi otroligt många välbehövliga reformer för
              inte minst det svenska kulturarvets former.
            </seg>
          </u>
          <note type="speaker">
            Anf. 3 CHRISTER NYLANDER (L) replik:
          </note>
          <u>
            <seg>
              Fru talman! Det är inte särskilt svårt att svara på den frågan.
              Liberalerna säger nej till Sverigedemokraternas kulturpolitik
              , och Sverigedemokraterna säger nej till de förslag som Liberalerna
              har. Det är inte så konstigt. Vi står ganska långt ifrån varandra
              i kulturpolitiken. Vi har lite olika definitioner av vad nytänkande
              är. Därför lägger vi fram helt andra förslag än de som Sverigedemokraterna
              lägger fram.
            </seg>
          </u>
          <note type="speaker">
            Anf. 4 ARON EMILSSON (SD) replik:
          </note>
          <u>
            <seg>
              Fru talman! Jag skulle vilja höra hur Christer Nylander ser på
              en fråga. Man säge r att man vill hålla politiken fri från kulturlivet.
              Man vill hålla kulturens och då inte minst vårt utgiftsområdes
              olika institutioner fria från olika politiska pekpinnar.
            </seg>
          </u>
          <u>
            <seg>
              Där såg vi för inte alltför länge sedan hur denna övergångsregering
              och tidigare fullt fungerande regering inte minst politiserade
              museiväsendet. Det väckte stora reaktioner hos inte minst liberala
              debattörer. De menade på att man här går in med politiska pekpinnar
              och pekar på hur museer ska vara önskvärda integrationsmotorer
              för en utpekad önskvärd samhällsutveckling utifrån ett visst politiskt
              perspektiv.
            </seg>
          </u>
          <u>
            <seg>
              Man såg också hur de fick snäva politiska uppdragsbeskrivningar
              snarare än uppdraget att verka på den fria bildningens grund,
              som Christer Nylander också talar sig varm för. Nu ser jag att
              man har köpt mycket av det. Jag ser också att man har köpt mycket
              av regeringens reform om fri entré i stället för att gå mot öppna
              museer för hela landet.
            </seg>
          </u>
          <note type="speaker">
            Anf. 5 CHRISTER NYLANDER (L) replik:
          </note>
          <u>
            <seg>
              Fru talman! Det är väl alltid så att vi ser andras pekpinnar
              men inte våra egna. Det blev väldigt uppenbart när Sverigedemokraterna
              skulle ställa ut någonting som påminde om deras politik och värderingar
              på Fotografiska museet. Där valde de att placera ett verk av Lars
              Vilks, en konstnär som jag gillar och vars provokation jag gillar.
            </seg>
          </u>
          <u>
            <seg>
              Är man för provokationer kan man inte i ena stunden säga att
              den provokationen är fel och min provokation är rätt. För er handlar
              det om att provocera rätt människor , Aron Emilsson . Jag vill
              ha en frihet som gör att alla konstnärer som så vill har frihet
              att provocera precis hur de vill.
            </seg>
          </u>
          <u>
            <seg>
              Jag vill ha den friheten. Därför lägger vi fram en lång rad förslag
              om att öka friheten för konstnärer, öka friheten för kulturen,
              öka friheten för litteraturen och se till att fler människor kan
              möta kvalitetskultur i frihet.
            </seg>
          </u>
          <note>
            (Applåder)
          </note>
          <note type="speaker">
            Anf. 6 LAWEN REDAR (S):
          </note>
          <u>
            <seg>
              Fru talman! Kl. 10.00 den 17 december 1918 inledde den liberale
              statsministern Nils Eden sitt anförande i Förstakammarsalen. Han
              tackade riksdagen för att den hade enats till en befriande handling.
              Ideologiska motsättningar hade fått ge vika för landets bästa.
              Han sa: Vi har infört den fulla demokratin – i stat och kommun
              – på samförståndets fasta grund.
            </seg>
          </u>
          <u>
            <seg>
              Men sanningen är den att den svenska högern varken stod på fast
              grund eller hade samförstånd i frågan. För när det var dags för
              Ernst Trygger, ledare för förstakammarhögern och sedermera statsminister,
              att ta till orda skrädde han inte orden över bakslaget utan sa
              att man nu hade öppnat portarna för det han trodde var en fullskalig
              samhällsupplösning. Han sa: Hörnstenarna i vårt samfundsskick
              kommer att brytas sönder. Jag har aldrig under mina 24 riksdagar
              känt en grämelse så stor som den jag hyser, då jag nu måste biträda
              detta förslag.
            </seg>
          </u>
          <u>
            <seg>
              Ernst Tryggers tal riktade sig förstås inte till den socialdemokratiske
              riksdagsledamoten Hjalmar Branting, som hade varit en nyckelförhandlare
              under dessa förutsättningar. Det riktade sig till liberalerna
              som hade accep ­ terat avskaffandet av de parlamentariska klassprinciperna
              samt att kvinnor skulle ges samma inflytande över samhällsutvecklingen
              som männen.
            </seg>
          </u>
          <u>
            <seg>
              Fru talman! Liberalernas insats i denna fråga är historisk. Det
              är den inte främst för att de gick emot den övriga högern och
              tillsammans med Socialdemokraterna införde rösträtten i Sverige.
              Det är den för att de gjor ­ de det trots att rösträttsreformen
              var im populär bland deras egna väljare och trots att frågan riskerade
              att splittra deras eget parti.
            </seg>
          </u>
          <u>
            <seg>
              Nu är det visserligen så att den fulländade rösträtten för alla
              kom långt senare. Men mot slutet av kvällen den 17 december 1918
              avslutades debatten i Förstakammarsalen, och i Andrakammarsalen
              röstades förslaget igenom med stor majoritet.
            </seg>
          </u>
          <u>
            <seg>
              Fru talman! Kanske är det just ödets ironi att vi exakt 100 år
              senare återigen iakttar den svenska högerns skiljelinje. Trots
              att jag har stor respekt inför att allmänhetens tålamod börjar
              sina är det just denna skiljelinje som gör att vårt land just
              nu står utan regering.
            </seg>
          </u>
          <u>
            <seg>
              Därmed är vi ett av de sista länderna i Europa som använder de
              parlamentariska verktygen för att stoppa ett nationalistiskt parti
              från politiskt inflytande och maktutövning. Den pågående ideologiska
              konflikten inom högern handlar precis om det här: Vilken väg ska
              de ta?
            </seg>
          </u>
          <u>
            <seg>
              Jag kan tänka mig att man har ägnat mycket tid och reflektion
              åt vad ett budgetsamarbete kunde tänkas innebära, eller om vi
              alla andra överdriver Sverigedemokraternas nationalism för egen
              vinning. Vissa representanter från högern hävdar att Sverigedemokraternas
              partiledning har tagit avstånd från partiets nazistiska historia
              och därmed måste prövas liksom alla andra partier.
            </seg>
          </u>
          <u>
            <seg>
              Fru talman! Om man har ägnat lite tid åt kulturen och kulturpolitiken
              blir det svårt att förhålla sig till en sådan enkel formulering
              och en sådan prövning. Ett sverigedemokratiskt regeringssamarbete
              eller budgetinflytande skulle innebära en så radikal förändring
              och inriktning av kulturpolitiken att jag näst intill måste vädja
              till konservativa och liberala meningsmotståndare att inte stå
              naiva inför det här.
            </seg>
          </u>
          <u>
            <seg>
              Låt mig ge några exempel. Framför er har ni Sverigedemokraternas
              budgetmotion för 2019. Där anges att
            </seg>
          </u>
          <u>
            <seg>
               de fastställda kulturpolitiska målen ska slopas
            </seg>
          </u>
          <u>
            <seg>
               den kulturella mångfalden ska ge vika för en selektiv politiskt
              styrd kulturarvsagenda
            </seg>
          </u>
          <note>
             bidraget till den allmänna kulturverksamheten och det internationella
            kulturutbytet ska minska med 309 miljoner kronor
          </note>
          <u>
            <seg>
               biblioteksverksamhetens anslag ska minska med 225 miljoner
              kronor
            </seg>
          </u>
          <note>
             anslaget till den regionala kulturverksamheten ska minska med
            68 miljoner kronor
          </note>
          <u>
            <seg>
               den ökade satsningen på den fria scenkonsten i sin helhet ska
              slopas
            </seg>
          </u>
          <note>
             anslaget till litteratur- och kulturtidskrifterna ska minsk
            a med 30 miljoner kronor
          </note>
          <note>
             ersättningar och bidrag till konstnärer ska minska med 93 miljoner
            kronor
          </note>
          <u>
            <seg>
               filmstödet ska minska med hela 106 miljoner kronor
            </seg>
          </u>
          <u>
            <seg>
               anslaget till idrottsrörelsen ska minska med 84,5 miljoner
            </seg>
          </u>
          <u>
            <seg>
               anslaget till folkbildningen ska minska med hela 770 miljoner
              kronor.
            </seg>
          </u>
          <u>
            <seg>
              Vad skulle det här innebära för den som vill läsa en kurs på
              folkhögskolan för att få behörighet till gymnasiet eller för konstnärerna
              och kulturskaparna i vårt land, för de unga i storstädernas miljonprogramsområden
              som inte får ta del av idrottsrörelsens verksamheter i nuläget
              eller för de glesbygder som inte längre ska få en fortsatt bibliotekssatsning?
              Vad innebär det att så kraftigt minska på folkbildningen, på filmen,
              på samtidskonsten, på idrotten, på mötet mellan människor och
              på det internationella kulturutbytet? Vilka blir effekterna i
              samhället?
            </seg>
          </u>
          <u>
            <seg>
              Fru talman! Hur illa och allvarligt jag än tycker att offentlig
              nedskär ­ ning på kulturområdet är ska jag vara ärlig och säga
              att det inte är bristen på kultursatsningar som är vägskälet för
              högern. Det är snarare Sverigede ­ mokraternas kultursyn. De h
              ar själva kallat den en antropologisk dimen ­ sion av kulturen,
              något som inget annat parti representerar. Den antropo ­ logiska
              dimensionen av kulturen handlar om den folkliga identiteten, vilket
              är orsaken till att Sverigedemokraterna vill dra ned på anslag
              till samtidskonsten och öka pengar till det som de själva betecknar
              som kul ­ turarv.
            </seg>
          </u>
          <u>
            <seg>
              Att man ger uttryck för en essentialistisk och förlegad kultursyn,
              som inte på något sätt representerar forskning inom ramen för
              vare sig antropologi eller kultur, är förstås inget man ger sken
              av. Men så här är det: Sverigedemokraternas kulturpolitik baseras
              på övertygelsen om att det finns en ursprungligt given identitet
              som inte är föränderlig.
            </seg>
          </u>
          <u>
            <seg>
              Faran ligger i att det är fel i sak, eftersom kulturen i sig
              är föränderlig. Allt vi gör i mötet med varandra, i vår kommunikation
              med varandra och genom våra olika uttryckssätt med varandra är
              väl att vidga och utmana våra perspektiv? Men det värsta är ändå
              innebörden av den här övertygelsen, för om identiteten är ursprunglig
              och inte kan förändras, hur många är vi då som inte har en plats?
            </seg>
          </u>
          <u>
            <seg>
              Fru talman! Det är just därför som jag menar att vi återigen
              befinner oss vid ett vägskäl. Hur impopulärt det än må vara för
              stunden har vi förtroendevalda fått uppgiften att ta ansvar för
              det som blir den fortsatta vägen.
            </seg>
          </u>
          <u>
            <seg>
              Fru talman! Sverige har ju en övergångsregering till dess att
              en ny regering tillträder. I nuläget behöver vi inte göra sakernas
              tillstånd svårare än vad de redan är. Därför har vi uppmanat samtliga
              partier att acceptera en övergångsbudget som upprätthåller nödvändiga
              samhällsfunktioner till dess att en regering tillträder som sedan
              får lägga grunden för sin ekonomiska politik.
            </seg>
          </u>
          <u>
            <seg>
              Moderaterna och Kristdemokraterna har med stöd av Sverigedemokraterna
              gått emot den här ordningen, vilket gjorde att riksdagen i onsdags
              fattade beslut om andra utgiftsramar än de som övergångsregeringens
              budget innebar. Processen är slarvig och enligt min mening det
              absolut sista Sverige nu behöver. För kulturens del innebär det
              att man drar ned 100 miljoner kronor på barnens kulturskola och
              att man utan någon som helst beredskap skulle införa entré på
              de statliga museerna efter årsskiftet. Tur ligt nog har man lyssnat
              på den skarpa kritiken, vilket gör att museerna i vart fall får
              lite tid till omställning. Men så här blir det om man inte arbetar
              enligt den ordning som parlamentarismen föreskriver.
            </seg>
          </u>
          <u>
            <seg>
              Fru talman! Allt det här gör att vi socialdemokrater inte deltar
              i dagens beslut under punkt 1. Våra synpunkter finns formulerade
              i ett särskilt yttrande. Vår politik för kulturen får helt enkelt
              vänta i avvaktan på en ny regering.
            </seg>
          </u>
          <note>
            (Applåder)
          </note>
          <note type="speaker">
            Anf. 7 LOTTA FINSTORP (M) replik:
          </note>
          <note>
            Fru talman! Tack, Lawen Redar, för ett intressant anförande!
          </note>
          <u>
            <seg>
              I går påbörjade vi firandet av demokratin 100 år. Den är verkligen
              värd att nämna och slå vakt om.
            </seg>
          </u>
          <u>
            <seg>
              Däremot blir jag ganska frustrerad av den brunmålning som Lawen
              Redar smetar på oss moderater. Det känns väldigt märkligt och
              konstigt, dessutom i en debatt om en budget från Moderaterna och
              Kristdemokraterna som är endast 213 miljoner mindre än övergångsbudgeten.
              Det är en ganska liten skillnad i en budget med en omslutning
              på 15,9 miljarder.
            </seg>
          </u>
          <u>
            <seg>
              Jag skulle vilja ta upp frågan om kulturskolan. Det är väldigt
              bullrigt i debatten, och det förs en röd skräckpropaganda om att
              barn kommer att bli utan sin kulturskola.
            </seg>
          </u>
          <u>
            <seg>
              Jag har låtit titta på ett antal kommuner och hur stor procentandel
              som dessa statliga ettåriga bidrag tillför kommunernas kulturbudgetar
              avseende kulturskolan, och det ligger någonstans mellan någon
              promille och upp till 2 procent. Jag kommer att återkomma till
              detta i mitt anförande.
            </seg>
          </u>
          <u>
            <seg>
              Det jag undrar över är det kommunala självstyret. Jag upplever
              ofta att socialdemokrat er inte har tillit till sina kommunala
              företrädare att fördela budgeten så att den når barn och unga,
              till exempel i det här fallet med kulturskolan.
            </seg>
          </u>
          <u>
            <seg>
              Vi tillför ju ett extra tillskott till kommunerna på 3 ½ miljard.
              Varför skulle inte kommunerna vilja stärka sina kulturskolor med
              delar av de pengarna?
            </seg>
          </u>
          <note type="speaker">
            Anf. 8 LAWEN REDAR (S) replik:
          </note>
          <u>
            <seg>
              Fru talman! Det är inte min avsikt att på något sätt brunmåla
              Moderaterna. Vad jag i mitt anförande sa är att jag tror att vi
              står inför ett vägskäl, i dag liksom tidigare. Det handlar om
              den kultursyn och den samtid Sverige i dag befinner sig i, och
              det är det främsta skälet till att vi för närvarande inte har
              en regering.
            </seg>
          </u>
          <u>
            <seg>
              För att gå tillbaka till utvecklingsbidraget till kulturskolan
              bottnar det i en statlig offentlig utredning som handlar om den
              insats man behöver göra för kulturskolan, det vill säga analysera
              den på nationell nivå. Vi me ­ nar att kulturskolan har en sådan
              prägel och gör en sådan insats för det svenska kulturutbudet för
              våra barn och unga att det behövs ett utveck ­ lingsbidrag. Det
              är särskilt som ett stöd för att nå barngrupper i socioeko ­ nomiskt
              svaga bostadsområden och syftar till att vidga utbudet för unga
              med funktionsnedsättning.
            </seg>
          </u>
          <u>
            <seg>
              Ni menar i er motion att utvecklingsbidraget är kostsamt och
              ineffektivt, Lotta Finstorp, men 85 procent av våra kommuner använder
              sig av utvecklingsbidraget. Varför vill man då skära ned på det?
            </seg>
          </u>
          <note type="speaker">
            Anf. 9 LOTTA FINSTORP (M) replik:
          </note>
          <u>
            <seg>
              Fru talman! Ja, 85 procent av kommunerna har någon gång sökt
              detta bidrag. Alla bidrag som kommer från staten måste naturligtvis
              sökas utifrån parametrar som är statligt satta. Vi tror att det
              kommunala självstyret måste värnas mycket mer, för det är därute
              i kommunerna, som ser så väldigt olika ut, som man vet exakt hur
              man ska prioritera användningen av pengarna.
            </seg>
          </u>
          <u>
            <seg>
              Kulturskolan har en fantastisk verksamhet – det vet jag som förälder
              till tre barn som har gått i kulturskola. Jag vet också att det
              ser väldigt olika ut i landet. Med de 3 ½ miljarder som vi nu
              tillför är jag inte orolig för att kommunerna inte kommer att
              prioritera barn och unga.
            </seg>
          </u>
          <u>
            <seg>
              Helt kort: Vuxna människor måste kunna betala entré till statliga
              museer. Däremot ska det vara gratis för barn och unga upp till
              19 år.
            </seg>
          </u>
          <note type="speaker">
            Anf. 10 LAWEN REDAR (S) replik:
          </note>
          <u>
            <seg>
              Fru talman! Kulturskoleutredningen visade att 40 000 barn och
              unga står i kö för att få en kulturskoleplats. Jag hör ingenting
              från Moderaterna som skulle innebära att man på något sätt ska
              bidra till att öka antalet platser på kulturskolan i vårt land.
              Det kräver kompetensförsörjning och ökat anslag, och förmodligen
              är det skälet till att över 85 procent av våra kommuner just har
              ansökt om att få det utökade anslaget.
            </seg>
          </u>
          <u>
            <seg>
              Vad gäller de statliga museerna är det så att när vi i socialdemokratin
              genomför reformer gör vi dem generella. Vi tror inte på någon
              form av allmosepolitik där man ska få fritidspeng för att över
              huvud taget kunna få en fritid när man inte kan bekosta en sådan
              på grund av ens ekonomiska förutsättningar.
            </seg>
          </u>
          <u>
            <seg>
              När vi genomför våra reformer gör vi dem generella. Det var också
              ett av skälen till att vi genomförde fri entré till våra statliga
              museer. Vi gick även till val på att utöka den här politiken med
              att införa fri entré till våra länsmuseer. Det är ett arbete som
              vi vill fortsätta att utveckla.
            </seg>
          </u>
          <note type="speaker">
            Anf. 11 ARON EMILSSON (SD) replik:
          </note>
          <u>
            <seg>
              Fru talman! Men vad intressant och vad roligt att det för en
              gångs skull blir lite diskussion! Det är faktiskt inte alltid
              som det blir det vid de här utgiftsområdesdebatterna.
            </seg>
          </u>
          <u>
            <seg>
              Först och främst kan man konstatera att det kanske inte kommer
              från rätt parti, Socialdemokraterna, att brunmåla i kammaren.
              Man kan ibland använda uttrycket ”att sopa rent framför egen dörr”,
              och det är få partier som har den historia som Socialdemokraterna
              har när det handlar om hemskheter längre tillbaka i tiden.
            </seg>
          </u>
          <u>
            <seg>
              Jag tycker att det är mer intressant att prata samtid och framtid.
              Lawen Redar hävdar att vi har en antropologisk kultursyn inom
              Sverigedemokraterna. Den som studerar kultur och kulturvetenskap
              vet att det finns två definitioner av kultur. Den ena handlar
              om de sköna konsterna, yttre kulturmarkörer och liknande. Den
              andra handlar om det antropologiska, och inte minst det socialantropologiska
              – sådana vi är och sådant vi utövar, det vill säga seder, bruk,
              högtider och ritualer som finns i alla kulturer och alla olika
              grupper av människor.
            </seg>
          </u>
          <u>
            <seg>
              Det jag reagerar på är den enorma vantolkning som Lawen Redar
              gör av synen att den antropologiska dimensionen spelar roll. Det
              är väldigt tydligt i Sverigedemokraternas principprogram och också
              i våra kulturpolitiska utgångspunkter att vi står för en öppen
              svenskhet, det vill säga en inkluderande kultursyn. Alla som har
              möjlighet och som konstruktivt vill bli en del av kulturgemenskapen
              har möjlighet att bli det. Vi ska ge verktygen, möjligheterna
              och infrastrukturen för att det också ska bli möjligt. Det är
              vad det handlar om. Alla får plats, det kan jag lugna Lawen Redar
              med.
            </seg>
          </u>
          <u>
            <seg>
              Vi ligger på ett basanslag till folkbildning och biblioteken,
              och inte minst stärker vi glesbygden med öppna-museer-reformen,
              kulturlotsar till hela Sveriges kommuner och så vidare. Det är
              reformer som Socialdemokraterna säger nej till. Lawen Redar hänvisar
              till forskning, och det här är reformer som enligt vår omvärldsanalys,
              när vi talat med folk ute i kommunerna, är nödvändiga och behövs.
              Det är det som de här förslagen är ett resultat av.
            </seg>
          </u>
          <note type="speaker">
            Anf. 12 LAWEN REDAR (S) replik:
          </note>
          <u>
            <seg>
              Fru talman! Hänvisningen jag gör är till ett citat från Aron
              Emilsson själv i en DN-artikel från 2014. Den var författad av
              journalisten Niklas Orrenius , som gav honom tillfälle att ge
              uttryck för den kulturpolitik som Sverigedemokraterna genomför
              och vill bedriva. Detta möttes av ett stort forskarlag som sa
              att den synen på antropologi och kultur inte överensstämmer med
              forskningen. Det är precis det jag har gett uttryck för i mitt
              anförande.
            </seg>
          </u>
          <u>
            <seg>
              På tal om historia vill jag ändå hävda att Socialdemokraterna
              konsekvent bidrar till den demokratiska utvecklingen genom att
              säga att vi har felat. Vi har begått misstag, och vi ska rätta
              till dem. Men när Sverigedemokraterna bildades år 1988 gjorde
              man det av ett annat skäl. Anders Klarström sa det tydligt: Det
              handlar om att formulera en ny politik som ska gå hem hos väljarna.
              Men grunden till att man existerar är de nazistiska rötterna,
              och det kommer man inte ifrån.
            </seg>
          </u>
          <u>
            <seg>
              Jag menar att den här kultursynen är djupt farlig för Sveriges
              utveck ­ ling. Jag menar att det är ett nationalistiskt parti
              vi har att göra med här, och det är också grundorsaken till att
              Sverige i dag inte har en regering.
            </seg>
          </u>
          <note type="speaker">
            Anf. 13 ARON EMILSSON (SD) replik:
          </note>
          <u>
            <seg>
              Fru talman! Grundorsaken till att vi inte har en regering är
              att det finns en större förmåga och möjlighet att tala med varandra
              i Sveriges klassrum och på arbetsplatser än vad det gör mellan
              vuxna människor i landets högsta beslutande organ. Det är naturligtvis
              beklagligt. Jag är den förste att välkomna en konstruktiv diskussion
              och ett konstruktivt samtalsklimat.
            </seg>
          </u>
          <u>
            <seg>
              Att det var ett femtiotal socialantropologer som angrep betydelsen
              av att lyfta fram den antropologiska kultursynen tror jag har
              mycket att göra med den åsiktskorridor som har funnits i Sverige
              den senaste tiden. Lyssnar man på vad socialantropologer runt
              om i Norden och i vår omvärld säger hör vi att bedömningen inte
              är likadan. Om man studerar kommunikation och etnologi och ägnar
              sig åt folklivsforskning är det fullt rimligt att ta spjärn därifrån
              när man visar på att kulturen räknas och har betydelse. Det har
              vi sett i vår verklighet. Normer, värderingar, moraliska system
              för vår rättsuppfattning och så vidare har betydelse. Det har
              vi sett i vår närmaste samtid, så jag vänder mig mot den här beskrivningen.
            </seg>
          </u>
          <note type="speaker">
            Anf. 14 LAWEN REDAR (S) replik:
          </note>
          <u>
            <seg>
              Fru talman! Aron Emilsson kan såklart kritisera forskarna, och
              det är inget fel i det. Det får man gärna göra. Men faktum är
              att de entydigt sa att den politik man ger uttryck för har en
              politisk agenda och inte en forskningsagenda.
            </seg>
          </u>
          <u>
            <seg>
              Avslutningsvis skulle vi med Sverigedemokraternas budgetmotion
              för 2019 ha en drastisk avveckling av kulturpolitiken i Sverige
              , med anslags ­ sänkningar på hela 770 miljoner för folkbildningen,
              84,5 miljoner för idrottsrörelsen, 106 miljoner för filmstödet
              och så vidare. Jag tror inte att man får en så stark offentlig
              kulturpolitik av det som Sverigedemokraterna ger uttryck för.
            </seg>
          </u>
          <note>
            (Applåder)
          </note>
          <note type="speaker">
            Anf. 15 ARON EMILSSON (SD):
          </note>
          <u>
            <seg>
              Fru talman! Jag vill börja med att yrka bifall till Sverigedemokraternas
              reservation 1 och understryka att vi står bakom våra särskilda
              meningar och då särskilt till förmån för våra budgetramar.
            </seg>
          </u>
          <u>
            <seg>
              Så har han sett dem, far och son, ren genom många leder slumra
              som barn; men varifrån kommo de väl hit neder? Släkte följde på
              släkte snart, blomstrade, åldrades, gick – men vart?
            </seg>
          </u>
          <u>
            <seg>
              – – –
            </seg>
          </u>
          <u>
            <seg>
              Tyst är skogen och nejden all, livet där ute är fruset, blott
              från fjärran av forsens fall höres helt sakta bruset. Tomten lyssnar
              och, halvt i dröm, tycker sig höra tidens ström, undrar, varthän
              den skall fara, undrar, var källan må vara.
            </seg>
          </u>
          <u>
            <seg>
              Så går några strofer i Viktor Rydbergs Tomten , som ju passar
              bra nu när det lackar mot jul.
            </seg>
          </u>
          <u>
            <seg>
              Ja, vart är vi på väg, och var kommer vi ifrån? Det är inte bara
              en fråga som ställs i På spåret eller i dikten Tomten så här års,
              utan det är också en högst relevant fråga under dagens linjedebatt
              där vi stakar ut riktningen för kommande år och debatterar vilka
              mål och medel som ska sätta ramarna och villkoren för detta breda
              kulturpolitiska fält som rör kultur, medier, trossamfund och civilsamhället.
              Vi räknar, fördelar och prioriterar. Vi tar ställning till var
              politikens uppgift och ansvar är som störst och var det fria kulturlivet
              ska flyga fritt.
            </seg>
          </u>
          <u>
            <seg>
              Fru talman! Det råder inga tvivel om att det är tid att modernisera
              svensk kulturpolitik, vars färdriktning i stor utsträckning legat
              fast sedan 1960-talet och vars mål varit oförändrade sedan 2009.
              Det har de varit trots en alltmer föränderlig omvärld och ett
              allt större behov av att erkänna det svenska kulturarvets former,
              de fria bildningsinstitutionernas roll och inte minst att kultur
              räknas inom vården, inom samhällsbyggnaden och för oss som kulturella
              varelser.
            </seg>
          </u>
          <u>
            <seg>
              Mot den bakgrunden går vi sverigedemokrater återigen fram med
              nya kulturpolitiska mål som breddar och fördjupar kulturpolitikens
              tvärsektoriella roll och en budgeterad reformagenda som tar kulturen
              till nya användningsområden, eller som man också kan uttrycka
              det, nya områden till kulturen.
            </seg>
          </u>
          <u>
            <seg>
              Vid en hastig överflygning över årets utgiftsområdesmotioner
              kan vi konstatera att det svänger. De rödgröna visar genom övergångsbudgeten
              inga större om- eller nyprioriteringar, som sig bör, men däremot
              bjuder Centerpartiet och Liberalerna på tvära kast i en slalombacke
              mot ny terräng. I allians med de rödgröna partierna nollar C anslagen,
              och man verkar nöjd med regeringens politik och prioriteringar.
              Liberalern a går längre och baxar in ännu stör re statliga resurser,
              dessvärre inte för ändamål som är eftersatta utan i den rödgröna
              tangentens riktning. Anmärkningsvärt är att båda dessa partier
              gör det mot en falnande fond av tidigare kritik mot centralisering
              och politisering.
            </seg>
          </u>
          <u>
            <seg>
              Sverigedemokraterna ägnade förra mandatperioden åt ambitiös kulturpolitisk
              idéutveckling och analys av välbehövliga reformförslag. Nyheter
              i årets budget är framför allt medel för att arbeta fram en svensk
              motsvarighet till Danmarkskanon för skolundervisningen samt ett
              accentuerat behov av ökade möjligheter för parasporten och för
              döva, blinda och dövstumma att genom ett nytt resurscentrum tillgängliggöra
              sig arv, miljö och historia som alltför ofta hamnar i skuggan
              i brist på specialmuseer och direktiv från beslutsfattare.
            </seg>
          </u>
          <u>
            <seg>
              Jag vill också understryka de nya anslag vi vill införa , vars
              behov konstaterats i rubriker och ingresser under året som gått.
              Det gäller inte minst satsningar på skapande äldreomsorg och öppna
              museer och stimulansstöd för kulturmiljökompetens i landets kommuner.
              Målbilder här är kulturell stimulans och friskvård från vaggan
              till graven, tillgänglighet till kulturarvet oavsett om man bor
              i Sorsele eller på Södermalm och resursstöd att ta antikvarisk
              hänsyn vid planprocesser om kommunen själv inte förfogar över
              den kompetensen.
            </seg>
          </u>
          <u>
            <seg>
              I utgiftsområdet i stort gör vi, utifrån vår socialkonservativa
              för valtarskapstanke, inga radikala eller drastiska förändringar
              utan omprioriterar resurser med hänsyn till sektorn i stort mot
              förändrat fokus och eftersatta behov successivt. Det är tydligt
              att vi står för ett paradigmskifte i synen på mål och det offentligas
              ansvar, inte sällan med utblick och inspiration från våra nordiska
              grannländer, men med hänsyn tagen till svenska förhållanden och
              med omdöme om vårt beredningsområdes förutsättningar och villkor.
            </seg>
          </u>
          <u>
            <seg>
              Kultur är det vi möter på museer och på bibliotek, det vi ställs
              inför vid utställningar, på teatrar och i konserthallar. Det kan
              krävas särskild begåvning för att utöva konst och särskild kunskap
              för att som mottagare tillägna sig densamma. Det kan skilja individ
              från individ och befästa höga trösklar och glapp mellan det som
              åtminstone tidigare har kallats finkultur respektive fulkultur.
              Samtidigt råder, i alla fall i teorin, stor konsensus om att kulturens
              former bör vara tillgängliga för dem som söker dem oavsett omständigheter
              och förmågor – portarna höga och dörrarna vida.
            </seg>
          </u>
          <u>
            <seg>
              Fru talman! Den ambitionen till trots kan man med fog påstå att
              det råder ett sällan skådat kulturellt glapp i vårt land. Sprickan
              rör sig mellan stad och land, mellan invandrare och svenskar,
              mellan unga och äldre och inte minst mellan traditionsbärare och
              relativister. De senare hävdar med en dåres envishet att all kultur
              är bra, lika och formbar i alla kontexter, och inte sällan med
              det omedelbara tillägget att det egentligen inte finns någon svensk
              kultur eller svenska särdrag. De hävdar att Sverige är ett av
              få länder som saknar kulturell personlighet och att all utveckling
              kommit utifrån.
            </seg>
          </u>
          <u>
            <seg>
              Mot den bakgrunden blir det svårt att skapa gemenskap och sammanhållning.
              Mot den bakgrunden förbiser man nödvändigheten av ett samhälle
              som håller ihop och där kulturpolitiken spelar roll, kanske den
              största rollen.
            </seg>
          </u>
          <u>
            <seg>
              Integrationen åläggs vårt utgiftsområde, men inte med intentionen
              att skapa sammanhållning utan snarare att med stöd och infrastruktur
              upprätthålla segregation eller separation. Det är en statlig uppmuntran
              att upprätthålla avlägsna kulturella normer och lagar för moraliska
              system som förvisso visat sig vara inkompatibla med normer och
              värderingar i Norden. Men eftersom alla bedöms kunna anpassa sig
              efter varandra och uppgå i en ännu oidentifierad kultur med ännu
              oidentifierade konsekvenser – mer än de vi redan har sett – anses
              inte heller någon riktningsgivare behövas.
            </seg>
          </u>
          <u>
            <seg>
              På det sättet tolkar jag somliga partiers respons på de mål och
              anslagshöjningar som Sverigedemokraterna lägger fram i det betänkande
              som vi debatterar i dag.
            </seg>
          </u>
          <u>
            <seg>
              Fru talman! Så kan man med all respekt resonera, och så bör man
              få resonera i ett land som firar mer än 250 år av tryckfrihet,
              som har en lång yttrandefrihetstradition och som alldeles häromdagen
              firade demokratijubileum. Sverige har för oss självklara värden
              som vi här i kammaren borde enas om ska vårdas lika ömt som julrosen
              under snödrivan.
            </seg>
          </u>
          <u>
            <seg>
              Samtidigt borde vi kunna enas om att inte bara den relativistiska
              och i någon mån elitistiska kultursynen, som i mångt och mycket
              präglar rådan ­ de åsiktskorridor, är den allena rådande. Också
              så här i tider av demokratins uppmärksammande behövs det mötesplatser,
              såsom här i kammaren, där kultursynen även ställs mot en mer folkligt
              förankrad förvaltarskapsorienterad kultursyn där sammanhållning
              och gemenskap är ett tydligt och inkluderande mål. Det är i högre
              grad kompatibelt med de liberala grundvärden som är statuerade
              i vår regeringsform, även om det ibland låter annorlunda från
              vänsterliberala debattörer.
            </seg>
          </u>
          <u>
            <seg>
              Inte sällan fördunklas en viktig diskussion om att kultur räknas.
              Vår värld rymmer en global kulturell mångfald, och världen blir
              så mycket mer intressant om den konstitueras av nationer som erkänner
              sin kulturella särprägel för den som är född och uppvuxen där,
              för den som vill bli en del av den och för den som är på besök
              för att vidga sina vyer.
            </seg>
          </u>
          <u>
            <seg>
              Inte sällan angrips viljan att belysa en erkänd svensk kultur
              med bildning i fokus av en pseudodebatt präglad av retoriska halmgubbar.
              Man målar upp en bild av vad man vill angripa, och sedan angriper
              man den snarare än argumenten och anslagen i sig.
            </seg>
          </u>
          <u>
            <seg>
              Inte sällan är det tydligt i den kulturpolitiska debatten att
              skiljelinjen går mellan dem som värdesätter globalism, internationalism
              och modernitet och dem som värdesätter trygghet, hemort och tradition.
              Cirka en fjärdedel av befolkningen bedöms tillhöra de förstnämnda
              och cirka hälften de sistnämnda. Det återspeglas inte i dagens
              utgiftsområdesmotioner. Hur vi prioriterar har dock betydelse
              för social tillit mellan medborgare och oss beslutsfattare och
              för måluppfyllelse.
            </seg>
          </u>
          <u>
            <seg>
              Kultur kan liknas vid en osynlig lins genom vilken vi både ser
              och organiserar intrycken av omvärlden. Mitt intryck är att det
              är tid för ett kulturpolitiskt spårbyte. Jag yrkar därför bifall
              till reservation 1 och ställer mig fullt och fast bakom vårt särskilda
              yttrande.
            </seg>
          </u>
          <note>
            (Applåder)
          </note>
          <note type="speaker">
            Anf. 16 LAWEN REDAR (S) replik:
          </note>
          <u>
            <seg>
              Fru talman! Nu har Aron Emilsson stått i talarstolen och talat
              varmt om Sverigedemokraternas kulturpolitik och de nya satsningar
              och kulturpolitiska mål som ska införas. Ändå har vi ett intressant
              faktum. Det är att Sverigedemokraterna stödde Moderaternas och
              Kristdemokraternas budgetförslag då kammaren skulle fatta beslut
              i onsdags.
            </seg>
          </u>
          <u>
            <seg>
              Varför gjorde man det?
            </seg>
          </u>
          <note type="speaker">
            Anf. 17 ARON EMILSSON (SD) replik:
          </note>
          <u>
            <seg>
              Fru talman! Det är riktigt. Vi kommer alltid att ställa oss bakom
              och rösta på våra egna budgetramar och vår egen budget, ända in
              i kaklet, så länge det är möjligt att rösta på den och tills den
              har fallit. Det har vi alltid gjort.
            </seg>
          </u>
          <u>
            <seg>
              Vårt budgetförslag vann inte gehör i riksdagen. Det beklagar
              jag. Men därefter fanns det ett dåligt och ett mindre dåligt förslag
              att ta ställning till. Det är ändå tydligt att Moderaternas och
              Kristdemokraternas budgetförslag går i en riktning som ligger
              närmare vår än vad övergångsregeringens förslag gör. På det sättet
              är det. Sedan finns det reformer som vi kritiserar och ser annorlunda
              på. Men man får välja mellan ett mindre bra och ett ännu sämre
              förslag.
            </seg>
          </u>
          <u>
            <seg>
              Det finns delar där vi ser att övergångsregeringen och den tidigare
              fullt fungerande regeringen har gjort felprioriteringar. Jag tänker
              på fri-entré-reformen med det storstadscentrerade fokuset. Jag
              tänker på politiseringen av museiväsendet. Jag tänker också på
              förstatligandet av filmpolitiken. Där vill vi se helt nya branscher
              och egentligen en helt ny utredning.
            </seg>
          </u>
          <u>
            <seg>
              Jag tänker även på att man öste in det man kallar integrationsinsatser
              inom folkbildningen. Det är egentligen inte breda anslag till
              folkbildningsverksamhet utan öronmärkta, politiskt orienterade
              och styrda uppdrag för att arbeta med integration där andra sektorer
              misslyckats, såsom det ordinarie utbildningsväsendet och liknande.
              Det är inte god folkbildningspolitik.
            </seg>
          </u>
          <u>
            <seg>
              Moderaterna och Kristdemokraterna gör delvis samma analys och
              går i samma riktning som vi. De ser att anslagen inte är väl motiverade
              och bör prövas.
            </seg>
          </u>
          <u>
            <seg>
              Det är resonemanget bakom.
            </seg>
          </u>
          <note type="speaker">
            Anf. 18 LAWEN REDAR (S) replik:
          </note>
          <u>
            <seg>
              Fru talman! Det är intressant att man först kan redogöra för
              sin egen politik och i andra hand stötta någon annans. Det är
              en ny parlamentarisk hantering av budgetprocesser som jag inte
              tror var vanligt förekommande innan Sverigedemokraterna kom in
              i riksdagen.
            </seg>
          </u>
          <u>
            <seg>
              Vi går tillbaka till frågan om folkbildningen. Jag och Aron Emilsson
              satt faktiskt på samma möte där Folkbildningsrådets representanter
              redo ­ gjorde för de generella anslagen till folkbildningen. Stora
              delar av reger ­ ingens utökning av budgeten till folkbildningen
              är generella anslag som går till de allmänna kurserna. För det
              mesta handlar det om att unga eller äldre människor som inte har
              läst in kurser för att ha möjlighet att gå vidare till studier
              på gymnasial nivå ska få den möjligheten.
            </seg>
          </u>
          <u>
            <seg>
              I Sverigedemokraternas budget minskar man anslaget till folkbildningen
              med hela 770 miljoner kronor. Varför då?
            </seg>
          </u>
          <note type="speaker">
            Anf. 19 ARON EMILSSON (SD) replik:
          </note>
          <u>
            <seg>
              Fru talman! Allt är relativt. Om man bara säger 770 miljoner
              kan en åhörare inte sätta det i relation till något annat, om
              man inte ger hela bilden. Folkbildningsanslaget är i vårt utgiftsområde
              långt över 4 miljarder, och även inom utbildningsutskottets utgiftsområde
              finns anslag som har bäring på folkbildningsväsendet.
            </seg>
          </u>
          <u>
            <seg>
              Jag menar att vi behåller huvuddelen, en betydande del, av folkbildningsanslaget
              och stärker det genom andra insatser. Man får titta på hela området.
              Vi har insatser inom yrkeshögskoleutbildningar. Vi har andra utbildningsinsatser
              som också borde underlätta för behovet av folkbildning.
            </seg>
          </u>
          <u>
            <seg>
              Bara för att det finns ett högt stöd till allmänna kurser är
              det dessutom inte givet att det är den delen av folkbildningen
              som behöver utvecklas. Precis som vi hörde Folkbildningsrådet
              säga har den delen svällt under lång tid. Det började redan i
              början av 90-talet då man hade satt en nivå på 15 procent allmän
              kurs. Det övriga skulle vara särskild kurs. Men sedan har det
              blivit mer och mer. Vi tror att det finns ett större behov av
              att stärka de särskilda kurserna.
            </seg>
          </u>
          <note type="speaker">
            Anf. 20 CHRISTER NYLANDER (L) replik:
          </note>
          <u>
            <seg>
              Fru talman! Jag blev inspirerad av Aron Emilssons uppläsning
              av Viktor Rydbergs Tomten . Det är klart att den passar jättebra
              i den årstid som vi befinner oss i just nu. Men det finns en annan
              berättelse av Viktor Rydberg som kanske mer beskriver den svenska
              kulturpolitiken och den debatt som vi borde ha, nämligen Singoalla
              . Om jag minns rätt utspelar den sig under svenskt 1300-tal. Riddare
              Erland ger sig ut på ridning och träffar en mystisk kvinna, Singoalla.
              I första upplagan tror jag att det slutade olyckligt. Men sedan
              skrevs berättelsen om och slutade lyckligt.
            </seg>
          </u>
          <u>
            <seg>
              Fru talman! Jag skulle så gärna vilja att Aron Emilsson använde
              lite tid till att prata om lyckliga slut när människor från helt
              olika kulturer möts och ger varandra styrka, till och med kärlek
              ibland. Men Aron Emilsson använde hela sitt anförande till att
              i stället peka ut grupper och ställa dem emot varandra. Jag tycker
              att det är så tråkigt.
            </seg>
          </u>
          <u>
            <seg>
              Men det är inte så att det finns en knivskarp gräns där 25 procent
              gillar internationell samverkan och 75 procent är mer traditionalister.
              En kulturbudget kan inte utformas så att 25 procent stöder dem
              som vill ha global samverkan och 75 procent bara dem som vill
              syssla med sådant som finns nära hemmet. Människor är annorlunda
              och olika. Människor kan inte fångas in i statistik. Människor
              behöver ibland möta saker som de inte ens visste fanns.
            </seg>
          </u>
          <u>
            <seg>
              Fundera lite grann på hur man skapar en bra historia för riddare
              Erland i Singoalla när han träffar en okänd kvinna ute på den
              svenska landsbygden! Fundera på hur det kan formuleras också i
              kulturpolitiken! Det är ju därför som det är så viktigt att man
              läser böcker och ser konst som man inte visste fanns. Det är därför
              som man i kulturpolitiken måste fundera på hur människor kan mötas
              i stället för att hela tiden nöta på varandra.
            </seg>
          </u>
          <note type="speaker">
            Anf. 21 ARON EMILSSON (SD) replik:
          </note>
          <u>
            <seg>
              Fru talman! Då kan jag glädja Christer Nylander med att vi nog
              är rörande överens i den delen. Vi reser båda ganska mycket runt
              om i världen och upptäcker andra kulturer. I den mån vi kan tar
              vi intryck och ger avtryck i vårt samhälle.
            </seg>
          </u>
          <u>
            <seg>
              Jag tror inte att jag vid ett enda tillfälle pekade ut någon
              grupp, tvärtom talade jag om att det behövs en kulturell sammanhållning.
              Det behövs ett kitt som läker det här landet. Vårt land är dessvärre
              av olika skäl polariserat i dag, och det vet också Christer Nylander.
              Verkligheten visar att vi har en kulturell splittring över landet
              som inte är sund för något demokratiskt samhälle. Vi har helt
              olika värderingssystem i många områden. Vi har olika synsätt på
              normer och värderingar och i synen på hur vi bemöter varandra,
              kvinnor och män på allmänna platser, och det är tragiskt.
            </seg>
          </u>
          <u>
            <seg>
              När det gäller diskussionen om somewheres och anywheres, som
              jag refererade till i mitt anförande, finns det naturligtvis ingen
              svartvit skala, utan det är egentligen en flytande gråskala. Det
              har också gjorts undersökningar där man anger vad kulturpolitiken
              borde prioritera, vilket ger oss ett stort mandat att stärka resurserna
              och prioritera där det finns eftersatta behov, inte minst inom
              kulturarvet. Det gäller både materiella och immateriella former
              över hela Sverige.
            </seg>
          </u>
          <u>
            <seg>
              Detta har Liberalerna tidigare närmat sig, till exempel när de
              mer eller mindre kopierade vår öppna-museer-reform, fast de gjorde
              det bara till 10 procent av anslaget. När man läser Liberalernas
              tidigare budget finns insikten och analysen där, men de drar en
              helt annan slutsats.
            </seg>
          </u>
          <u>
            <seg>
              Jag vill snarare säga: Ja, vi behöver se varandra. Vi behöver
              mötas och föra en intellektuell diskussion kring kulturpolitiken,
              kring vilka vi är, vad vi har att ge och vilka forum vi kan mötas
              på. Det gör jag gärna vid vilka tillfällen som helst.
            </seg>
          </u>
          <note type="speaker">
            Anf. 22 CHRISTER NYLANDER (L) replik:
          </note>
          <u>
            <seg>
              Fru talman! Då kan jag börja med att avslöja att det fanns kulturpolitik
              innan Sverigedemokraterna kom in i riksdagen. Det fanns människor
              som i den här kammaren funderade på hur fler ska söka sig till
              museerna innan Aron Emilsson blev riksdagsledamot. Den här diskussionen
              har funnits länge. Hur gör man så att fler människor söker sig
              till kulturarvet? Hur gör man så att fler människor söker sig
              till museer? Hur sänker man trösklarna för nya grupper att ta
              sig till museerna?
            </seg>
          </u>
          <u>
            <seg>
              Det är ju det som är det centrala, att man blir mer nyfiken på
              det som inte är det självklara, inte ens för oss själva. Det är
              därför jag hela tiden pratar om att kulturpolitiken är en förlängning
              av skolan. Där ges nya chanser att hela tiden möta det som man
              inte annars hade mött.
            </seg>
          </u>
          <u>
            <seg>
              Det är därför det är så tragiskt att Aron Emilsson och Sverigedemokraterna
              hela tiden funderar på: Hur ska man definiera vad som är den svenska
              essensen? Hur ska man se till att riddare Erland aldrig träffar
              någon okänd människa på den svenska landsbygden? Hur ska man se
              till att de aldrig kan föras samman och skapa nya saker?
            </seg>
          </u>
          <u>
            <seg>
              Ibland är det faktiskt så, fru talman, att det är i sprickan
              som det nya skapas.
            </seg>
          </u>
          <note type="speaker">
            Anf. 23 ARON EMILSSON (SD) replik:
          </note>
          <u>
            <seg>
              Fru talman! Då kan vi konkret titta på en av våra största kulturpolitiska
              reformer. Jag har full respekt för tidigare generationers kulturpolitiska
              debatter och den kulturpolitiska debatt som har förts här i kammaren
              innan jag kom in i riksdagen.
            </seg>
          </u>
          <u>
            <seg>
              Däremot menar jag att den reformagenda som vi har presenterat
              under de senaste fyra åren har stor betydelse för vad som behövs
              i landets kommuner. Det är något som vi måste kunna göra även
              om det har förts kulturpolitiska debatter tidigare.
            </seg>
          </u>
          <u>
            <seg>
              När det gäller den konkreta reformen om kulturlotsar är det ett
              sätt att få nya grupper att mötas, att få möjlighet för samtidskulturen
              och kulturarvet att hitta en syntes, att hitta verksamhet inom
              välfärdens alla verksamheter, att bredda kulturbegreppet och att
              få nya grupper att möta varandra, precis som du nämnde. Det gäller
              infödda svenskar, invandrare, unga, äldre generationer där generationsmöten
              inte är lika vanliga och så vidare. Den reformen skulle ha effekt
              eftersom det finns en önskan om den.
            </seg>
          </u>
          <note type="speaker">
            Anf. 24 PER LODENIUS (C):
          </note>
          <u>
            <seg>
              Fru talman! I Centerpartiet strävar vi efter att alla, oavsett
              bostadsort, bakgrund, funktionsnedsättning eller livssituation,
              ska ha möjlighet att delta i ett kulturliv som rymmer såväl professionellt
              buren kultur som amatörers skapande. Då ges det också utrymme
              för ett brett kulturliv som rymmer såväl nya digitala uttryck
              som traditionella kulturformer. Då skapas också en bred grogrund
              för bildning.
            </seg>
          </u>
          <u>
            <seg>
              Civilsamhället där kulturföreningar, idrotten, friluftslivet
              och folkbildningen finns spelar en stor roll för att hålla samman
              vårt samhälle och är ett stort och viktigt bidrag för en fortsatt
              utveckling. Därför ser vi också från Centerpartiet att vi måste
              ge civilsamhället bättre förutsättningar på en bred front.
            </seg>
          </u>
          <u>
            <seg>
              En viktig del för ett fungerande civilsamhälle är den frihet
              som behövs för att kunna utveckla och bidra. Folkbildningen har
              en viktig roll där vi från politiken inte får gå in och styra
              för mycket. Vi kan sätta upp mål för folkbildningen, men hur man
              uppnår målen måste folkbildningen själv få utveckla.
            </seg>
          </u>
          <u>
            <seg>
              Det är också civilsamhällets aktörer som ofta är snabbt på plats
              när det uppstår behov av samarbete mellan människor. Vi kunde
              bland annat se det när det under en period var många människor
              som sökte skydd i vårt land. Då fanns civilsamhällets organisationer
              först och snabbast på plats. Och vi ser det nu när det behövs
              stöd för att komma in i vårt samhälle. Då finns idrottsklubben,
              bygdegårdsföreningen och hembygdsföreningen på plats. Där finns
              också folkbildningen och kulturföreningen – för att bara nämna
              några av alla civilsamhällesaktörer. Men det är viktigt att vi
              från det offentliga uppmärksammar och ger stöd till civilsamhällets
              viktiga insatser.
            </seg>
          </u>
          <u>
            <seg>
              Det finns problem som behöver tas på allvar. Det finns till exempel
              problem med projektbidrag på bekostnad av grundstöd som gör verksamheten
              svårstyrd och kan innebära hinder för utveckling av verksamheten.
              Det måste också bli enklare att inte bara vara beroende av medel
              från det offentliga. Man ska också själv kunna skapa sina egna
              intäkter.
            </seg>
          </u>
          <u>
            <seg>
              Fru talman! Vi ser hur Sverige riskerar att klyvas än mer genom
              att förutsättningarna för ett bra liv försämras på mindre orter.
              Från Centerpartiet kämpar vi emot denna klyvning.
            </seg>
          </u>
          <u>
            <seg>
              Ett tydligt exempel är höjningen av momsen på biobiljetten som
              genomfördes under förra mandatperioden. Redan då markerade vi
              tydligt mot detta från Centerpartiet, och riksdagen gav också
              ett tillkännagivande till regeringen att återstä lla momssatsen
              på biobiljetten. Höjningen av momsen på biobiljetten hotar kulturen
              på landsbygden och på mindre orter då biografen på många orter
              inte längre kan fortsätta med sin verksamhet. Momsen på biobiljetten
              måste självklart återställas, men under den tid som det tar att
              göra det måste effekterna av den höga momsen snabbt bromsas.
            </seg>
          </u>
          <u>
            <seg>
              Det uppdrag som regeringen gett till Svenska Filminstitutet har
              i detta sammanhang inte fungerat. Från Centerpartiets sida vill
              vi i stället använda denna resurs direkt till biograferna på landsbygden
              via kultursamverkansmodellen. Det är i kommunerna, på plats, som
              man ser effekten av reger ­ ingens biografpolitik och förstår
              hur den kan lindras. Den kan inte lindras av Svenska Filminstitutet
              på Gärdet i Stockholm.
            </seg>
          </u>
          <u>
            <seg>
              För oss i Centerpartiet är kultur något som ska vara tillgängligt
              för alla. Därför vill vi att de statliga kulturinstitutionerna
              ska sprida sin verksamhet i hela landet. Vi vill också utveckla
              samverkansmodellen för den regionala kulturen och bland annat
              inrätta ett system för ett nationellt kulturhuvudstadsår.
            </seg>
          </u>
          <u>
            <seg>
              Även ett större stöd till samlingslokaler är viktigt, främst
              på landsbygden och i utanförskapsområden. Det öppnar möjligheten
              för fler att ta del av och delta i olika typer av kulturarrangemang.
              Tillgång till bredband i hela landet är också en högst betydelsefull
              faktor för möjligheten att både ta del av och själv skapa kultur
              var man än bor.
            </seg>
          </u>
          <u>
            <seg>
              Effekterna av Centerpartiets politik blir att fler får tillgång
              till kultur. Det bidrar också till delaktighet och ett samhälle
              som håller ihop. Därtill ges bättre förutsättningar för en större
              kulturell mångfald och kreativitet.
            </seg>
          </u>
          <u>
            <seg>
              Fru talman! Det engagemang som frodas inom kulturlivet och i
              civilsamhällets föreningar är viktigt för att foga samman vårt
              samhälle. I Centerpartiets vision har alla, oavsett bostadsort,
              bakgrund, funktionsnedsättning eller livssituation, möjlighet
              att delta i ett kulturliv som rymmer både professionellt buren
              kultur och amatörers skapande. Kultur, idrott och föreningsengagemang
              stärker människors självförtroende och gör också att fler tar
              till vara yttrandefriheten. Det stärker kort sagt delaktigheten
              och demokratin i vårt samhälle.
            </seg>
          </u>
          <u>
            <seg>
              Fru talman! Jag vill i och med detta hänvisa till Centerpartiets
              särskilda yttrande.
            </seg>
          </u>
          <note type="speaker">
            Anf. 25 VASILIKI TSOUPLAKI (V):
          </note>
          <u>
            <seg>
              Fru talman! Den här hösten har verkligen varit ovanlig på det
              politiska planet, och många för svensk politik ovanliga händelser
              har ägt rum. Frågan är dock om inte budgetprocessen just nu toppar
              konstighetslistan.
            </seg>
          </u>
          <u>
            <seg>
              Det rimliga hade varit att låta regeringsbildningen bli klar
              innan man slår fast den ekonomiska politiken. Därför har Vänsterpartiet
              valt att inte lägga fram en egen budget utan röstade i förra veckan
              på övergångsbudgeten, inte för att den innehöll vår önskepolitik
              utan för att det var det rätta för att undvika att spä på det
              besvärliga läge landet befinner sig i.
            </seg>
          </u>
          <u>
            <seg>
              Vi kommer nu att få ett läge där övergångsregeringen med Socialdemokraterna
              och Miljöpartiet ska försöka styra utifrån Moderaternas och Kristdemokraternas
              budget. Det kommer inte att bli helt lätt då de som själva lagt
              fram budgetförslaget knappt vet vad förslagen innebär och hur
              de ska genomföras.
            </seg>
          </u>
          <u>
            <seg>
              En månad efter att M:s och KD:s statsministerkandidat, och i
              och med det deras regeringsalternativ, blev nedröstad ser de ändå
              till att kunna börja lägga ned myndigheter och säga upp folk.
              De stoppar klimatinsatser och byggnation av billiga hyresrätter.
              Tydligen kan det inte vänta.
            </seg>
          </u>
          <u>
            <seg>
              Det handlar inte om att visa sin politik för väljarna. Det hade
              man kun ­ nat göra med egna budgetmotioner. Nej, när man går ihop
              på detta sätt gör man det i förvissning om att Sverigedemokraterna
              skulle kunna stödja dem. Någon annan anledning ser jag inte. Det
              är en ren maktdemonstra ­ tion.
            </seg>
          </u>
          <u>
            <seg>
              Nu kan svenska folket visserligen se att delar av den forna Alliansen
              kan få igenom en budget, men ville de visa att de är ansvarsfulla,
              statsbärande partier har de helt gjort bort sig.
            </seg>
          </u>
          <u>
            <seg>
              På departement, i myndigheter, i kommunhus och på regionkontor
              sitter nu anställda och förtroendevalda och kliar sig i huvudet.
              Likadant är det på många privata företag. Hur länge ska de här
              besluten egentligen gälla? Ska man utannonsera nya tjänster? Är
              det någon idé att börja varsla? Ska man säga upp folk? Ska man
              säga upp kontrakt? Ska man våga investera?
            </seg>
          </u>
          <u>
            <seg>
              Att Sverigedemokraterna tar chansen att ställa till oreda förvånar
              mig inte, men jag trodde nog att det fanns fler ansvarsfulla politiker
              på annat håll, om än med många dåliga politiska förslag.
            </seg>
          </u>
          <u>
            <seg>
              Vi debatterar nu utgiftsområde 17, som innefattar anslag på en
              mängd olika områden, såsom kultur, idrott, trossamfund, ideella
              föreningar, folkbildning och medier. Sett till pengar är det inte
              ett särskilt tungt område, men när man ser till hur mycket glädje,
              kunskap, samhällsnytta, hopp, spänning och bildning det ger människor
              i vårt land varje dag är det ovärderliga satsningar.
            </seg>
          </u>
          <u>
            <seg>
              Varken kultursektorn eller föreningslivet i stort vältrar sig
              som sagt i pengar. Trots det vill Moderaterna, Kristdemokraterna
              och Sverigedemokraterna skära i utgifterna. Det blir från den
              1 januari 213 miljoner kronor mindre. Det är tydligt att de har
              mycket små ambitioner på kulturområdet.
            </seg>
          </u>
          <u>
            <seg>
              I de enskilda motionerna skär Moderaterna ned 228 miljoner, Sverigedemokraterna
              nästan 419 miljoner och Kristdemokraterna hela 872,5 miljoner
              jämfört med det förslag som lades fram i övergångsbudgeten. Kanske
              ska man i Kultursverige vara glad att det i slutändan bara blev
              nedskärningar på 213 miljoner. Idrotten får dock en liten anslagshöjning.
            </seg>
          </u>
          <u>
            <seg>
              Självklart måste något utgiftsområde stryka på foten när man
              vill göra stora skattesänkningar. Så är det. De borgerliga partierna
              lägger fram tradi ­ tionell högerpolitik: mer till dem som redan
              har det bäst ställt. Tydligen behöver de som tjänar över 42 000
              kronor i månaden lite till.
            </seg>
          </u>
          <u>
            <seg>
              Blir skillnaden bara ännu lite större mellan dem som har ett
              jobb och dem som står utan kommer de arbetslösa och sjuka att
              inse att det vore sjyst att ha ett jobb i stället för försörjningsstöd,
              a-kassa eller ersättning från Försäkringskassan. Och de som bara
              är timanställda eller jobbar halvtid kommer att lyfta luren och
              ringa till sina chefer och säga: ”Du, jag har kommit på att det
              vore kul att jobba lite mer nu. Tydligen lönar det sig i och med
              det senaste jobbskatteavdraget i den nya budgeten.” Tror verkligen
              någon att detta fungerar i verkligheten?
            </seg>
          </u>
          <u>
            <seg>
              Fru talman! Samtidigt som man öser pengar över höginkomsttagarna
              försöker man i denna debatt hävda att man behöver plocka bort
              100 miljoner från kulturskolan och i slutändan 80 miljoner från
              museerna för att det är satsningar som mest gynnat rika kommuner
              och familjer med höga inkomster. Detta är minst sagt konstigt.
              Absurt är det ord som kommer till mig.
            </seg>
          </u>
          <u>
            <seg>
              Fru talman! Bland de största kulturkonsumenterna i Sverige återfinns
              faktiskt de högutbildade och i stor utsträckning även de högavlönade.
              Ska Vänsterpartiet som ett jämlikhetssträvande parti då strunta
              i kultursatsningarna? Det verkar ju ändå bara gå till helt fel
              grupper. Det är inte våra väljare. Ska vi agera så?
            </seg>
          </u>
          <u>
            <seg>
              Nej, vi säger inte att rika människor ändå har råd att betala
              sina teater- och museibesök själva. Vi ser att en aktiv kulturpolitik
              behövs. Vänsterpartiets politik handlar om att möjliggöra för
              fler att ta del av kultur. Vi tror att det är viktigt för människor
              och för samhället i stort. Det ligger också i linje med de nationella
              målen för kulturpolitiken som säger att vi ska främja allas möjlighet
              till kulturupplevelser, till bildning och till att utveckla sina
              skapande förmågor. Detta har riksdagen slagit fast.
            </seg>
          </u>
          <u>
            <seg>
              Av just detta skäl gjorde Vänsterpartiet tillsammans med regeringen
              en satsning på kulturskolorna under förra mandatperioden. Vi såg
              att de behövde jobba mer aktivt för att få in barn och ungdomar
              med olika bakgrund. Kommunerna har verkligen uppskattat detta
              tillskott. Vi har i tidigare inlägg hört att 85 procent av kommunerna
              har sökt detta stöd.
            </seg>
          </u>
          <u>
            <seg>
              Eftersom kulturskolorna ser olika ut i olika delar av landet
              har stödet utformats för att möjliggöra kommunernas egna olika
              satsningar. Några har sänkt avgifterna. Andra har jobbat för att
              kunna välkomna barn med funktionsnedsättningar, eftersom de har
              varit starkt underrepresenterade i verksamheten.
            </seg>
          </u>
          <u>
            <seg>
              En tredje kategori är kommuner som har öppnat filialer eller
              förlagt verksamhet till nya platser, till exempel till grundskolor
              eller bostadsområden där få barn har kommit i kontakt med kulturskolan
              tidigare. Ett annat sätt att locka nya grupper har varit ett utökat
              utbud av kurser.
            </seg>
          </u>
          <u>
            <seg>
              Totalt har 5 400 nya platser kommit till. Min förhoppning står
              nu till att kommunerna lyckas behålla dessa platser så att alla
              de tusentals barn det här berör slipper få ett nej på nästa terminsansökan.
            </seg>
          </u>
          <u>
            <seg>
              Fru talman! Den andra stora nedskärningen på kulturområdet rör
              de statliga museerna. Även på detta område gjorde Vänsterpartiet,
              Socialdemokraterna och Miljöpartiet gemensam sak under förra mandatperioden
              för att fler skulle kunna ta del av kultur. Det är för mig en
              viktig princip att vårt gemensamma kulturarv görs tillgängligt
              för alla. Precis som det är gratis att besöka landets bibliotek
              och ta del av kunskap där har vi alla, oavsett tjockleken på plånboken,
              rätt till den kunskapsbank som museerna utgör. Digitalisering
              är en del, och fri entré är en annan viktig beståndsdel för tillgängligheten.
            </seg>
          </u>
          <u>
            <seg>
              När alliansregeringen tog bort den fria entrén senast minskade
              antalet besökare med 1,7 miljoner. Självklart drabbas även barn
              och ungdomar när de vuxna ska börja betala eftersom de sällan
              går själva. Det säger sig självt.
            </seg>
          </u>
          <u>
            <seg>
              Det faktum att de flesta statliga museer finns i Stockholm kan
              inte hjälpas. När nya museer planeras är det förstås viktigt att
              fundera på lokaliseringar på annat håll i landet. Det är också
              viktigt att betona att staten genom kultursamverkansmodellen skjuter
              till pengar till regionala museer som underlättar deras möjlighet
              att ha fri entré.
            </seg>
          </u>
          <u>
            <seg>
              Hade Moderaterna och Kristdemokraterna varit allvarligt oroade
              för att dessa två satsningar inte skulle nå rätt målgrupper hade
              de kunnat utforma egna nya satsningar som de tror på ett bättre
              sätt skulle nå dessa grupper, och de kunde ha omfördelat pengarna
              i stället för att skära ned. Har de inga egna idéer skulle till
              exempel de 40 miljonerna till kultur i socioekonomiskt svaga områden
              kunna få vara kvar, men dem plockar de också bort.
            </seg>
          </u>
          <u>
            <seg>
              Nej, jag får tyvärr konstatera att inte ens när det ligger en
              tunn övergångsbudget som är tänkt att bara hålla igång de redan
              existerande eller beslutade verksamheterna lyckas man från M,
              KD och SD matcha siffrorna när det gäller kulturbudgeten. Det
              visar med all tydlighet att vi snarast behöver en regering med
              helt andra partier som kan axla ansvaret för landets kulturpolitik.
            </seg>
          </u>
          <u>
            <seg>
              Vi i Vänsterpartiet avstår i dag från att delta i beslutet om
              anslagsramarna och hänvisar till vårt särskilda yttrande, men
              vi yrkar bifall till utskottets förslag på övriga punkter.
            </seg>
          </u>
          <note type="speaker">
            Anf. 26 LOTTA FINSTORP (M) replik:
          </note>
          <u>
            <seg>
              Fru talman! Tack, Vasiliki Tsouplaki, för ditt anförande! Jag
              hade hoppats på att få höra vad Vänsterpartiet vill med kulturen
              i Sverige och i kommunerna, men det var tyvärr väldigt bittert.
              Det var tråkigt att höra, tycker jag.
            </seg>
          </u>
          <u>
            <seg>
              Jag skulle vilja kommentera detta med kulturskolan, precis som
              jag gjorde efter Lawen Redars anförande. Detta bygger egentligen
              på att de röda partierna inte har förtroende för sina kommunala
              företrädare. Jag tycker att det är anmärkningsvärt att basunera
              ut att barn och unga är förlorare i vår budget. Det är ren röd
              skräckpropaganda.
            </seg>
          </u>
          <u>
            <seg>
              Vi tillför 3 ½ miljard kronor till Kommunsverige. Då kan kommunerna
              själva prioritera sina barn och unga, sina äldre eller precis
              de behov som finns i kommunen. Ni målar upp en skräckbild: att
              barn som går i kultur ­ skola i Sverige inte kommer att få behålla
              sina platser. Det kommer ju att bli tvärtom. Nu kan kommunerna
              satsa på det som de själva vill och göra det utifrån sina förutsättningar.
            </seg>
          </u>
          <u>
            <seg>
              Det ser väldigt olika ut i Sverige. I min kommun, Flens kommun,
              ser det annorlunda ut än i Nacka kommun. Att ha styrda statliga
              bidrag är någon sorts von oben-tänk: att vi som står i denna kammare
              vet bäst vad människor ute i kommunerna behöver.
            </seg>
          </u>
          <u>
            <seg>
              Ni har alltid haft en förkärlek för styrda statliga bidrag, för
              då kan ni också styra politiskt mot sådana mål som ni har satt
              upp. Det är precis så med de statliga bidragen till kulturskolan.
              Jag kommer att återkomma till det i mitt anförande. De styrs mot
              mål som gör att man måste lägga verksamheten på ett speciellt
              sätt ute i kommunerna för att kunna ta del av pengarna. Det finns
              naturligtvis en politisk tanke i det. Men vi ser det inte på det
              sättet. Vi har stort förtroende för våra kommunala företrädare
              och kommer så att ha också fortsättningsvis.
            </seg>
          </u>
          <note type="speaker">
            Anf. 27 VASILIKI TSOUPLAKI (V) replik:
          </note>
          <u>
            <seg>
              Fru talman! När det gäller Vänsterpartiets ambitioner har vi
              förstås en omfattande förslagskatalog på kulturområdet. Men jag
              försökte säga att det inte är läge just nu. Det är detta jag beklagar.
              Det kanske låter bittert, men vi har nu hållit på länge med processen
              kring regeringsbildningen. Vi vädjade – det var många partier
              som var inblandade i diskussionerna – om att man skulle låta övergångsbudgeten
              rulla på, så att myndigheter kan fortsätta att jobba, och om att
              man inte skulle strula till det på det sätt som vi menar att ni
              nu gör.
            </seg>
          </u>
          <u>
            <seg>
              Jag förstår att man är ivrig att visa sin politik, men det hade
              man kunnat göra från Moderaternas sida utan att gå ihop med Kristdemokraterna.
              Det var det jag var ute efter. Jag tycker att vi visade vår politik
              i valrörelsen ganska nyligen. Då hade vi chansen att prata om
              vår politik. Nu gäller det att vi får en regering på plats. Sedan
              får den regeringen lägga fram sin politik, och är man i opposition
              visar man sin kulturpolitik i en opposi ­ tionsbudget och så vidare.
              Det är det vi menar.
            </seg>
          </u>
          <u>
            <seg>
              Sedan gäller det riktade statsbidrag. Jag har varit kommunpolitiker
              i många år. Jag har suttit på den stolen och tycker inte alltid
              att det behövs riktade statsbidrag. Generella statsbidrag kan
              vara jättebra. Men frivillig verksamhet, som kulturskolorna, har
              i många år varit eftersatt. När jag lyssnar på dig, Lotta Finstorp,
              låter det som att du inte vill att staten och de nationellt tillsatta
              politikerna ska vara med och styra. Men varför ska vi då ha nationella
              mål på något område över huvud taget?
            </seg>
          </u>
          <u>
            <seg>
              Det är klart att riksdagens politiker ska se till hela landet
              och se till att vi får en likvärdighet när det gäller utbudet
              av kultur. Det är vår roll. Och man behöver absolut inte söka
              dessa bidrag om man inte vill, om man inte tycker att man behöver
              det. Som jag beskrev i mitt inlägg fanns det en stor öppenhet
              för kommunerna att själva utforma sina insatser, men ambitionen
              från staten – från regeringen och Vänsterpartiet – har varit att
              få in fler barn i kulturskolan.
            </seg>
          </u>
          <note type="speaker">
            Anf. 28 LOTTA FINSTORP (M) replik:
          </note>
          <u>
            <seg>
              Fru talman! Det är en viss skillnad. Kulturskolan är ju en frivillig
              verksamhet. Hade det varit en obligatorisk verksamhet i kommunerna
              hade man, tycker jag, kunnat ha nationella mål. Det har vi för
              annan skolverksamhet. Men att sätta nationella mål fö r en frivillig
              verksamhet blir konstigt, och det blir svårt för dem som har den
              frivilliga verksamheten ute i sina kommuner.
            </seg>
          </u>
          <u>
            <seg>
              Jag skulle också vilja säga någonting om fri entré för vuxna
              till statliga museer, som ni värnar och som ni införde 2016. Vi
              tog bort den 2007. Politiskt måste man prioritera de pengar man
              har att hantera. Vi tycker att vuxna människor måste kunna betala
              sin entré till de 18 statliga museer som finns i Sverige, varav
              14 finns i Stockholms län. Det är alltså turister, och det är
              vuxna. De måste kunna betala detta själva.
            </seg>
          </u>
          <note type="speaker">
            Anf. 29 VASILIKI TSOUPLAKI (V) replik:
          </note>
          <u>
            <seg>
              Fru talman! Vi kan börja med museerna. Uppenbarligen är entréavgifterna
              en tröskel för många människor. När den fria entrén togs bort
              minskade antalet besökare. Statistiken från Kulturanalys visar
              att det inte bara är stockholmare och turister det handlar om,
              utan det är besökare från hela landet, även om det naturligtvis
              är lättare för dem som bor närmast.
            </seg>
          </u>
          <u>
            <seg>
              Men självklart är det så här när det gäller en familj som ska
              gå på ett museum: Entrékostnaden för de vuxna kan göra att man
              ställer in besök eller att man gör besök mer sällan. Man missar
              utställningar, för man kan kanske inte gå mer än en gång om året.
              Särskilt om man har en större familj har man många andra utgifter,
              och då kanske man inte kan prioritera ett museibesök. Det är det
              vi ser i statistiken. Det är de välbeställda i Sverige som utnyttjar
              våra kulturinstitutioner i högst grad.
            </seg>
          </u>
          <u>
            <seg>
              Vi har en politik för att bryta detta. Vi vill få in en bredd
              av ungdomar i kulturskolan och på kulturutbildningarna som vänder
              sig till äldre barn. Det är det som hela vår politik bygger på.
            </seg>
          </u>
          <note type="speaker">
            Anf. 30 ARON EMILSSON (SD) replik:
          </note>
          <u>
            <seg>
              Fru talman! Vasiliki Tsouplaki är en av de vänsterpartister som
              jag menar har en otroligt trevlig och konstruktiv debattstil,
              och det tror jag att alla har glädje av här inne.
            </seg>
          </u>
          <u>
            <seg>
              Jag skulle vilja börja med att kommentera frågan om tillgänglighet
              när det gäller kulturarvet, som Vasiliki nämnde i sitt anförande.
            </seg>
          </u>
          <u>
            <seg>
              Man har tidigare gått fram med en fri-entré-reform för vuxna
              i fråga om 18 statliga museer, primärt i Stockholm. Oavsett hur
              man tittar på det är det mycket som tyder på att det är samma
              grupper som går dit oavsett om detta finns eller inte. Det har
              vi hört alldeles nyss. Detta var grunden och skälet till att också
              Sverigedemokraterna sa nej till just fri-entré-reformen.
            </seg>
          </u>
          <u>
            <seg>
              Men Tsouplaki nämnde, i alla fall gentemot Moderaterna och Kristdemokraterna,
              att om man säger nej till fri-entré-reformen bör man komma med
              något annat, någon matchande reform eller liknande. Därför skulle
              jag vilja höra hur Vänsterpartiet ser på den reform som Sverigedemokraterna
              presenterade för ett par år sedan som just matchade fri-entré-reformen.
              Den heter Öppna museer och finns bland nya anslag i utgiftsområdesmotionen.
            </seg>
          </u>
          <u>
            <seg>
              Hjälper det att presentera andra reformer? Detta är ju en reform
              som ska komma museer till del oavsett huvudman, oavsett landsända
              och oavsett behov. Det behöver inte alltid handla om entréer.
              Det kan finnas andra viktiga behov ute i landet. Varför säger
              Vänsterpartiet nej till Öppna museer?
            </seg>
          </u>
          <note type="speaker">
            Anf. 31 VASILIKI TSOUPLAKI (V) replik:
          </note>
          <u>
            <seg>
              Fru talman! Tack, Aron Emilsson, för din fråga! Jag tycker inte
              att avgifter är allt – det kan vi faktiskt slå fast. Det ser vi
              till exempel på kulturskoleområdet. Det har inte hjälpt att bara
              sänka avgifter, utan man måste också göra andra saker.
            </seg>
          </u>
          <u>
            <seg>
              Jag tror att en hel del av våra museer också behöver jobba med
              att hitta nya grupper och bjuda in nya grupper på olika sätt.
              Det tror jag är viktigt. Men man kan inte bortse från att avgifterna
              ändå utgör en tröskel.
            </seg>
          </u>
          <u>
            <seg>
              Då är frågan om vi ska nöja oss med de statliga museerna. Jag
              förstår att det är det du är ute efter. Behöver vi göra mer? Jag
              tror att vi behöver göra mer och att kultursamverkansmodellen
              är en bra och inarbetad modell att jobba vidare med. Det gäller
              att se till att det finns mer pengar i den modellen, så att regionerna
              kan prioritera fri entré i sina kulturplaner när de har möjlighet.
              För att återknyta till den diskussion vi hade i det förra replikskiftet
              om självstyret för kommuner och regioner tycker jag att man kan
              fundera på det när man gör den regionala kulturplanen. Ska vi
              ha fri entré i vår region? Då lägger vi in det i planen, och staten
              kan skjuta till pengarna.
            </seg>
          </u>
          <u>
            <seg>
              Jag tror att detta är en bra väg att gå. Sedan kan det vara så
              att inte tillräckligt många prioriterar det, och då får man ta
              en diskussion. Men jag är inte främmande för att på olika sätt
              öppna för att även kommunala och regionala museer i ännu högre
              utsträckning inför fri entré. Det tror jag skulle vara väldigt
              bra.
            </seg>
          </u>
          <note type="speaker">
            Anf. 32 ARON EMILSSON (SD) replik:
          </note>
          <u>
            <seg>
              Fru talman! Jag tackar för svaret, som i någon mån gläder mig.
            </seg>
          </u>
          <u>
            <seg>
              Som Vasiliki själv nämnde finns det ett problem i kultursamverkansmodellen,
              oavsett om man stoppar resurser där. Problemet, som har hängt
              med sedan tidigare, är att det kan bli lite av ett svartepetterspel
              om resurserna. Olika regioner prioriterar olika, och intentionen
              från den nationella nivån blir lidande, om det är just det perspektivet
              vi vill komma åt.
            </seg>
          </u>
          <u>
            <seg>
              Sedan tror jag att det inte riktigt handlar bara om fri entré,
              så att säga, för behoven ser väldigt olika ut. Det kan vara en
              stiftelse som driver ett litet museum eller har en liten samling.
              Det kan vara regionala, kommunala eller i någon utsträckning privata
              huvudmän. Det kan handla om att man behöver klimatinsatser för
              förvaring, arkiv etcetera. Det kan handla om att man behöver utveckla
              museipedagogiken genom att vända sig till skolor, bjuda in skolor,
              finnas i klassrummen och så vidare. Vad jag reflekterar över är
              om det kanske behövs en bredare reform oavsett ändamål.
            </seg>
          </u>
          <note type="speaker">
            Anf. 33 VASILIKI TSOUPLAKI (V) replik:
          </note>
          <u>
            <seg>
              Fru talman! Vi i Vänsterpartiet har motionerat om att utreda
              hur man skulle kunna jobba ännu närmare mellan museerna och skolverksamheten.
              Jag tror att det vore jättebra. Jag såg fina exempel i Danmark
              när jag var där på studiebesök för några år sedan. Man hade en
              myndighet som särskilt jobbade med att ta fram pedagogiskt material
              till museernas utställningar. Det var ett väldigt intressant arbete.
              Där finns absolut mer att göra.
            </seg>
          </u>
          <u>
            <seg>
              Jag tror att vi kommer att få anledning att diskutera de här
              frågorna mer framöver för att verkligen se till att kulturarvet
              blir tillgängligt. Jag tycker som sagt att det är en principiellt
              viktig fråga att det är öppet och gratis. Det är vårt gemensamma
              kulturarv, och det behöver vara tydligt för våra invånare att
              det är fritt att besöka våra museer. Det här pingpongandet fram
              och tillbaka, med fri entré varannan mandatperiod, tror jag är
              skadligt för museernas verksamhet. De har svårt att fokusera på
              sitt uppdrag när de hela tiden måste ställa om på det här sättet.
            </seg>
          </u>
          <note type="speaker">
            Anf. 34 TREDJE VICE TALMANNEN:
          </note>
          <u>
            <seg>
              Jag vill påminna ledamöterna om att vi använder både förnamn
              och efternamn och inte duar varandra i talarstolarna.
            </seg>
          </u>
          <note type="speaker">
            Anf. 35 ANNA SIBINSKA (MP):
          </note>
          <u>
            <seg>
              Fru talman! Sverige befinner sig i ett svårt parlamentariskt
              läge. Trots flera försök finns ingen regering på plats än. Till
              råga på allt röstades i onsdags Moderaternas och Kristdemokraternas
              katastrofbudget igenom med aktivt stöd från Sverigedemokraterna.
              Den hastigt framtagna budgeten slår hårt mot miljön och klimatet,
              jämställdheten och kulturen. Det blir allt tydligare hur högerpartiernas
              politik ser ut: att sänka skatterna för de rika. Konsekvenserna
              blir allt större klyftor i samhället, fler barn som växer upp
              i fattigdom, sämre villkor för kvinnor och mindre kultur till
              barn och unga samt människor med svag ekonomi. Det gör mig mycket
              oroad.
            </seg>
          </u>
          <u>
            <seg>
              I dag ska vi debattera kulturutskottets betänkande. Utskottet
              avgjorde ärendet trots att det gått kortare tid än två dagar från
              den dag det behandlades. De försämringar som föreslogs av Moderaterna
              och Kristdemokraterna avvisar vi förstås från Miljöpartiets sida.
              Vi deltar inte i beslutet om utgiftsramar utan hänvisar till vårt
              särskilda yttrande.
            </seg>
          </u>
          <u>
            <seg>
              Det är vid det här laget allmänt känt att den fria entrén till
              statliga museer dras in. Frågan är varför man ska införa avgifter
              igen när vi vet att antalet besök ökade med 32 procent redan det
              första året. Man lockade till sig fler besökare som inte haft
              för vana att gå på museum. Att kunna ta del av vårt gemensamma
              kulturarv och se samlingar och utställningar är bara en del av
              upplevelsen. Tack vare fri entré har museerna blivit ett slags
              öppna rum som allmänheten kan använda på olika sätt.
            </seg>
          </u>
          <u>
            <seg>
              Det räcker att gå till Nationalmuseum för att se vilken inspirerande
              och livlig miljö det har blivit. Besökarna vallfärdar dit dagligen.
              De kan välja mellan att se på fantastiska konstsamlingar i världsklass,
              delta i workshoppar, fika i kaféet och botanisera i butiken. Efter
              årsskiftet kommer det att kosta åtskilliga hundralappar för en
              familj att komma på besök, vilket självklart kommer att utestänga
              dem med svagare ekonomi.
            </seg>
          </u>
          <u>
            <seg>
              Enligt Kulturdepartementet kommer det här beslutet med största
              sannolikhet att leda till färre besökare. När fri entré avskaffades
              2007 minskade antalet besök med närmare 1,7 miljoner. Det finns
              också praktiska konsekvenser. Det kommer att krävas ombyggnationer,
              nya kassa- och biljettsystem och personal som kan sköta dem. De
              ökade kostnaderna kommer troligen att påverka andra delar av verksamheten,
              exempelvis möjligheten till nya utställningar. Det är inte seriöst
              av högerpartierna att i all hast och utan dialog med museerna
              förändra förutsättningarna på det sättet.
            </seg>
          </u>
          <u>
            <seg>
              Fru talman! Vad värre är dras hela det statliga stödet på 100
              miljoner till kulturskolan in. De nationella kulturpolitiska målen
              pekar ut en grupp som särskilt viktig: barn och unga. Det vet
              både moderater och kristdemokrater. Ändå väljer de att skära ned.
              Det är otroligt kortsiktigt att skära ned på barns kultur.
            </seg>
          </u>
          <u>
            <seg>
              Redan det första året med statligt stöd, 2016, skapades drygt
              5 000 platser i kulturskolorna runt om i landet. Utan tvivel har
              kulturskolan gjort stor skillnad för många människor i vårt land.
              Ofta sägs det att just kulturskolan bidragit starkt till den framgångsrika
              svenska musikexporten. Men det viktigaste är att fler barn, inte
              färre, ska få bättre förutsättningar att få testa sina vingar,
              stå på scen, spela ett instrument, måla eller filma.
            </seg>
          </u>
          <u>
            <seg>
              Vi vet att tillgång till och deltagande i kulturskolans verksamhet
              ser olika ut beroende på var i landet man bor och vilka föräldrar
              man har. En nyligen publicerad rapport från Göteborgs universitet
              bekräftar återigen bilden att det främst är barn med socioekonomiskt
              gynnsam bakgrund som hittar till kulturskolan. Den typiska deltagaren
              är en flicka med välutbilda ­ de föräldrar som är kulturellt aktiva.
            </seg>
          </u>
          <u>
            <seg>
              För att öka jämlikheten har Miljöpartiet i regeringsställning
              sedan 2016 satsat 100 miljoner per år på kulturskolan. Det är
              ett flexibelt stöd som kommunerna ges möjlighet att använda utifrån
              sina egna behov. De kan nå nya grupper, satsa på insatser för
              unga med funktionsvariationer, utöka utbudet eller bygga ut verksamheten.
            </seg>
          </u>
          <u>
            <seg>
              Moderaterna och Kristdemokraterna hävdar att reformen har varit
              dyr och ineffektiv, men det stämmer inte. 85 procent av de svenska
              kommunerna söker och använder bidraget. Behovet är stort, och
              nu riskerar tiotusentals nya elevplatser i landet att försvinna.
              Det är inget annat än ett dråpslag mot barns och ungas kultur.
              Jag befarar att ojämlikheten kommer att öka och att många barn
              kommer att gå miste om möjligheten att få pröva sina vingar inom
              konst- och kulturområdet.
            </seg>
          </u>
          <u>
            <seg>
              Fru talman! Den här besparingen är bara början. Just nu stannar
              den på 213 miljoner kronor. Men Kristdemokraterna ville egentligen
              göra en drastisk neddragning med hela 872 miljoner kronor. De
              hade tänkt sig att bland annat minska ersättning och bidrag till
              konstnärer med 60 miljoner, minska filmstödet med 182 miljoner
              och minska bidrag till folkbildningen med 159 miljoner samt ta
              bort förstärkningen av biblioteksverksamheten i hela landet.
            </seg>
          </u>
          <u>
            <seg>
              Det är här den ideologiska skillnaden blir extra tydlig: Den
              rödgröna regeringen värdesätter bildningsidealet högt medan Kristdemokraterna
              visar stort ointresse för bildningen.
            </seg>
          </u>
          <u>
            <seg>
              Det som oroar mig ännu mer är frågan när Moderaterna och Kristdemokraterna
              börjar ge efter för krav från Sverigedemokraterna på kulturområdet.
              Sverigedemokraterna är inte som andra partier. De vill förändra
              Sverige i grunden. Enligt dem själva ska det nya målet för kulturpolitiken
              vara att stärka den nationella identiteten och sammanhållningen.
              Målet ska uppnås genom att införa en svensk kulturkanon i skolan,
              införa särskilda Sverigecenter som ska lära utlandsfödda det svenska
              kulturarvet och se till att Statens musikverk ska sprida det svenska
              musikaliska kulturarvet.
            </seg>
          </u>
          <u>
            <seg>
              Samtidigt vill Sverigedemokraterna försämra förutsättningarna
              för den fria konsten och avveckla det skattefinansierade stödet
              till invandrarföre ­ ningar samt idrottsstödet som går till regeringens
              satsning på integra ­ tionsåtgärder i utanförskapsområden. Som
              om det inte räckte motsätter de sig lokalstödet för att skapa
              mötesplatser som drivs av föreningar i socio ­ ekonomiskt utsatta
              områden.
            </seg>
          </u>
          <u>
            <seg>
              Det framgår med all tydlighet att kulturen för Sverigedemokraterna
              är ett verktyg för att fostra barn och unga i nationalistisk anda
              och styra vuxna i samma riktning. Det är här vi andra måste protestera
              starkt mot en kulturpolitik som begränsar fritt tänkande och fri
              åsiktsbildning. Vi kommer att fortsätta kämpa för människors tillgång
              till kultur, kunskap och bildning eftersom det är en förutsättning
              för att den liberala demokratin ska kunna upprätthållas.
            </seg>
          </u>
          <u>
            <seg>
              Jag vill avsluta med att citera Stina Oscarsson: ”Ty människans
              längtan efter frihet går över gränser och kommer alltid att vara
              större än institutio ­ ner och partier.”
            </seg>
          </u>
          <note>
            (Applåder)
          </note>
          <note type="speaker">
            Anf. 36 LOTTA FINSTORP (M) replik:
          </note>
          <note>
            Fru talman! Tack, Anna Sibinska, för anförandet!
          </note>
          <u>
            <seg>
              Det hade varit intressant att höra vad Miljöpartiet anser om
              kulturen och vilka satsningar ni skulle vilja göra. Jag har bara
              hört kritiken mot alla andra partier. Jättesynd! Jag ser verkligen
              fram emot att få höra vad de rödgröna partierna vill avseende
              kulturen i Sverige.
            </seg>
          </u>
          <u>
            <seg>
              Jag vänder mig skarpt mot det Anna Sibinska säger om dråpslag
              mot barnens kultur. Varför lyfter inte Anna Sibinska upp de extra
              3 ½ miljarder som vi kommer att satsa på kommunerna? Om några
              veckor får kommunerna detta tillskott att själva hantera, att
              själva prioritera. Varför skulle inte de miljöpartistiska kommunföreträdarna
              vilja satsa på barns och ungdomars kultur i kommunerna?
            </seg>
          </u>
          <note type="speaker">
            Anf. 37 ANNA SIBINSKA (MP) replik:
          </note>
          <u>
            <seg>
              Fru talman! Jag började med att säga att Sverige befinner sig
              i ett svårt parlamentariskt läge. Vi har ingen regering på plats
              än. Vi har haft en övergångsregering, och vi har tagit fram gemensamma
              riktlinjer för hur vi ska hantera situationen på bästa sätt så
              att landets viktiga institutioner kan fortsätta fungera.
            </seg>
          </u>
          <u>
            <seg>
              Det är därför vi har lagt fram en övergångsbudget. Det är ingen
              önskebudget från vår sida. Det är egentligen en upprepning av
              alla satsningar som vi gjort 2018. Detta för att ge den regering
              som tillträder möjlighet att visa vilken politik den kommer att
              driva och för att ge den nya regeringen möjlighet att lägga fram
              en ändringsbudget.
            </seg>
          </u>
          <u>
            <seg>
              Avseende kulturskolan måste jag säga att det är ett dråpslag.
              Det har tillkommit många nya platser i kulturskolan runt om i
              landet, och även om ni avsätter medel till kommuner och landsting
              är det inte säkert att de kommer att användas till just kulturskolan
              eftersom kulturskolan är en frivillig verksamhet i kommunerna.
            </seg>
          </u>
          <u>
            <seg>
              I min hemkommun Göteborg drog Alliansen ned på kulturskolan med
              nästan 2 ½ miljon av de 4 miljoner man hade fått som stöd från
              staten. Det kommer att drabba väldigt många verksamheter i kommunen.
            </seg>
          </u>
          <note type="speaker">
            Anf. 38 LOTTA FINSTORP (M) replik:
          </note>
          <u>
            <seg>
              Fru talman! Det hade som sagt varit intressant att höra hur Miljöpartiets
              kulturpolitik ser ut. Men det får vi inte göra här, utan vi får
              höra allt som är dåligt med alla andra budgetar.
            </seg>
          </u>
          <u>
            <seg>
              Jag tycker att det finns en misstro som lyser igenom hos de rödgröna
              partierna: Man tror inte att de kommunala företrädarna vill lyfta
              fram sin kulturskoleverksamhet. Den är otroligt bra och viktig,
              och de statligt styrda bidragen har bidragit med mellan 0,25 procent
              och ungefär 2 procent till den kulturskolebudget som varje kommun
              har gjort. Varför skulle man inte vilja använda en del av de 3
              ½ miljarder som vi avsätter om några veckor?
            </seg>
          </u>
          <u>
            <seg>
              Om jag vore kommunal företrädare i en rödgrön kommun skulle jag
              vara mycket upprörd över att ni inte har tilltro till mig utan
              ska styra från den här kammaren över en frivillig verksamhet som
              är kommunal.
            </seg>
          </u>
          <note type="speaker">
            Anf. 39 ANNA SIBINSKA (MP) replik:
          </note>
          <u>
            <seg>
              Fru talman! Lotta Finstorp vet lika väl som jag att utredningen
              om kulturskolan visade på stor ojämlikhet i landet. Det är därför
              vår regering har tagit initiativ till att stödja kulturskolorna
              med de extra utvecklingspengarna. Sedan är det upp till kommunerna
              att bestämma hur de ska använda pengarna.
            </seg>
          </u>
          <u>
            <seg>
              Vi vet också att kulturskolan i dagsläget inte ens finns i alla
              kommuner. Jag tror inte att pengarna som ni skickar med kommer
              just eller enbart kulturskolan till godo. Det finns många andra
              frågor som kommunerna ska arbeta med. Därför behövs det stöd från
              nationell nivå för att utveckla kulturskolan så att fler barn
              ska kunna delta. Det är vår politik – att fler ska kunna delta
              och skapa.
            </seg>
          </u>
          <note type="speaker">
            Anf. 40 ROLAND UTBULT (KD) replik:
          </note>
          <note>
            Fru talman! Tack, Anna Sibinska, för ditt anförande!
          </note>
          <u>
            <seg>
              Jag reagerar på bilden av oss som lagt fram den här budgeten,
              moderater och kristdemokrater, som dem som inte bryr sig om barn
              eller unga. Du målar en bild av att vi är nästan lite onda personer
              som vill illa och så vidare och att vi inte har känsla för barn
              och unga och deras utveckling.
            </seg>
          </u>
          <u>
            <seg>
              Jag arbetade innan jag kom till riksdagen tio år i en organisation
              som heter Göteborgs Räddningsmission. Vi arbetade bland annat
              med barn och föräldrar som hade anhöriga som satt i fängelse.
              Vi kallade det Solrosen. Jag kan lova att det satte sina spår
              i mig att arbeta för barn och unga, framför allt de som lever
              i socioekonomisk utsatthet.
            </seg>
          </u>
          <u>
            <seg>
              Jag skulle vilja ställa en fråga till dig om fritidspengen. Det
              finns ett förslag som vi har, som vi tänker återinföra, och det
              kallas fritidspeng. Det är 3 000 kronor för barn som lever i familjer
              med försörjningsstöd. Man ska ha gjort det i sex månader av de
              senaste tolv månaderna. De här 3 000 kronorna ska kunna användas
              till exempelvis terminsavgift till kulturskolan, medlemsavgift
              till en idrottsförening och så vidare.
            </seg>
          </u>
          <u>
            <seg>
              Detta säger Miljöpartiet och den rödgröna delen av församlingen
              nej till. Jag undrar vad det är som gör att även Miljöpartiet
              ställer sig negativt till fritidspengen på 3 000 kronor för barn
              i utsatta familjer.
            </seg>
          </u>
          <note type="speaker">
            Anf. 41 ANNA SIBINSKA (MP) replik:
          </note>
          <u>
            <seg>
              Fru talman! Först vill jag säga att meningen med mitt anförande
              var att visa på konsekvenserna av er politik för barn och unga
              och för dem som vill besöka museer. Också barnen kommer att drabbas.
              En tioåring kan inte gå på museum själv utan måste ha med sig
              en vuxen. Har man dålig ekonomi kanske man inte kan följa med.
              Detta kommer att drabba många familjer med svag ekonomi.
            </seg>
          </u>
          <u>
            <seg>
              Det är likadant med likvärdigheten i hela landet. Den kommer
              att försämras. Alla våra insatser under mandatperioden har varit
              avsedda att bland annat öka jämlikheten, utöka utbudet, förbättra
              för barn och unga med funktionsvariationer och så vidare. Där
              tror jag att vi kan mötas.
            </seg>
          </u>
          <u>
            <seg>
              I frågan om en fritidspeng på 3 000 kronor är vi dock för att
              ha generella bidrag och inte peka ut enskilda personer. Det tror
              vi inte är rätt väg att gå.
            </seg>
          </u>
          <note type="speaker">
            Anf. 42 ROLAND UTBULT (KD) replik:
          </note>
          <u>
            <seg>
              Fru talman! Varje gång jag tar upp denna fråga, vilket jag har
              gjort ett antal gånger här, talas det om den generella välfärden.
              Det är bra med generell välfärd, men den når inte de allra mest
              utsatta barnen: de som lever i familjer med försörjningsstöd.
              Det handlar om barn i årskurserna 4–9, som skulle kunna få en
              möjlighet att bland annat betala terminsavgift till kulturskolan.
            </seg>
          </u>
          <u>
            <seg>
              Det finns mycket att säga om kulturskolan, så jag kanske får
              återkomma till den. Men jag vill att du tar en omgång till med
              ditt parti. Jag tror nämligen att det ändå finns en förståelse
              för fritidspengen, om man ser på förslaget. Så titta gärna på
              det, så hoppas jag att vi får återkomma till kulturskolan eftersom
              tiden inte räcker till.
            </seg>
          </u>
          <note type="speaker">
            Anf. 43 ANNA SIBINSKA (MP) replik:
          </note>
          <u>
            <seg>
              Fru talman! Roland Utbult nämnde Solrosen, som har en fantastisk
              verksamhet. Jag känner också till den väl. Det civila samhället
              gör en stor insats för barn och unga som växer upp under svåra
              förhållanden.
            </seg>
          </u>
          <u>
            <seg>
              Vi har i Göteborg och Västra Götaland också gjort en stor och
              generell satsning på El Sistema, där meningen är just att nå barn
              som inte har musikaliska föräldrar eller som inte har för avsikt
              att söka plats i kulturskolan. Det handlar om att nå nya grupper,
              och det har varit väldigt lyckat. Att gå den vägen, att satsa
              mer på El Sistema och bygga upp liknande infrastruktur i hela
              landet, tror jag kommer att stötta barn och unga mer än fritidspeng.
            </seg>
          </u>
          <note type="speaker">
            Anf. 44 TREDJE VICE TALMANNEN:
          </note>
          <u>
            <seg>
              Med en viss envishet påminner jag ledamöterna om att vi inte
              använder ”du” utan både för- och efternamn i talarstolen.
            </seg>
          </u>
          <note type="speaker">
            Anf. 45 LOTTA FINSTORP (M):
          </note>
          <u>
            <seg>
              Fru talman! Jag vill börja med att yrka bifall till utskottets
              förslag och avslag på reservationerna.
            </seg>
          </u>
          <u>
            <seg>
              Konsten och kulturen hjälper oss att förstå oss själva och den
              vi möter. Detta går inte nog att upprepa. De lär oss att förhålla
              oss till vår samtid och att hantera vår framtid, som är gemensam.
              Vi lever i en orolig tid, med motsättningar som växer såväl i
              Sverige som utanför landets gränser. Det är en tid som är svår
              att tolka, där gamla politiska sanningar och tankemönster ifrågasätts.
              Det är en tid när själva demokratin ifrågasätts, vår demokrati
              som i dagarna fyller 100 år och som vi måste värna och främja
              varje dag.
            </seg>
          </u>
          <u>
            <seg>
              Det är här kulturens bildningsideal, frihet och inneboende kraft
              kommer in. För kom ihåg en sak: Kunskap och bildning är det bästa
              vaccin mänskligheten känner mot intolerans, fördomar och lögner.
            </seg>
          </u>
          <u>
            <seg>
              Fru talman! I den budget som Moderaterna och Kristdemokraterna
              lägger fram lägger vi en stabil bas för alla olika områden som
              ingår i utgiftsområde 17. Vår budget omsluter 15,7 miljarder,
              men vi lovar inte allt till alla utan är ärliga i våra politiska
              prioriteringar.
            </seg>
          </u>
          <u>
            <seg>
              Vår satsning på bibliotekens arbete gentemot skolorna för att
              nå barn från socioekonomiskt svaga miljöer är en sådan sak. Det
              handlar om barn från hem där varken fyllda bokhyllor, pianon eller
              regelbundna besök på olika kulturinstitutioner är självklara inslag.
              Kulturen tillhör alla och förenar alla. Mammas och pappas ekonomiska
              förutsättningar, eller för den delen kulturella vanor, ska inte
              hindra unga människor att ta del av kultur i bred bemärkelse.
              Vår satsning är en förstärkning av skolan och av bibliotekens
              kompensatoriska uppdrag.
            </seg>
          </u>
          <u>
            <seg>
              Politik är också att våga och orka prioritera. Vi tar exempelvis
              bort satsningen på fri entré till statliga museer . Barn och ungdomar
              upp till 19 år ska fortsatt gå in gratis. Detta kommer Annicka
              Engblom att tala mer om.
            </seg>
          </u>
          <u>
            <seg>
              För oss är det viktigare att satsa på barn och unga från mer
              utsatta miljöer. Kulturen tillhör också dem, och jag vet av egen
              erfarenhet efter mina år inom socialtjänsten vad kultur och idrott
              kan betyda i en ung människas liv. De blir särskilt viktiga när
              den omgivande miljön inte ger, eller inte förmår att ge, tillräckligt
              bra förutsättningar. Därför måste satsningar på framför allt barns
              och ungdomars behov alltid utgå från den lokala nivån. Sveriges
              kommuner har olika utmaningar.
            </seg>
          </u>
          <u>
            <seg>
              Fru talman! Därför ger vi i vår statsbudget Sveriges kommuner,
              regio ­ ner och landsting extra resurser för att klara av de växande
              kostnaderna. Vi tillför resurser i ett första steg: Vi ökar resurserna
              till välfärden med 5 miljarder kronor till Sveriges kommuner,
              regioner och landsting.
            </seg>
          </u>
          <u>
            <seg>
              Kommunerna erhåller alltså 3,5 miljarder i tillskott. Detta är
              pengar som inte är öronmärkta eller styrda av oss på nationell
              nivå. Nej, detta är pengar som kommunerna får använda till de
              prioriteringar som de vill och behöver göra, utifrån sina befolkningars
              behov.
            </seg>
          </u>
          <u>
            <seg>
              Den kommunala kulturskolan kan vara en sådan verksamhet. Erfarenheten
              visar att en kulturskola med hög kvalitet är en framgångsvariabel
              för kommuner som vill stärka social inkludering, inflyttning och
              tillväxt. Kulturskolorna har en mycket bra verksamhet – det kan
              jag och många andra föräldrar vittna om.
            </seg>
          </u>
          <u>
            <seg>
              Vi moderater och kristdemokrater säger nej till reformen med
              riktat, styrande statligt ekonomiskt stöd till de kommunala kulturskolornas
              arbete. Detta är en del i den socialdemokratiskt ledda övergångsregeringens
              ambition att öka den statliga styrningen av de kommunala kulturskolorna,
              som dessutom är en frivillig verksamhet.
            </seg>
          </u>
          <u>
            <seg>
              Det tydligaste exemplet på detta är propositionen om en nationell
              strategi för kulturskolorna, som kom i mars 2018, där regeringen
              har satt upp statliga mål för något som i grunden är frivillig
              kommunal verksamhet. Där står att det ska bli tydligare vad statliga
              bidrag till kommunala kulturskolor ska bidra till. Det är så man
              toppstyr frivillig kommunal verksamhet.
            </seg>
          </u>
          <u>
            <seg>
              Moderaterna har varit och är kritiska mot detta. Sveriges 290
              kommuner är olika, och deras kulturskolor ser, och ska få se,
              olika ut. Olikhet är inte ett problem; det är en tillgång. Kulturen
              ska vara fri från politisk klåfingrighet. Vi tror helt enkelt
              inte på idén att kulturskolorna i allt större utsträckning ska
              styras från Stockholm.
            </seg>
          </u>
          <u>
            <seg>
              Fru talman! Mål och riktade statliga ekonomiska bidrag är alltid
              per definition styrande. Eftersom debatten om det statliga bidraget
              är högljudd och inte alltid balanserad vill jag uppehålla mig
              vid detta, det vill säga de 100 miljoner kronor som kulturskolorna
              i dag kan söka medel från.
            </seg>
          </u>
          <u>
            <seg>
              Detta bidrag infördes 2016 av den dåvarande regeringen. Det rör
              sig om ettåriga bidragsmedel som kulturskolorna kan söka utifrån
              vissa parametrar. Från början var bidraget avsett att sänka avgifterna
              för elever i kulturskolorna. Enligt Kulturrådet, som beviljat
              bidragen under dessa tre år, har bara sex kommuner fått bidrag
              för att sänka sina avgifter. Därför gjorde man om bidraget. Från
              2017 har bidraget i stället framför allt använts för att kulturskolorna
              ska kunna prova nya konstformer, nå nya målgrupper och arbeta
              uppsökande. Av landets alla kommuner har 85 procent någon gång
              sökt kulturskolebidraget.
            </seg>
          </u>
          <u>
            <seg>
              Sju kommuner har ingen kommunal kulturskola. Detta måste vi också
              komma ihåg. Om bidragen är så styrda som de har varit från statlig
              nivå kan det vara hämmande för kommuner som vill starta egna kulturskolor.
            </seg>
          </u>
          <u>
            <seg>
              Dessutom är bidragen ettåriga, och det finns mycket kritik emot
              det. Det blir mycket hattigt när man bara kan söka för ett år
              i taget, som vi har talat om här i kammaren, och det är heller
              inte säkert att det permanentas, eller man kanske har valt att
              inte göra det.
            </seg>
          </u>
          <u>
            <seg>
              Jag har tittat på hur stor del man har tagit del av i förhållande
              till den egna kulturskolebudgeten. Det har jag nämnt i tidigare
              replikskiften. Det varierar från mindre än 0,25 procent upp till
              ungefär 2 procent av kulturskolornas kommunala budget.
            </seg>
          </u>
          <u>
            <seg>
              Om alla 290 kommuner skulle söka motsvarar de 100 miljonerna
              ungefär 330 000 kronor per kommun. Det motsvarar en halv pedagogtjänst
              inklusive sociala avgifter. Om man i stället tar 3 ½ miljard och
              delar det rakt av på 290 kommuner – som ni vet delar man ju efter
              invånarantal och så vidare – blir det 12 miljoner per kommun.
              Detta kan man ställa i relation till den tidigare siffran. Vi
              bibehåller de 25 miljonerna till kompetensutveckling och forskning
              för kulturskolornas verksamhet.
            </seg>
          </u>
          <u>
            <seg>
              Låt mig nämna något om reformen Skapande skola, som alliansreger
              ­ ingen införde och som är en mycket välkommen del i den obligatoriska
              skolan. Kulturarbetare arbetar på plats. Där finns ju alla barn
              och ungdomar dagligen. Den når alla barn, och framför allt de
              barn och unga som inte via föräldrar nås av kulturen. För 2019
              anslås 187 miljoner kronor till Skapande skola.
            </seg>
          </u>
          <u>
            <seg>
              Jag vill också nämna att vi vill bygga upp en satsning på bibliotekens
              arbete successivt, för att barn och ungdomar i socioekonomiskt
              utsatta områden ska kunna få del av bibliotekens utbud. Sedan
              får vi inte glömma att också vår skattepolitik gör att människor
              med låga inkomster och medel ­ inkomster får mer pengar i plånboken.
              När man har mindre pengar i plånboken är det ofta kultur och idrott
              som man inte har råd att satsa på. Nu får människor mer pengar
              i plånboken, och då kan de också gå på fler kultur- och idrottsaktiviteter.
            </seg>
          </u>
          <u>
            <seg>
              Jag ser att min talartid börjar rinna ut. Jag hade kunnat tala
              länge om vår kulturbudget, men jag tackar så mycket så länge.
            </seg>
          </u>
          <note>
            (Applåder)
          </note>
          <note>
            I detta anförande instämde Annicka Engblom och Viktor Wärnick
            (båda M).
          </note>
          <note type="speaker">
            Anf. 46 LAWEN REDAR (S) replik:
          </note>
          <u>
            <seg>
              Fru talman! Jag vill börja med att gå in på den analys som gjordes
              av Lotta Finstorp gällande kulturskolan. Det är riktigt att den
              rödgröna reger ­ ingen tog initiativ till en utredning. Kulturskoleverksamheterna
              hade själ ­ va under lång tid efterfrågat en sådan utredning,
              inte minst i våra egna kommuner. Det stämmer inte att vi inte
              har stark tillit till våra kommun ­ politiker – det är precis
              tvärtom. Men när de efterfrågar en utredning eller en nationell
              överblick över hur verkligheten ser ut är det klart att vi försö
              ­ ker efterleva det.
            </seg>
          </u>
          <u>
            <seg>
              Utredningen kom fram till några intressanta slutsatser: Över
              40 000 barn och unga väntar på en kulturskoleplats, kompetensförsörjningsbehovet
              är stort och omfattande och efterfrågan är stor på utvecklad verksamhet
              för att nå ännu fler barn och unga. Det är också riktigt att diskussionen
              om bidraget inte kom att handla om huruvida man ska höja eller
              sänka anslag, för det fanns ett annat behov som det skulle täcka,
              nämligen en breddning av konstområdet, inkludering och tillgänglighet
              för fler grupper och en pedagogisk utveckling som väldigt många
              har efterfrågat.
            </seg>
          </u>
          <u>
            <seg>
              Över 85 procent av kommunerna har ansökt om detta bidrag, som
              har utvecklat och utökat platserna. När då Lotta Finstorp uttrycker
              att det ändå inte är så kostsamt och att man inte får ut så mycket
              av det hör man ändå kritiken här utanför. Flera pedagoger har
              de senaste dagarna talat i medierna om hur många platser som måste
              stängas och hur betydande de här insatserna har varit.
            </seg>
          </u>
          <u>
            <seg>
              Hur har man egentligen tänkt med detta, Lotta Finstorp? Om det
              ändå inte är så kostsamt, varför drar man bort 100 miljoner kronor
              från alla dessa verksamheter?
            </seg>
          </u>
          <note type="speaker">
            Anf. 47 LOTTA FINSTORP (M) replik:
          </note>
          <u>
            <seg>
              Fru talman! Tack för frågan, Lawen Redar! Det är självklart att
              kommunerna själva måste få bestämma. För oss är det också en ideologisk
              tanke. Det kommunala självstyret är otroligt viktigt. De som i
              dag hörs i debatten är, skulle jag vilja säga, uppviglade av påståenden
              om att kulturskolor kommer att få läggas ned. De som inte hörs
              är de som säger: Tack och lov för att vi nu kommer att få kommunala
              pengar till vår kulturskola i större utsträckning, i stället för
              att ha styrda statsbidrag på ett år i taget!
            </seg>
          </u>
          <u>
            <seg>
              Det finns också kritik från Kulturskolerådet om att bidragen
              har varit ettåriga. Ni kunde väl åtminstone ha lagt fram förslag
              om att de skulle bli treåriga? Men så är det inte. Man har gjort
              väldigt kortsiktiga insatser. Att folk ska anställas i ettåriga
              projekt är ju heller inte något som ni rödgröna driver i debatten
              om arbetsrätt. Kortvariga projektanställningar gynnas ju av detta:
              Man får halvtider och får lägga ihop olika tjänster, för de statliga
              bidragen räcker bara under ett år.
            </seg>
          </u>
          <u>
            <seg>
              Nu har kommunerna möjlighet att göra något bättre av detta. Det
              hade varit en annan sak om jag hade stått här och sagt: Vi har
              tagit bort 100 miljoner, that’s it! Men vi tillför ju pengar till
              kommunerna. Vi tillför pengar, och de själva kan bestämma över
              sina kulturskolor och de pengar de får.
            </seg>
          </u>
          <u>
            <seg>
              Sedan hör jag nu från de rödgröna i debatten att det finns många
              andra hål att stoppa pengar i ute i kommunerna. Absolut, men en
              bra kulturskoleverksamhet är en guldgruva. Att öppna den för fler
              elever utifrån hur det ser ut ute i kommunerna är det bästa man
              kan göra.
            </seg>
          </u>
          <note type="speaker">
            Anf. 48 LAWEN REDAR (S) replik:
          </note>
          <u>
            <seg>
              Fru talman! Jag kommer från Stockholm. Där har vi fått en blågrön
              konstellation som styr, och vi inser att det framför allt är i
              kulturpolitiken man gör nedskärningar. Denna hyllningssång om
              att kulturanslagen i kommunerna kommer att öka och att kulturskolan
              kommer att förstärkas känner jag mig mycket tveksam till, för
              jag ser en helt annan verklighet, inte minst för de barn och unga
              som växer upp i Järva, det bostadsområde där jag själv bor.
            </seg>
          </u>
          <u>
            <seg>
              Kulturskolan kommer att minska platsantalet i Stockholm. Det
              är den största farhågan. Man har heller inget svar just nu på
              hur man ska hantera kompetensförsörjningen eller att 40 000 barn
              och unga i vårt land väntar på att få en kulturskoleplats.
            </seg>
          </u>
          <u>
            <seg>
              Detta var ju ett sätt att öka antalet platser. Det var ett sätt
              att hantera kompetensförsörjningen där kommunerna själva fick
              ansöka om pengar och ange hur de skulle användas. Jag beklagar
              att detta är något man har tagit bort ur sin budget.
            </seg>
          </u>
          <note type="speaker">
            Anf. 49 LOTTA FINSTORP (M) replik:
          </note>
          <u>
            <seg>
              Fru talman! De 25 miljonerna för kompetensförsörjning ligger
              ju kvar, om det är dem vi pratar om här. Hur kommunerna väljer
              att prioritera kan vi inte prata om här i kammaren. Vi kan inte
              skriva någon på näsan att de gör fel. Ute i kommunerna får de
              själva prioritera hur de vill använda de pengar vi tillför. Jag
              förväntar mig att man använder dem till barn och unga, för det
              skulle väl se konstigt ut annars. Det är ju där som det finns
              mycket hål ute i kommunerna efter de fyra år som ni har styrt
              landet.
            </seg>
          </u>
          <u>
            <seg>
              Avslutningsvis skulle jag vilja säga att jag har fullt förtroende
              för våra kommunala politiker ute i landet. Alla som har en kulturskola
              är mycket stolta. Man har öppnat för nya grupper, som man har
              nått ut till, men det beror inte på att man har fått 0,25 procent
              av staten. Det är naturligtvis ett arbete som man borde göra i
              alla fall. Nu får man dessutom tillskottet och kan välja att göra
              detta permanent.
            </seg>
          </u>
          <note type="speaker">
            Anf. 50 VASILIKI TSOUPLAKI (V) replik:
          </note>
          <u>
            <seg>
              Fru talman! När vi talade om kulturskolan i valrörelsen var det
              många företrädare för Kulturskolerådet och andra debattanordnare
              som ställde frågor till oss politiker och var oroliga när de såg
              hur bland annat Moderaternas budgetalternativ hade sett ut genom
              åren. Nu hade satsningarna kommit igång, och de var oroliga: Hur
              kommer det att gå om ni vinner valet? Vad kommer att hända då?
              Då sa Moderaterna och andra borgerliga företrädare att de inte
              behövde oroa sig, för det är skillnad mellan att vara emot ett
              anslag när det införs och att sedan ta bort det när man får makten.
              Vi kommer troligtvis inte att göra så, var deras svar på många
              av de frågor som kom i valrörelsen. Jag tycker att det är tråkigt
              att det bara var valretorik och att man nu väljer att ta bort
              bland annat anslagen till kulturskolorna.
            </seg>
          </u>
          <u>
            <seg>
              Nu har Lotta Finstorp hört flera talare i dag tala om de 5 400
              nya platserna. Vi har talat om hur man har nått nya grupper med
              kulturskolesatsningen. Då undrar jag om inte Lotta Finstorp och
              Moderaterna ändå kan tycka att det här har gjort något gott ute
              i kommunerna.
            </seg>
          </u>
          <u>
            <seg>
              Min fråga är: Kan Lotta Finstorp se att bidraget till kulturskolorna
              har varit positivt för barns och ungas kulturutövande runt om
              i landet?
            </seg>
          </u>
          <note type="speaker">
            Anf. 51 LOTTA FINSTORP (M) replik:
          </note>
          <u>
            <seg>
              Fru talman! Tack för frågan!
            </seg>
          </u>
          <u>
            <seg>
              De 100 miljonerna hade inte plockats bort om vi inte hade tillfört
              så mycket pengar till kommunsektorn. Det är detta som händer nu:
              Vi tillför pengar så att kommunerna själva kan bestämma. Om man
              har haft bra uppsökande verksamhet med de procent eller promille
              som har gått till vissa kulturskolor och kommuner, där man till
              exempel har haft sådan verksamhet, måste man själv kunna lägga
              kommunala pengar på detta eftersom man får ett tillskott av pengar
              från staten som inte är öronmärkta.
            </seg>
          </u>
          <u>
            <seg>
              När det gäller det som du hörde i valrörelsen, Vasiliki Tsouplaki:
              Absolut! Pengarna hade legat kvar där om vi inte hade lyckats
              göra en budget där vi tillför mycket pengar till kommun- och landstingssektorn.
            </seg>
          </u>
          <note type="speaker">
            Anf. 52 VASILIKI TSOUPLAKI (V) replik:
          </note>
          <u>
            <seg>
              Fru talman! Det är intressant när vi pratar om riktade eller
              inte riktade bidrag till kommunerna. Det som ni har kvar nu, Lotta
              Finstorp, av de 25 miljoner till biblioteken som jag tror att
              det var från början är en tydlig riktad satsning till kommunerna
              på en verksamhet som ni tycker att kommunerna borde prioritera.
              Nu är det 5 miljoner kvar i denna satsning, och det är en så liten
              summa att det för de flesta kommuner blir mer jobb och betungande
              att över huvud taget söka pengarna. Man kan både ha och mista
              en så liten summa, nästan. Detta tycker jag går lite på tvärs
              emot vad du säger – att ni inte vill ha riktade statsbidrag. Det
              var en kommentar om detta.
            </seg>
          </u>
          <u>
            <seg>
              Sedan undrar jag om du kan se något problem med att det blir
              en stor osäkerhet hos kommuner, regioner och myndigheter om vad
              som ska gälla när vi nu har en budget som är satt av ett regeringsalternativ
              som nyligen blivit nedröstat. Som jag beskrev i mitt tidigare
              inlägg blir det stor osäkerhet om hur länge den kommer att gälla
              egentligen.
            </seg>
          </u>
          <u>
            <seg>
              Hade det inte varit bättre att lägga fram förslag när vi har
              en regering på plats?
            </seg>
          </u>
          <note type="speaker">
            Anf. 53 LOTTA FINSTORP (M) replik:
          </note>
          <u>
            <seg>
              Fru talman! Hur länge budgeten kommer att gälla står skrivet
              i stjärnorna. Det är ingen som vet när vi har en regering på plats
              och hur denna regering kommer att se ut.
            </seg>
          </u>
          <u>
            <seg>
              Vi har gått till val på vissa åtgärder, bland annat att stärka
              kommunernas ekonomi, och det är precis vad vi har i vår budget.
              Det är bara att gratulera kommunerna till att de får tillskott
              jämfört med vad övergångsbudgeten ger.
            </seg>
          </u>
          <u>
            <seg>
              När det handlar om riktade eller inte riktade statsbidrag är
              kulturskolan en frivillig kommunal verksamhet. Bibliotek måste
              man ha. Det är samma sak när det handlar om Skapande skola, som
              vi är stolta över att alliansregeringen införde. Den tillhör den
              obligatoriska skolan, och därför har vi riktat pengar till Skapande
              skola och till satsningar på bibliotek för utsatta grupper. Man
              kan tycka att det är för lite pengar. Vi vill gärna se mer, men
              detta är en början. Vi kommer att bygga vidare på att ge biblioteken
              mer pengar.
            </seg>
          </u>
          <note type="speaker">
            Anf. 54 ROLAND UTBULT (KD):
          </note>
          <u>
            <seg>
              Fru talman! Först vill jag säga något generellt om Kristdemokraternas
              och Moderaternas budget. Vad är det vi får med den nya budgeten?
              Vi får bland annat en kömiljard för att minska köerna i vården,
              sänkt pensionärsskatt, fler äldreboenden, mindre barngrupper i
              förskolan och återupprättande av LSS. Vi får också ett gåvoskatteavdrag
              för givande till hjälporganisationer, och vi återinför fritidspengen.
              Detta är några av de reformer som budgeten handlar om.
            </seg>
          </u>
          <u>
            <seg>
              För att kulturen ska få ökat utrymme bedriver vi alla en kamp,
              både i och utanför riksdagen. Denna kamp ska vi fortsätta då vi
              vet hur viktig kulturen och demokratins grundläggande värderingar
              är.
            </seg>
          </u>
          <u>
            <seg>
              Det är naturligtvis inte bra att kulturen får stå tillbaka för
              andra insatser. Det är likadant i alla partier. Kulturen är en
              mycket liten del av den statliga budgeten oavsett vem som styr.
              På en kulturbudget på uppemot 8 miljarder skiljer det 163 miljoner
              mellan regeringens och Moderaternas och KD:s budget. Det är knappt
              2 procent. Då bör man tänka på att de rödgröna höjde skatten med
              60 miljarder. Om det som i M-KD-budgeten i stället blir skattesänkningar
              för hushållen, som ger människor ökade möjligheter att gå på konserter,
              utställningar och teater, gynnas kulturen i stort.
            </seg>
          </u>
          <u>
            <seg>
              Fru talman! Under rubriken ”I nsatser för den ideella sektorn”
              satsar vi 20 miljoner extra på att motverka ensamhet bland äldre.
              För oss kristdemokrater är detta viktigt. Vi vill lyfta fram den
              ofrivilliga ensamheten bland äldre, att det är ett stort problem
              och att breda reformer måste genomföras för att motverka sådan
              ensamhet, som har stora hälsokonsekvenser för äldre människor.
            </seg>
          </u>
          <u>
            <seg>
              En bild av att fler lever i ensamhet kan man se i samband med
              begravningar. Antalet deltagare på en begravningsgudstjänst har
              minskat från i snitt 49 personer 1990 till 24 närvarande 2016.
              Allt fler begravs också helt utan ceremoni – utan en enda vän
              eller anhörig närvarande. På bara tio år har andelen som begravs
              så nära nog tredubblats. Och i Stockholm sker nästan var tionde
              begravning på detta sätt, utan någon vän eller anhörig närvarande,
              enligt siffror från Sveriges Begravningsbyråers Förbund.
            </seg>
          </u>
          <u>
            <seg>
              Det finns i dag fler färger att välja för kistan, fler symboler
              till dödsannonsen och fler sätt att utforma ceremonin än någonsin,
              men allt färre anser sig berörda. Utan sociala relationer är det
              svårt att finnas till.
            </seg>
          </u>
          <u>
            <seg>
              Amerikanska forskare visade 2010 i en stor metastudie att ofrivillig
              ensamhet är en lika stor riskfaktor för att dö i förtid som rökning.
              Forskning vid Karolinska institutet visar att ensamhet är direkt
              kopplad till hjärnans smärtcentrum. Våra kognitiva förmågor kan
              påverkas redan vid en förväntan om framtida ensamhet. Forskare
              har beskrivit att ensamheten innebär en kronisk stress som sliter
              på kroppen och immunförsvaret. Kroppens kärl drar rent fysiskt
              ihop sig i sitt försvar mot denna stress, och ökad risk för kärlkramp,
              hjärtinfarkt och stroke följer i dess spår.
            </seg>
          </u>
          <u>
            <seg>
              Det civila samhällets verksamheter och inte minst pensionärsorganisa
              ­ tionerna gör dock goda insatser för att främja gemenskap och
              motverka ensamhet och isolering bland äldre. I KD-M-budgeten ökar
              vi insatsen med 20 miljoner per år 2019–2021. För oss kristdemokrater
              är civilsam ­ hället en av samhällets grundpelare – familjen,
              ideella organisationer, bya ­ lag, kyrka, idrottsföreningar och
              annan föreningsverksamhet. De ideella organisationerna är centrala
              i demokratiarbetet, och genom sitt arbete upp ­ rätthåller de
              demokratiska värden och traditioner.
            </seg>
          </u>
          <u>
            <seg>
              Fru talman! Vi har också ett äldrelyft där fysisk träning för
              äldre lyfts fram. Idrott innebär gemenskap och stärker människors
              fysiska hälsa. Insatsen ökas också här i vår gemensamma budget
              med 20 miljoner kronor per år 2019–2021. Äldrelyftet ska syfta
              till att ge fler äldre chansen till fysisk aktivitet och träning
              och därigenom förbättra livskvaliteten, stärka hälsan, minska
              risken för fallolyckor och ge möjlighet att få känslan av ett
              sammanhang.
            </seg>
          </u>
          <u>
            <seg>
              Jag låter en av mina favoritförfattare, Alf Henrikson, beskriva
              ett perspektiv av äldres hälsa:
            </seg>
          </u>
          <u>
            <seg>
              För den som förr var yngre blir alla backar tyngre. För den som
              varit smärre blir alla backar värre. För den som blir bastantare
              blir alla backar brantare. Folk som fått år på nackarna får streta
              hårt i backarna.
            </seg>
          </u>
          <u>
            <seg>
              Fru talman! Det är ett enormt bekymmer att många barn i socioekonomiskt
              utsatta familjer inte nås av kulturens rika utbud. En kvarts miljon
              barn i Sverige lever i fattigdom. Jag ser det som en av våra absolut
              gemensamt största utmaningar att nå dessa barn. Vi har i vår budget
              en satsning på interventioner, alltså riktad verksamhet, bland
              annat genom biblioteken till barn och unga. Jag vill säga att
              det som vi kristdemokrater känner allra starkast för är barns
              och ungas väl och ve.
            </seg>
          </u>
          <note type="speaker">
            Anf. 55 VASILIKI TSOUPLAKI (V) replik:
          </note>
          <u>
            <seg>
              Fru talman! Detta blir lite grann en favorit i repris. Jag och
              Roland Utbult har talat om fritidspengen flera gånger under det
              år som jag har suttit här i riksdagen. Jag undrar vilken kristdemokratisk
              kulturpolitik vi ska tala om nu när du har fått igenom fritidspengen,
              Roland Utbult. Det blir inte så jättemycket kvar på listan.
            </seg>
          </u>
          <u>
            <seg>
              När vi har talat om detta förut har jag sagt att jag egentligen
              inte har så starka invändningar mot fritidspengen, om den kombineras
              med en generell välfärd och bra satsningar på barns och ungas
              fritid. Problemet är att Roland Utbult har en övertro på denna
              reform. Den når en mycket liten del av de barn som lever i familjer
              i ekonomisk utsatthet. Vi har tidigare talat om statistiken från
              Rädda Barnen som visar att omkring 12 procent av barnen i Sverige
              finns i dessa familjer, och jag tror att det är 7 procent av barnen
              som finns i familjer med försörjningsstöd – det var den siffra
              som jag tog fram senast som vi talade om detta. Du missar därför
              en mycket stor del av den målgrupp som du vill gynna med din politik,
              Roland Utbult. Det är synd.
            </seg>
          </u>
          <u>
            <seg>
              Jag skulle vilja fråga dig om du vet hur många familjer som faktiskt
              utnyttjade fritidspengen senast som den fanns. Min uppfattning
              är att den inte har fått ett så stort genomslag och att pengarna
              kan användas på ett bättre sätt med generella insatser för att
              sänka avgifterna eller för att till och med, som Vänsterpartiet
              vill, ta bort avgifterna helt i kulturskolan, så att alla barn
              oavsett föräldrarnas ekonomi kan del av verksamheten.
            </seg>
          </u>
          <u>
            <seg>
              Jag återkommer i nästa replik med min andra fråga.
            </seg>
          </u>
          <note type="speaker">
            Anf. 56 ROLAND UTBULT (KD) replik:
          </note>
          <u>
            <seg>
              Fru talman! Jag tackar Vasiliki Tsouplaki för detta. Jag upplever
              att du inte riktigt lyssnade, eftersom jag beskrev ganska mycket
              av vår politik. Det är inte bara fritidspengen som vi har i vår
              meny. Det finns så mycket annat. Du får läsa Kristdemokraternas
              och Moderaternas budget, så får du se hela skalan. Vi har ett
              utgiftsområde som ska fyllas med innehåll och pengar.
            </seg>
          </u>
          <u>
            <seg>
              Jag letar i mitt minne efter siffror när det gäller fritidspengen.
              Men jag måste erkänna att jag inte har detta riktigt uppdaterat
              precis nu. Det kan vara så med siffror ibland att de faller bort.
              Men det viktiga för mig är att de familjer med barn som har sökt
              fritidspengen har levt med försörjningsstöd under minst sex månader
              under de senaste tolv månaderna och har barn i årskurs 4–9. Det
              betyder att det är familjer med mycket ansträngd ekonomi som kanske
              inte har ekonomiska möjligheter att låta barnet följa med på en
              skolresa. Föräldrarna kanske inte ens öppnar kuvertet som kommer
              från kommunen som gäller den kulturskola som man har i kommunen
              därför att de har en ekonomi som innebär att de inte kan låta
              barnen delta i den. Detta är alltså verkligheten för många familjer.
              Som jag sa lever en kvarts miljon barn i fattigdom.
            </seg>
          </u>
          <u>
            <seg>
              Om det nu är så att man inte har lyckats helt och fullt med detta
              – det kan ta tid med reformer – handlar detta också om information,
              att kommunen informerar bättre om vad fritidspengen handlar om.
            </seg>
          </u>
          <note type="speaker">
            Anf. 57 VASILIKI TSOUPLAKI (V) replik:
          </note>
          <u>
            <seg>
              Fru talman! Det problem som jag försöker belysa är att det är
              väldigt många familjer med barn som lever i ekonomiskt utsatthet
              men som inte har försörjningsstöd utan lever på marginalerna.
              De får kanske precis ihop ekonomin eller knappt det. De har inte
              försörjningsstöd, men de har en mycket tuff situation ändå. Då
              hjälper inte fritidspengen, utan det behövs generella satsningar
              för att få bort avgifterna i kulturskolan, få ned avgifterna till
              exempel i idrottsföreningarna och inom kultursektorn för att barnen
              ska få en rik fritid.
            </seg>
          </u>
          <u>
            <seg>
              Det är lite bekymmersamt med denna debatt. Den har sina utmaningar.
              Vi jämför egentligen äpplen och päron när vi talar om övergångsbudgeten
              och partimotionerna samtidigt. Ni kan strössla med reformer och
              pytsa pengar hit och dit och 3 miljarder kronor till kommunerna,
              eftersom ni inte behöver följa principerna för övergångsbudgeten.
              I övergångsbudgeten utnyttjas inte detta reformutrymme. Ni slår
              fast en ekonomisk politik som gör det mycket svårt för en ny regering.
              Hur ser du på det?
            </seg>
          </u>
          <note type="speaker">
            Anf. 58 ROLAND UTBULT (KD) replik:
          </note>
          <u>
            <seg>
              Fru talman! Jag tackar Vasiliki Tsouplaki för detta. Nästan varje
              gång som vi har dessa debatter talas det om generell välfärd.
              Ett argument skulle vara att det är många som är fattiga men att
              alla inte nås när det bara är barn i familjer med försörjningsstöd
              som kan få fritidspeng. Jag kan inte förstå varför man sätter
              dessa grupper mot varandra. Det som vi arbetar för när det gäller
              fritidspengen är att det är de som har försörjningsstöd inom socialtjänsten
              som ska få denna möjlighet. Vi kan inte ta bort denna möjlighet.
              Vi måste återinföra fritidspengen så att denna möjlighet i alla
              fall finns tillsammans med många andra åtgärder.
            </seg>
          </u>
          <u>
            <seg>
              Det stämmer att vi inte har fått igenom allt i vår gemensamma
              budget. Jag kommer tyvärr inte ihåg den andra frågan.
            </seg>
          </u>
          <note type="speaker">
            Anf. 59 LAWEN REDAR (S) replik:
          </note>
          <u>
            <seg>
              Fru talman! Jag betvivlar verkligen inte Roland Utbults engagemang
              för barn och unga som växer upp i socioekonomiskt utsatta bostadsområ
              ­ den. Problemet är att den politik som nu drivs igenom knappast
              kommer att vara till gagn för de barn och unga som växer upp där.
              Därför tänker jag faktiskt ställa min ganska provocerande fråga,
              som jag tror att Roland Utbult kan ta. Är inte detta en budget
              för främst höginkomsttagare i vårt land, eller riktas den verkligen
              till barn och unga som växer upp i socio ­ ekonomiskt utsatta
              bostadsområden?
            </seg>
          </u>
          <note type="speaker">
            Anf. 60 ROLAND UTBULT (KD) replik:
          </note>
          <u>
            <seg>
              Fru talman! Vad bra att jag får möjlighet att säga att vi inte
              får igenom allt i vår budget. Vi har väldigt många förslag som
              vi naturligtvis inte får igenom. Men vi har hittat en bra väg,
              och det är en väl genomarbetad budget som vi har.
            </seg>
          </u>
          <u>
            <seg>
              När vi talar om höginkomsttagare, barn och unga, fattiga och
              så vidare skulle jag ändå vilja rikta in mig på det stöd som vi
              ger till kommunerna, alltså kommunbidragen. Vi har diskuterat
              kulturskolan här. De kommunala bidragen från staten är 3,5 miljarder
              kronor, vilket vi tidigare har hört från Lotta Finstorp. Det är
              ett mycket viktigt stöd för att kommunerna ska arbeta bland annat
              med kulturskolan och få en bredd i den, oavsett vilken inkomst
              människor har. Det är inte bara 3,5 miljarder kronor i kommunalt
              stöd, utan det är också mer än en halv miljard kronor som går
              till bidrag till allmän kulturverksamhet, och vi talar ju om kultur
              i dag. Jag menar att det är oerhört viktigt att vi tar upp det
              statliga bidraget till kommunerna. Ska man få ordning på detta
              och i kommunerna skapa jämlikhet mellan människor med olika inkomster
              måste man nämligen ha det här stödet.
            </seg>
          </u>
          <u>
            <seg>
              När det gäller kulturskolan tror jag att detta är väldigt viktigt
              att ta med, precis som vi har hört tidigare.
            </seg>
          </u>
          <note type="speaker">
            Anf. 61 LAWEN REDAR (S) replik:
          </note>
          <u>
            <seg>
              Fru talman! Under den förra mandatperioden ökade vi anslagen
              till kommuner och landsting med hela 40 miljarder kronor. Det
              var den typen av omfördelning som vi gjorde med vår ekonomiska
              politik, och pengarna gick inte till skattesänkningar för de höginkomsttagare
              vi har i vårt land.
            </seg>
          </u>
          <u>
            <seg>
              Den typen av prioritering kan man göra för att säkerställa bättre
              äldreomsorg och sjukvård och för att se till att fördelningen
              görs särskilt till kvinnor och barn i vårt land. Vi gjorde den
              genusgenomlysningen av vår egen budget, vilket skulle säkerställa
              att pengarna inte minst gick till de barn och unga som växer upp
              i dessa områden. Därför såg vi också till att arbetslösheten skulle
              minska och att 18–25-åringar skulle garanteras möjligheten att
              träda in på arbetsmarknaden. Framför allt gav vi förutsättning
              ­ ar för dem över 15 år att få ett sommarjobb i kommunerna.
            </seg>
          </u>
          <u>
            <seg>
              Jag hävdar bestämt att den ekonomiska politik man nu genomför
              främst ger pengar till höginkomsttagare – de som tjänar över 42
              000 kronor i månaden – och att den inte alls riktas till barn
              och unga. Det tycker jag är ett problem.
            </seg>
          </u>
          <note type="speaker">
            Anf. 62 ROLAND UTBULT (KD) replik:
          </note>
          <u>
            <seg>
              Fru talman! Jag vänder mig mot detta att vi riktar oss till höginkomsttagare.
              Det är inte Kristdemokraternas politik. Det är riktigt att vi
              i den här budgeten sänker skatten för hushållen, framför allt.
              När vi talar om kulturen – för jag tycker att vi ska hålla oss
              till kulturen här – talar vi naturligtvis om fri entré och att
              man nu alltså får betala lite mer när man går på museer. Men faktum
              är att när vi sänker skatten på hushållens inkomster betyder det
              att man också har större möjlighet att besöka utställningar, konserter
              och liknande.
            </seg>
          </u>
          <u>
            <seg>
              Nu hamnade vi i en ekonomisk diskussion – nästan en skattediskussion
              – men jag hävdar att vi jobbar utifrån alla människors möjlighet
              att ta del av kulturen, framför allt.
            </seg>
          </u>
          <note type="speaker">
            Anf. 63 ANNICKA ENGBLOM (M):
          </note>
          <u>
            <seg>
              Fru talman! ”Du kan ingenting ta med dig dit du går” lyder början
              på en refräng som bland annat Edvard Persson svängde sig med i
              mitten av 40-talet. Och visst är det så: Allt det vi samlar på
              oss under ett liv kan vi inte ta med oss när vi vandrar in i evigheten.
              Men de föremål vi lämnar efter oss berättar sin historia – om
              historiska händelser, svunna levnadsvanor, kulturer och de människor
              som levde i dessa berättelser. Om man inte känner sitt förflutna
              kan man inte heller ha grepp om framtiden, och i det arbetet har
              landets museiverksamhet en otroligt viktig uppgift att bevara,
              berätta och föra vidare vårt kulturarv.
            </seg>
          </u>
          <u>
            <seg>
              Har fru talmannen någon som helst aning om hur många varianter
              av yxor det finns? Det hade inte jag heller, kan jag säga med
              handen på hjärtat, förrän jag år 2016 var ute och vandrade med
              Veteranmarschen mellan Hudiksvall – fru talmannens hemtrakter
              – och Sundsvall. Vi passerade då Gränsfors yxmuseum. Där finns
              nästan 2 000 olika varianter av yxor för de flesta göromål: rotyxor,
              knutyxor, pikyxor, stämpelyxor och dubbeleggade kastyxor, för
              att nämna några. Faktiskt finns det en som går så långt tillbaka
              som 3 500 år och som man har hittat vid åkanten. Det är lite fler
              än de fyra varianter jag har hemma i min vedbod.
            </seg>
          </u>
          <u>
            <seg>
              Fru talman! I mitt hemlän Blekinge, i Olofströms kommun, finns
              det ett galgmuseum. Det handlar alltså om klädhängare, inte den
              andra sortens galge. Vem får för sig att samla på galgar? Men
              galgarna berättar ju också en historia. De har ungefär hundra
              år på nacken och har olika design, utformning och funktion. Dessutom
              berättar de om en svunnen tid då de flesta samhällen hade sina
              egna kläd- och konfektionsbutiker. När jag tittar i min egen garderob,
              som har funnits i ungefär tio år, och försöker göra den lite enhetlig
              och snygg kommer jag på mig själv med att behålla klädhängare
              från min gamla hemstad Västerås och till och med från tiden då
              mina föräldrar bodde i Stockholm och Göteborg. Jag håller kvar
              i dem, för de är också kulturföremål och har sin historia.
            </seg>
          </u>
          <u>
            <seg>
              Fru talman! Vi ska tacka alla de entusiaster och det engagemang
              för vårt kulturarv som finns runt om i vårt land. Vi har ungefär
              1 600, plus några hundra, olika museer runt om i vårt land, och
              majoriteten av dem är faktiskt ideellt eller privat ägda.
            </seg>
          </u>
          <u>
            <seg>
              År 2016 införde den dåvarande regeringen, nuvarande övergångsreger
              ­ ingen, fri entré på museer. Det gällde statliga museer, vill
              jag understryka – och inte alla statliga museer heller, för den
              delen. Reformen kan ju anses vara vällovlig vad gäller syftet,
              det vill säga viljan att öppna för grupper som av olika ekonomiska
              skäl normalt kanske inte kan tänka sig att lägga den där hundralappen
              som det ungefär kostar, i genomsnitt, att gå på mu ­ seum. Det
              är vällovligt.
            </seg>
          </u>
          <u>
            <seg>
              När man tittar på analysen av hur reformen har slagit kan man
              dock, bland annat i slutsatserna från Myndigheten för kulturanalys,
              se att detta främst har gynnat storstäder. De flesta statliga
              museer ligger faktiskt i Stockholm och andra storstäder. Det har
              företrädesvis gynnat invånare i Stockholms innerstad – sådana
              som är vana museibesökare har valt att gå ännu en gång – och turister.
              Vi har nämligen under en tid glädjande nog haft ökande besökssiffror
              i det här landet, och det omfattar även våra museer. Jag skulle
              snarare vilja säga, fru talman, att den här reformen trots sin
              vällovlighet ändå har inneburit en snedfördelning. Det är en politisk
              slutsats.
            </seg>
          </u>
          <u>
            <seg>
              Det är därför vi moderater, tillsammans med Kristdemokraterna,
              väljer att ta bort den fria entrén på museerna – just för att
              stärka den egna ekonomin vad gäller våra skattesänkningar till
              framför allt låg- och medelinkomsttagare och för att stärka möjligheten
              att ta del av de olika museer som finns tillgängliga i hela landet,
              inte bara i storstadsområdena. Även bruksmuseet i Skultuna, där
              Vasiliki Tsouplaki bor, ska kunna ta del av ökade besöksmöjligheter.
            </seg>
          </u>
          <u>
            <seg>
              Fru talman! En museiverksamhet innebär som sagt så mycket mer
              än att bara visa upp föremål från svunna tider. Det innebär också
              att kunna förmedla berättelser och historia.
            </seg>
          </u>
          <u>
            <seg>
              Ett alldeles utmärkt exempel är Marinmuseum i min hemstad Karlskrona.
              Det är ett statligt museum som har fri entré, det vill säga fick
              ta del av den reformen, men som gör så mycket mer än att bara
              visa upp marina föremål och det marina arvet. Det är en levande
              verksamhet, som bland annat mina barn älskar och är uppvuxna i.
              Det är väl helt fantastiskt att Marinmuseum var det första besöksmålet
              barnen ville gå på när de var små och var lediga på loven. Där
              fanns nämligen fantastiskt spännande berättelser, och favoriten
              var att gå in i det lilla rummet där man visade hur fältskären,
              som ju var den tidens läkare, sågade av benet på en stackars sjöman.
              Det förstår man ju att det drog stora skaror. Så kunde det också
              vara ombord, tillsammans med skörbjugg och annat, och barnen lärde
              sig mycket om det marina livet en gång i tiden.
            </seg>
          </u>
          <u>
            <seg>
              Fru talman! Moderaterna lovar inte allt åt alla, men vi vill
              stödja verksamhet i hela landet. Vi vill inte att det bara är
              ett fåtal museer som ska få stöd utan att detta ska gälla alla
              museer genom inkomstförstärkningar.
            </seg>
          </u>
          <note>
            Jag yrkar bifall till förslaget i kulturutskottets betänkande
            1 och avslag på reservationerna.
          </note>
          <note>
            I detta anförande instämde Viktor Wärnick (M).
          </note>
          <note type="speaker">
            Anf. 64 VASILIKI TSOUPLAKI (V) replik:
          </note>
          <u>
            <seg>
              Fru talman! Jag kunde inte låta bli – när min hemort Skultuna
              nämndes lockade Annicka Engblom upp mig för en replik.
            </seg>
          </u>
          <u>
            <seg>
              På vilket sätt menar du, Annicka Engblom, att ni med ert budgetförslag
              stöder museer i hela landet? Ni plockar bort fri-entré-pengarna
              på först 60 och sedan 80 miljoner, men jag ser inte att ni tillför
              något vare sig i kultursamverkansmodellen eller på annat sätt
              för att se till att museer i hela landet kan införa fri entré.
            </seg>
          </u>
          <u>
            <seg>
              När vi häromdagen hade Kulturdepartementet på utskottet för att
              bereda er budget var de väldigt tydliga med att även museiovana
              i större utsträckning har kommit till museerna efter att reformen
              infördes och att besöksantalet minskade drastiskt förra gången
              fri-entré-reformen togs bort av alliansregeringen.
            </seg>
          </u>
          <u>
            <seg>
              Jag är väldigt fundersam på hur ni ser att er politik ska gynna
              museerna. Du, Annicka Engblom, talar dig varm för vårt kulturarv
              och för museerna, men ditt anförande om vad som finns i samlingarna
              kanske är det enda sättet för en del människor att över huvud
              taget ta del av vad som finns på museerna när det nu kan bli för
              dyrt för många familjer att gå dit.
            </seg>
          </u>
          <u>
            <seg>
              På vilket sätt stöder er politik tillgängligheten till vårt kulturarv?
            </seg>
          </u>
          <note type="speaker">
            Anf. 65 ANNICKA ENGBLOM (M) replik:
          </note>
          <u>
            <seg>
              Fru talman! Jag är jätteglad att Vasiliki Tsouplaki nappade på
              min invit från talarstolen. Jag råkar nämligen också komma från
              Västerås och känner väl till Skultuna. Jag har varit där väldigt
              mycket, även på museet.
            </seg>
          </u>
          <u>
            <seg>
              Som svar på frågan från Vasiliki Tsouplaki kan jag säga att det
              som gynnas med avgiftsfria entréer är storstaden. Man ska bo i
              Stockholm – man kan inte ens bo utanför Stockholm, utan man ska
              ta sig till Stockholm eller till de stora statliga museerna. Det
              är ju till statliga museer entréavgift en är avskaffad, inte till
              alla museer runt om i hela landet.
            </seg>
          </u>
          <u>
            <seg>
              Våra skattesänkningar för landets låg- och medelinkomsttagare
              samt när det gäller den kommunala budgeten, som kan ge bidrag
              till alla sorters museer – till privata, ideella och icke-statliga
              museer samt till regionala och lokala museer – gör att man har
              möjlighet att lägga mer pengar på bland annat kultur i den prioritering
              som man gör.
            </seg>
          </u>
          <u>
            <seg>
              Besökssiffrorna gick upp något efter entréavgiftens avskaffande
              – efter 2016 – men är nu tillbaka på ungefär samma nivåer som
              tidigare. Man måste se detta över tid, för besökssiffror måste
              sättas i relation till turistsatsningar och så vidare. Mellan
              2011 och 2017 – det vill säga med entréavgifter och utan entréavgifter
              – skiljer det ungefär 200 000 besökare.
            </seg>
          </u>
          <u>
            <seg>
              Det är innehållet i museiverksamheten som avgör. Det är besökssiff
              ­ rorna för alla museer – inte bara de statliga – som vi kan höja
              genom de skattesänkningar som vi bidrar till.
            </seg>
          </u>
          <note type="speaker">
            Anf. 66 VASILIKI TSOUPLAKI (V) replik:
          </note>
          <u>
            <seg>
              Fru talman! Ni gjorde samma typ av omfördelning förra gången
              det var en alliansbudget som gällde, Annicka Engblom – det var
              väl 2007 som ni tog bort avgiften förra gången. Det var ju samma
              politik då: Ni gjorde stora skattesänkningar för höginkomsttagare
              och tog bort fri-entré-reformen. Då såg vi att besöksantalet gick
              ned. Den effekt du är ute efter – att människor skulle kunna lägga
              mer av sina egna pengar på entréavgifter – verkar alltså inte
              ha fungerat den gången. Jag hade hoppats att man kunde titta på
              historiken och dra de slutsatser som jag drar.
            </seg>
          </u>
          <u>
            <seg>
              När vi hör från departementet att fri-entré-reformen har lockat
              museiovana blir jag väldigt oroad för hur tillgängligheten till
              vårt gemensamma kulturarv kommer att se ut framöver. Det är, i
              alla fall för mig, självklart att fri entré betyder lägre trösklar
              än entréer. Så enkelt är det; att det kostar är en tröskel för
              väldigt många. När era skattesänkningar främst går till dem som
              tjänar över 42 000 kronor i månaden tror jag inte att detta kommer
              att locka de museiovana som vi faktiskt vill tillgängliggöra kulturarvet
              för.
            </seg>
          </u>
          <note type="speaker">
            Anf. 67 ANNICKA ENGBLOM (M) replik:
          </note>
          <u>
            <seg>
              Fru talman! Jag väljer att titta på siffrorna och analyserna
              från den oberoende Myndigheten för kulturanalys, som har påpekat
              precis det motsatta till vad Vasiliki Tsouplaki framför här. Avskaffandet
              av entréavgifterna har gått till storstäderna, till vana besökare
              som bor i storstäder och framför allt till turister. Syftet var
              vällovligt, men det har inte fått den effekt som avsågs. Det har
              dessutom koncentrerats till storstäderna.
            </seg>
          </u>
          <u>
            <seg>
              Jag tycker att jag brukar höra från Vänsterpartiet i debatten
              att man vill ha en levande landsbygd och att man vill ha en fördelningspolitik
              som ska nå alla. Varför lägger man då fram förslag som träffar
              väldigt få och som framför allt träffar storstadsbor vad gäller
              möjligheten att besöka vår viktiga kulturarvsverksamhet?
            </seg>
          </u>
          <u>
            <seg>
              Med våra förslag stärker vi familjernas budget – främst när det
              gäller låg- och medelinkomsttagare – och kommunernas budget. På
              detta sätt ökar vi också möjligheten till kulturutövande.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 7 Allmän miljö- och naturvård
          </note>
          <note>
            Miljö- och jordbruksutskottets betänkande 2018/19:MJU1
          </note>
          <note>
            Utgiftsområde 20 Allmän miljö- och naturvård (prop. 2018/19:1
            delvis)
          </note>
          <note>
            föredrogs.
          </note>
          <note type="speaker">
            Anf. 68 HANNA WESTERÉN (S):
          </note>
          <u>
            <seg>
              Fru talman! Koldioxidutsläppen i världen fortsätter att öka.
              Under några år såg ökningarna ut att komma av sig, men till min
              och mången annans besvikelse ser vi nu hur utvecklingen åter går
              åt helt fel håll. Även i Sverige ser vi att den nedgång vi haft
              har stannat upp. Högkonjunkturen har stannat upp en nedgång vi
              varit stolta över.
            </seg>
          </u>
          <u>
            <seg>
              Det säger oss bara en sak: Det vi gjort hittills räcker inte.
              Vi måste ytterligare öka våra ansträngningar, politiskt besluta
              om fler åtgärder, öka våra investeringar för klimatet och se hur
              vi kan göra det enklare för människor att göra rätt. Hållbarhet
              får aldrig vara en klassfråga, utan alla måste kunna komma ombord
              i omställningsarbetet. Svaret på den utmaning vi står inför kan
              aldrig vara det som Moderaterna och Kristdemokraterna föreslår:
              minskade investeringar och färre åtgärder för det gemensamma.
            </seg>
          </u>
          <u>
            <seg>
              FN:s klimatpanel IPCC har förstärkt allvaret i budskapet. Vi
              vet nu att konsekvenserna redan vid två graders global temperaturökning
              är förödande. Vi måste radikalt bryta trenden och minska utsläppen
              omgående.
            </seg>
          </u>
          <u>
            <seg>
              Vad vi gör i Sverige betyder någonting på riktigt. Vi kan visa
              att världens första fossilfria välfärdsland är möjligt. Vi kan
              visa att den nya tekniken kan ge både minskade utsläpp och fortsatt
              välstånd.
            </seg>
          </u>
          <u>
            <seg>
              Sverige måste agera på ett stabilt och trovärdigt sätt. Det är
              först när vi i Sverige visar att vi samtidigt kan minska utsläppen
              och klara tillväxt och jobb som vi kan övertyga andra att ta steget
              mot till exempel koldioxid ­ skatt, flygskatt, reduktionsplikt,
              klimatinvesteringar, miljöbilsbonusar eller vilka styrmedel de
              nu finner bäst.
            </seg>
          </u>
          <u>
            <seg>
              Men, fru talman, som jag inledde med att säga: Allt det vi har
              gjort, alla de investeringar som leder till stora utsläppsminskningar,
              räcker inte. Det är en enorm uppgift vi står inför, och för att
              lösa den krävs en handlingskraftig regering. Det krävs en regering
              som håller klimatförnekarna i Sveriges riksdag borta från inflytande.
              Om klimatförnekarna ges utrymme blir det inget av med världens
              första fossilfria välfärdsland. Då ska vi vänta tills andra har
              gjort något, och då backar vi in i framtiden. Ytterligare andra
              kommer då att peka på oss och fråga: Men varför gör ni ingenting?
              Klimatförnekarna kan då svara: Men vi är ett så litet land, så
              det vi gör påverkar inte så mycket.
            </seg>
          </u>
          <u>
            <seg>
              Resultatet blir lätt att ingen gör något. Alla bara står och
              tittar och väntar, vilket är precis den situation vi har haft
              i 20 år. Vi har alla vetat vad som väntar. Det är en dyrköpt väntan
              som vi inte har råd med. År 1972 sa Olof Palme i öppningstalet
              på FN:s miljökonferens: Det är mycket, mycket bråttom. Att det
              varit mycket, mycket bråttom sedan 1972 är faktiskt något som
              är mänsklighetens stora sorg. Vi har vetat, och vi har väntat.
            </seg>
          </u>
          <u>
            <seg>
              Fru talman! Vi har 16 miljökvalitetsmål som denna riksdag har
              beslutat om. Vi kan inte unna oss lyxen att helt fokusera på klimatfrågan.
              Samtidigt påverkas vårt sätt att leva av en mängd andra hot och
              utmaningar. Om den biologiska mångfalden utarmas hotas den känsliga
              balans som finns i naturen.
            </seg>
          </u>
          <u>
            <seg>
              Jag vet att det kan vara svårt att förstå varför vi måste värna
              mossarter eller svampar, insekter, fåglar eller ibland rovdjur.
              Den mat vi äter, den luft vi andas, det sötvatten vi så väl behöver,
              byggnadsmaterial, energi och så vidare produceras i ekosystem
              som är komplexa nät av arter som agerar tillsammans och bearbetar,
              cirkulerar och uppgraderar grundämnen till näringsämnen. Utan
              denna mångfald av arter fungerar inte systemen.
            </seg>
          </u>
          <u>
            <seg>
              När arter försvinner sluter sig detta nät igen, anpassar sig
              och fungerar till synes som tidigare. Men för varje gång en art
              försvinner blir nätet tun ­ nare, och systemets motståndskraft
              minskar. Slutligen kraschar det, och produktionen upphör.
            </seg>
          </u>
          <u>
            <seg>
              I Sverige har vi en natur typ som är minst lika globalt viktig
              som regnskogen i Sydamerika eller savannen i Afrika. De n kallas
              för det boreala barrskogsbältet eller, som många av oss säger,
              taigan. Det är planetens syrefabrik. Men det är också en kolinsamlare
              som bromsar klimatförändringarna.
            </seg>
          </u>
          <u>
            <seg>
              Vi har i Sverige utvecklat ett skogsbruk som bygger på en balans
              mellan utnyttjande och bevarande av denna resurs. Skogsbrukets
              dubbla mål har varit en framgångsfaktor för Sverige, och självklart
              måste vi strängt bevaka att de naturvårdskrav vi har efterföljs.
              Självklart måste en del av skogen sparas som genbanker för den
              biologiska mångfalden. Men de politiska principerna och vår grundlag
              om äganderätten gör att vi såklart också måste se till att det
              finns budgetmedel för att ersätta den skogsägare vars skog inte
              kan brukas som han eller hon hade tänkt på grund av denna genbanksstatus.
              De här skogsägarna gör någonting som är till för allas bästa och
              för allas vår framtid. Att i det läget göra som Moderaterna och
              Kristdemokraterna och kraftigt dra ned på de statliga medlen är
              allvarligt och därtill ologiskt.
            </seg>
          </u>
          <u>
            <seg>
              Fru talman! Låt oss åter blicka tillbaka till 1972. Vi kan konstatera
              att vi i dag har mycket mer kunskap om alla de miljöproblem vi
              står inför. Vi har ny teknik, och vi har innovationer för att
              ta nästa steg. Men tyvärr har också problemen vuxit till sig.
            </seg>
          </u>
          <u>
            <seg>
              På ett område ser jag att vi ligger långt efter, och även om
              medvetenheten har ökat står vi inför viktiga politiska vägval.
              Det handlar om den cirkulära ekonomin. Jag ser det som en viktig
              uppgift för oss under innevarande mandatperiod, både i Sverige
              och i EU, att utveckla politik på området. Det handlar om att
              se hur vi kan styra materialflöden, hur vi kan utnyttja avfallet
              som en resurs och hur vi kan minska påverkan på miljö och klimat.
            </seg>
          </u>
          <u>
            <seg>
              Fru talman! Jag vill avsluta med att tala om havet. Då handlar
              det åter om de kretslopp som jag var inne på och som naturen själv
              har skapat. Två otroligt viktiga ämnen i kretsloppen är fosfor
              och kväve. Det är två ämnen som är grundläggande byggstenar i
              allt levande, i vår t DNA och i våra näringsämnen.
            </seg>
          </u>
          <u>
            <seg>
              Det vi människor tyvärr har gjort är att vi har satt dessa kretslopp
              ur spel. Obalanser som vi ser i dag, i till exempel i mitt hemmahav
              Östersjön, är i grunden orsakade av hur vi storskaligt har påverkat
              kretsloppet för kväve och för fosfor. Det är ett sjukt hav vi
              ser. Det finns stora områden med döda bottnar. Det sker kraftiga
              svängningar i bestånd av fisk , som drabbar näringen , och av
              alger som förstör våra kuster.
            </seg>
          </u>
          <u>
            <seg>
              Regeringen efter regering har tagit fram åtgärder i olika omfattning.
              Det har gjorts tillfälliga insatser, som ibland har blivit alltför
              kortvariga på grund av omprioriteringar eller för att en ny regering
              tillträtt. Därför är jag glad att vi nu har gett i uppdrag till
              Miljömålsberedningen att försöka samla partierna för att dammsuga
              de uppslag till lösningar som står till buds. Vi behöver en långsiktig
              kraftfull politik för haven som står sig över regeringsskiften
              och mandatperioder. Jag hoppas att alla partier i beredningen
              kan bidra med en lösningsorienterad inställning.
            </seg>
          </u>
          <u>
            <seg>
              Fru talman! I dag behandlar vi utgiftsområde 20. Det skulle kunna
              ha rubriken FRAMTID, med versaler. Utgiftsområdet handlar om politiska
              åtgärder för att våra barn och barnbarn ska ha en framtid.
            </seg>
          </u>
          <u>
            <seg>
              Den oerhört anmärkningsvärda nedskärning av politiken för klimat
              och miljö som är resultatet av budgetomröstningen den 12 december
              kommer att få långtgående konsekvenser. Klimatlagen – välkänd
              för denna kammare – kräver att regeringen redovisar hur målen
              i det klimatpolitiska ramverk som riksdagen har beslutat om ska
              nås. Att Moderaterna och Kristdemokraterna har tagit bort åtgärder,
              investeringar och styrmedel utan att tydligt redovisa hur utsläppen
              i stället ska minska är fruktansvärt oansvarigt gentemot denna
              riksdags beslut. Det är också oansvarigt gentemot nästa generation,
              mot de andra länderna i EU och mot de förhandlare i Katowice som
              med stor förvåning såg hur förebilden på klimatområdet plötsligt
              vände tvärt och gick bakåt i stället för framåt.
            </seg>
          </u>
          <u>
            <seg>
              Vi socialdemokrater kommer att lägga ned våra röster i detta
              ärende eftersom vårt förslag till ramar redan har fallit i denna
              kammare. Jag sätter i stället mitt hopp till att en ny handlingskraftig
              regering inom kort kan tillträda och förstärka detta utgiftsområde
              genom en ändringsbudget – en ändringsbudget som stärker framtidsutsikterna
              men också återigen stärker vår internationella trovärdighet.
            </seg>
          </u>
          <note>
            (Applåder)
          </note>
          <note type="speaker">
            Anf. 69 MARTIN KINNUNEN (SD):
          </note>
          <u>
            <seg>
              Fru talman! Sverige saknar fortfarande en riktig regering, men
              Sverige får nu i alla fall en miljöbudget. Jag vill säga att det
              är en miljöbudget som går i sverigedemokratisk riktning. Det är
              något som vi får för att Sverigedemokraterna tillsammans med Moderaterna
              och Kristdemokraterna i praktiken nu har formerat ett konservativt
              block, i alla fall när det kommer till budgetbehandlingen.
            </seg>
          </u>
          <u>
            <seg>
              Vi får mindre av socialistisk och liberal politik på miljöområdet.
              Den ineffektiva klimatpolitiken börjar skäras ned, och mer effektiva
              satsningar på forskning och internationella investeringar införs.
              Vi bromsar den expansiva politik på skogsområdet som hotar svensk
              industri och tillväxt. Åter kan vi börja ta stegen mot en skogspolitik
              som lever upp till den inriktning mot frihet under ansvar som
              har rått. Vi har världens bästa skogsbrukare i det här landet,
              och de är förtjänta av mer förtroende och mindre klåfingrighet
              från myndigheternas sida.
            </seg>
          </u>
          <u>
            <seg>
              Fru talman! Vi är särskilt glada att vi även kan ta ett steg
              mot en mer effektiv klimatpolitik , där de ineffektiva satsningarna
              på klimatinvesteringarna kraftigt skärs ned. Klimatpolitik ska
              inte bedrivas genom ineffektiva subventioner i kommuner och landsting
              till verksamheter som i alla fall skulle ha fått stöd någon annanstans
              ifrån.
            </seg>
          </u>
          <u>
            <seg>
              Vi är nöjda med att elfordonspremien nu avskaffas. Detta har
              varit lite av typexemplet på de socialistiska partiernas symbolpolitik.
              Man räddar inget klimat genom att låta skattebetalarna stå för
              en stor del av kostnaden när storstadsbor ska köpa elcyklar. Elcykelmarknaden
              växte explosionsartat före subventionerna, och på sikt kommer
              den att fortsätta att växa helt utan statlig inblandning.
            </seg>
          </u>
          <u>
            <seg>
              Fru talman! Det talas om en slakt på miljöbudgeten från kammarens
              socialistiska ledamöter. Det är en märklig verklighetsbild. Den
              miljöbudget som vi nu klubbar är på ungefär samma nivå som den
              budget den tidigare rödgröna regeringen beslutade om 2016. Man
              kan undra om det var ett katastrofalt år för svensk miljö. Jag
              tror inte det.
            </seg>
          </u>
          <u>
            <seg>
              Fru talman! Det finns naturligtvis mycket på miljöområdet där
              vi skulle behöva ännu mer sverigedemokratisk miljöpolitik. Världen
              är i dag fullkomligt beroende av fossil energi. Mer än 80 procent
              av all energi är fossil i dag, och det förväntas inte bli någon
              större förändring de närmaste åren. Vind- och solkraft växer långsamt,
              och kolkraften fortsätter att växa.
            </seg>
          </u>
          <u>
            <seg>
              Det är inte så att människor bränner fossila drivmedel och bränslen
              för att det är kul. Man gör det för att det är kostnadseffektivt
              och ändamålsen ­ ligt och för att fullgoda alternativ saknas.
              Skulle man i dag helt sluta bränna fossila bränslen skulle det
              få allvarliga konsekvenser för världs ­ ekonomin och därmed allvarliga
              konsekvenser för människor – människor skulle dö. Det är alltså
              inte så enkelt som att bara upphöra med detta, utan det måste
              finnas alternativ.
            </seg>
          </u>
          <u>
            <seg>
              Då krävs det satsningar på ny teknologi. I Sverige har vi varit
              förskonade från just fossil energi. Tack vare kärnkraft och vattenkraft
              har vi ännu inte detta problem, även om den svenska fossilfria
              energiproduktionen på sikt hotas av den förtida avvecklingen av
              kärnkraft en , som genom politisk påverkan på energimarknaden
              rycker allt närmare.
            </seg>
          </u>
          <u>
            <seg>
              Många forskare, inklusive IPCC, har varnat för att tillväxten
              av kärnkraft i världen ligger på en alltför låg nivå. Vi borde
              ta detta på större allvar, och därför vill jag nämna Sverigedemokraternas
              förslag om att inrätta en ny forskningsreaktor för nästa generations
              kärnkraft och att genom nya ägardirektiv förmå Vattenfall att
              avbryta nedstängningen av reaktorerna i Ringhals.
            </seg>
          </u>
          <u>
            <seg>
              Fru talman! Ett annat område jag vill lyfta upp är transportpolitiken,
              som i dag inte håller ihop. Vi har ineffektiva åtgärder i form
              av klimatbonus för utsläppssnåla bilar. Det gynnar företag och
              välbärgade människor samtidigt som barnfamiljer, som kanske har
              råd med en ny Dacia, har fått fördubblad skatt.
            </seg>
          </u>
          <u>
            <seg>
              Dessa subventioner hamnar hos företag och biltillverkare som
              kan öka sina marginaler och hålla högre priser på grund av skattesubventionerna.
              Företag leasar ut dessa bilar, och när leasingperioden avbryts
              hamnar bilarna i Norge. Nästan alla våra elbilar hamnar där, så
              genom skattesubventioner förser vi den norska marknaden med nästan
              nya elbilar. Det är ett ganska dumt sätt att använda skattemedel,
              och det borde upphöra omedelbart.
            </seg>
          </u>
          <u>
            <seg>
              Fru talman! Vi har också en drivmedelspolitik som motverkar sitt
              syfte. Den svenska reduktionsplikten är på dagens nivå direkt
              skadlig för klimatet. Världens forskare är tämligen överens om
              att storskalig användning av biodrivmedel inte fungerar och inte
              är hållbar. Räknar vi med indirekta effekter är utsläppen från
              grödobaserade biodrivmedel alltför stora och i regel större än
              från fossila drivmedel. På senare tid har även svenska forskare
              uppmärksammat detta, vilket vi kunde läsa om på DN Debatt i förra
              veckan.
            </seg>
          </u>
          <u>
            <seg>
              Detta är egentligen mittfåran inom forskningen. Samma forskare
              som avslöjade dieselbluffen hos Volkswagen har talat om detta
              i åtskilliga år.
            </seg>
          </u>
          <u>
            <seg>
              Vad som framstår som bra i våra svenska kalkyler har alltså direkt
              negativa följder på global nivå. Jag är därför oförstående till
              att man fortsätter med denna skadliga politik. Det är en politik
              som också leder till höjda drivmedelspriser, framför allt för
              diesel. Det återspeglas i priserna vid tank i dag, där vi kan
              se en ökad prisskillnad mellan diesel och bensin, vilket delvis
              beror på just att inblandningen i diesel är betydligt högre. Allt
              pekar dessutom på att priserna kommer att fortsätta att öka till
              följd av att reduk ­ tionsplikten årligen skruvas upp.
            </seg>
          </u>
          <u>
            <seg>
              Fru talman! Vi behöver fortsätta på den inslagna vägen, med mer
              effek ­ tiv miljöpolitik och ökade satsningar på forskning och
              utveckling. Årets miljöbudget är ett steg på vägen, men det finns
              mer att göra.
            </seg>
          </u>
          <note>
            (Applåder)
          </note>
          <note type="speaker">
            Anf. 70 MAGNUS EK (C):
          </note>
          <u>
            <seg>
              Fru talman och ärade riksdagskollegor! Jag ska inte hymla med
              att det har varit något av en dröm att få stå i just denna talarstol
              i just denna debatt och representera just mitt parti. Miljö- och
              klimatfrågorna är i grunden anledningen till att jag engagerade
              mig politiskt, precis som för många andra i min generation. Jag
              ville få mer politisk kraft bakom att lösa ödesfrågan för vårt
              samhälle och för min generation.
            </seg>
          </u>
          <u>
            <seg>
              Men jag ska också vara ärlig med att det hade varit skönare om
              vi hade sluppit stå i just denna debatt, om vi inte hade sett
              de hot vi ser mot hav och sjöar, mot ekosystemen och odlingsförutsättningarna
              och mot själva grunden för den globala ekonomin och människans
              möjlighet att försörja både sig själv och vårt moderna samhälle.
              Att stoppa den globala uppvärmningen och minska vår negativa påverkan
              på ekosystem, naturliga kretslopp och naturmiljöer är verkligen
              en ödesfråga.
            </seg>
          </u>
          <u>
            <seg>
              Centerpartiets ambition i denna budgetprocess liksom under detta
              rik ­ sdagsår och mandatperioden är att möta dessa utmaningar.
              Vi vill använda politikens kraft för att skapa ett ramverk som
              styr mot ett hållbart samhälle, mot lägre utsläpp och en cirkulär
              ekonomi. Vi vill styra individens skapar ­ kraft och marknadsekonomins
              hela styrka in bakom processen mot detta hållbara samhälle.
            </seg>
          </u>
          <u>
            <seg>
              Vi vill ta fasta på miljöhoten och lösningarna, men vi vill också
              visa på ett hållbart samhälle. Det handlar inte bara om att undvika
              en katastrof utan faktiskt också om att bygga ett bättre samhälle.
            </seg>
          </u>
          <u>
            <seg>
              Fru talman! Jag är övertygad om att ett samhälle där kvinnor
              i Bangladesh slipper dö i lungsjukdomar orsakade av koleldade
              spisar är ett bättre samhälle. Jag är övertygad om att ett samhälle
              där inte kolbrytning, regnskogsskövling och oljeutsläpp i våra
              hav raderar ut unika arter och ekosystem är ett bättre samhälle.
            </seg>
          </u>
          <u>
            <seg>
              Jag är också övertygad om att ett samhälle där energin till våra
              transporter och de material vi konsumerar inte kommer från oljeindustrin
              i korrupta diktaturer utan snarare från svensk solenergi eller
              småländsk tall är ett bättre samhälle – och ett samhälle som är
              rikare, mer hälsosamt och bättre för de väljare vi företräder.
            </seg>
          </u>
          <u>
            <seg>
              Ambitionen att styra mot detta bättre samhälle uttrycks i Centerpartiets
              budgetmotion och i de motioner vi har väckt i kommittéer och som
              partimotioner. Vi föreslår ett brett reformprogram med kraftfulla
              styrmedel för att minska utsläppen. Vi vill ställa om fordonsflottan,
              minska utsläppen från flyget, öka den förnybara energiproduktionen
              och minska gifterna i vår vardag. Vi vill skydda haven, säkra
              dricksvattenförsörjningen och värna den biologiska mångfalden.
            </seg>
          </u>
          <u>
            <seg>
              Vi tror att viktiga förslag för att uppnå detta är precis de
              förslag vi lägger fram om en grön bilbonus, om miljölastbilspremie,
              om reduktionsplikt för att få ned koldioxidutsläppen, om förbättrade
              förutsättningar för såväl storskalig som småskalig produktion
              av förnybar energi. Vi tror att det handlar om ökade investeringar
              i både laddinfrastruktur och energilagring och om styrmedel som
              avfallsförbränningsskatt och kemikalieskatter.
            </seg>
          </u>
          <u>
            <seg>
              Låt mig särskilt ta upp några av de utmaningar som vi ser och
              som vi har tagit fasta på i vår motion. Det handlar om miljön
              i våra hav och sjöar. Även om Sverige jämfört med många av sina
              grannländer har kommit långt i arbetet för att minska utsläppen
              av miljögifter och gödningsämnen i Östersjön har vi fortfarande
              ett stort arbete kvar att göra.
            </seg>
          </u>
          <u>
            <seg>
              Det gäller att ta itu med de läkemedel vi inte kan rena ut i
              dag och att snara in de stora punktu tsläpp som vi inte har kommit
              åt . Det handlar också om att vidta åtgärder och skapa system
              som gör att vi tar oss an utmaningen att styra vattnets väg genom
              landskapet och se till att vi inte bara styr ut det i våra hav
              och sjöar, utan att det får flyta mer naturligt.
            </seg>
          </u>
          <u>
            <seg>
              Detta är inte bara bra för miljön, utan jag tror att många insåg
              under den extremt torra sommar vi hade vilken fördel det är med
              stående vatten , för både boskap och brandbekämpning.
            </seg>
          </u>
          <u>
            <seg>
              Detta är ett typexempel på en miljöpolitik som är bra för samhället,
              individen och miljön.
            </seg>
          </u>
          <u>
            <seg>
              Det handlar också om utsläppen från transporter, kanske inte
              minst flyget. Centerpartiet vill att det införs ett nytt forskningsprogram
              för att få till en grön omställning av flyget. Ett sådant forskningsprogram
              ska syfta till att få igång dels demonstrationsanläggningar för
              bioflygbränsle, med fokus på att starta en storskalig produktion
              i Sverige, dels forskning kring tekniska lösningar för att ställa
              om flygsektorn. För detta ändamål avsätter vi 250 miljoner kronor
              per år i vårt budgetförslag.
            </seg>
          </u>
          <u>
            <seg>
              Med styrmedel, ny teknik, företagsamhet och innovationer kan
              vi få ned utsläppen från flyget samtidigt som vi inte tappar bort
              att verka internationellt för att kunna lägga fram mer effektiva
              styrmedel.
            </seg>
          </u>
          <u>
            <seg>
              Kanske inte minst för att uppnå nollutsläpp 2045 handlar det
              om att fånga in de utsläpp som vi inte kan undvika. Här vill vi
              i Centerpartiet jobba med vad vi kallar för minusutsläpp, det
              vill säga att plocka ned koldioxid från atmosfären och försöka
              lagra in den koldioxid som avsätts från biobränslen för att faktiskt
              få negativa utsläpp. Mycket tyder på att det här kommer att vara
              avgörande både fö r att sänka våra utsläpp i rätt och för att
              uppnå netto noll.
            </seg>
          </u>
          <u>
            <seg>
              En bärande del i Centerpartiets miljöpolitik är som sagt att
              värna om naturvärden som hotas. Men det gäller också att se till
              att de som ska bygga det gröna samhället har rätt förutsättningar
              att göra det. Låt mig vara tydlig, fru talman, med att de förslag
              som vi lägger fram, till exempel om anslag för skyddsvärd natur,
              inte handlar om att förstöra förutsättningarna för jord- och skogsbrukssektorn
              att ta sitt ansvar för att ställa om Sverige.
            </seg>
          </u>
          <u>
            <seg>
              Våra ambitioner på miljö- och klimatområdet är som sagt att öka
              takten, att ta ett ansvar här i Sverige och internationellt och
              inte minst att bygga ett bättre samhälle. Med det, fru talman,
              vill jag hänvisa till Centerpartiets särskilda yttrande.
            </seg>
          </u>
          <note>
            (Applåder)
          </note>
          <note type="speaker">
            Anf. 71 MARTIN KINNUNEN (SD) replik:
          </note>
          <u>
            <seg>
              Fru talman! Jag uppskattar att höra ledamotens engagemang i talarstolen.
              Jag hörde också ett engagemang angående regnskogsskövling. Då
              är min fråga: Varför blir man som bilist i Sverige, på grund av
              Centerpartiets politik med reduktionsplikt, tvingad att tanka
              bränslen som leder till just regnskogsskövling?
            </seg>
          </u>
          <u>
            <seg>
              När man tankar sin dieselbil i dag kommer nämligen en stor del
              av det bränslet från palmoljebaserade bränslen, alltså bränslen
              som leder till just utrotning av biologisk mångfald, regnskogsskövling
              och att arter dör ut. Det är också bränslen som leder till ökad
              klimatpåverkan jämfört med fossila drivmedel.
            </seg>
          </u>
          <u>
            <seg>
              Om vi gör en utblick kan vi se att man i mittfåran bland forskarna
              i världen är tämligen överens om att en storskalig biodrivmedelsinblandning
              inte är hållbar. Det är samma ledande forskare på ICCT som avslöjade
              dieselbluffen. De är väldigt tydliga med att den drivmedelspolitik
              som Sverige för i dag inte är hållbar.
            </seg>
          </u>
          <u>
            <seg>
              Frågan är varför vi ska ge bilberoende människor höjda drivmedelspriser,
              minska statens skatteintäkter och försämra för klimatarbetet.
              Är det för att de svenska kalkylerna ska se bättre ut på papperet,
              eller vad handlar det om?
            </seg>
          </u>
          <note type="speaker">
            Anf. 72 MAGNUS EK (C) replik:
          </note>
          <u>
            <seg>
              Fru talman! Då tackar jag för komplimangen angående mitt engagemang.
              Det engagemanget saknas inte, kan jag säga, och därför är jag
              också medveten om att vi här i Sverige måste få till en omställning
              av vår transportsektor. Det är de absolut viktigaste och mest
              bärande delarna.
            </seg>
          </u>
          <u>
            <seg>
              Ska vi dessutom klara av att göra det här till 2030, när vi har
              satt upp ett delmål om att kapa majoriteten av de här utsläppen,
              är de flytande biobränslena en integrerad och helt nödvändig del.
            </seg>
          </u>
          <u>
            <seg>
              För min del är målet att det här ska vara bränslen som produceras
              i Sverige, som sänker utsläppen och som gör att vi kan ta stora
              steg i detta. Men vi ser också att vi lever i en globaliserad
              värld där en del av bränslet i dag kommer från till exempel restprodukter
              från palmoljeproduktion.
            </seg>
          </u>
          <u>
            <seg>
              Vi som har varit engagerade i detta vet också att det här är
              någonting som vi på olika vis har försökt att adressera i Sveriges
              riksdag. Vi har försökt att lägga fram förslag för att komma åt
              det här. I den processen har jag saknat Sverigedemokraterna, liksom
              jag har saknat er i engagemanget för att ersätta fossila bränslen
              med förnybara. Det handlar inte om en miljöbluff; det handlar
              om att vi måste få ned våra utsläpp.
            </seg>
          </u>
          <u>
            <seg>
              Därför bl ir jag också lite bekymrad när detta delvis beskriv
              s som att man försämrar skatteunderlaget, för det sista jag tycker
              att det här ska handla om är skatteunderlag. Det är därför jag
              är så besjälad av att det i Centerpartiets motion finns förslag
              för att få upp vår egen produktion av flytande biobränslen. Vi
              ska se till att det här kommer från svensk skogsproduktion, där
              vi har de bästa resultaten i världen och där vi har möjligheter
              att skala upp. Det är precis det som jag tror saknas i Sverigedemokraternas
              beskrivning av frågan.
            </seg>
          </u>
          <u>
            <seg>
              Nej, inte heller jag vill ha kvar restprodukten PFAD på lång
              sikt, och det är därför vi lägger fram förslag till hur vi ska
              komma från det. Vad har Sverigedemokraterna för förslag angående
              detta annat än att använda fossil diesel, som dessutom till stor
              del produceras i länder med mycket bristfällig demokratisk infrastruktur?
            </seg>
          </u>
          <note type="speaker">
            Anf. 73 MARTIN KINNUNEN (SD) replik:
          </note>
          <u>
            <seg>
              Fru talman! Jag får tacka ledamoten för frågan. Sverigedemokraterna
              vill ha en hållbar biodrivmedelspolitik. Biodrivmedel har definitivt
              en roll att spela inom transportpolitiken, men den rollen är alltför
              stor i Sverige i dag, vilket leder till att vi får en ohållbar
              biodrivmedelspolitik.
            </seg>
          </u>
          <u>
            <seg>
              Forskarna i mittfåran är överens: Den här politiken är inte hållbar.
              Den ökar utsläppen snarare än minskar dem, och det är att minska
              utsläppen vi ska syssla med här i Sveriges riksdag. Varför ska
              vi då ha en politik som enligt forskarna ökar utsläppen?
            </seg>
          </u>
          <u>
            <seg>
              Det finns heller inga förslag för att få bort palmoljebaserade
              bränslen, bara förslag om att ursprungsmärka dem. Jag har frågat
              forskare vilken konsekvens detta får. Ingen alls, säger de, eftersom
              det är samma marknad i alla fall. Det är också ytterst svårt att
              säkerställa att det har varit fråga om något slags hållbar produktion.
            </seg>
          </u>
          <u>
            <seg>
              Det här är alltså en politik som leder till höjda utsläpp men
              som ser snyggare ut i de svenska kalkylerna. Det är inte snyggt.
            </seg>
          </u>
          <note type="speaker">
            Anf. 74 MAGNUS EK (C) replik:
          </note>
          <u>
            <seg>
              Fru talman! Vi kanske ska gå tillbaka till just kalkylerna. Vi
              kan ta ned konfliktläget lite, för internationellt kan man inte
              ha samma mål för flytande biodrivmedel som vi har i Sverige. Det
              är tyvärr en effekt av att resten av världen inte har vårt hållbara
              skogsbruk. Man har inte de skogsresurser vi har.
            </seg>
          </u>
          <u>
            <seg>
              Om vi skulle slå ut Sveriges mål och Sveriges tänkande på det
              här området till hela världen får vi därför inte en kalkyl som
              håller. Men för att vi i Sverige ska klara våra mål till 2030
              är den helt avgörande. Det är viktigt, för vi har ett ansvar att
              sänka utsläppen på alla sätt vi kan, men jag tror också att det
              handlar om två andra saker.
            </seg>
          </u>
          <u>
            <seg>
              De t handlar d els om att ta just det globala ansvaret och visa
              att man kan sänka utsläppen utan att det drabbar de enskilda medborgarna
              och tillväxten, dels om att ta ett internationellt ansvar och
              vara ett föredöme när det gäller utveckling av teknik som kan
              ersätta dessa bränslen.
            </seg>
          </u>
          <u>
            <seg>
              Vi har diskuterat fram och tillbaka vad man gör med just de restprodukter
              som vi pratar om. Vi i Centerpartiet har lagt våra förslag till
              hur vi tycker att det här skulle se ut. Vad jag hoppas på nästa
              år är just en offensiv politik från Sverigedemokraterna för att
              nå 2030-målen. Det ser jag inte i dag.
            </seg>
          </u>
          <note>
            (Applåder)
          </note>
          <note type="speaker">
            Anf. 75 ELIN SEGERLIND (V):
          </note>
          <u>
            <seg>
              Fru talman! Efter valet fick inget block egen majoritet. Därför
              fick vi en övergångsregering som tillfälligt skulle styra så att
              myndigheternas arbete kunde fortsätta.
            </seg>
          </u>
          <u>
            <seg>
              Övergångsregeringen lade fram en budget som skulle förvalta det
              arbetet. I det läget väljer de högerkonservativa att motionera
              på den, och M och KD lyckas med hjälp av sin budget ta makten
              bakvägen i en situation där vi inte har någon regering.
            </seg>
          </u>
          <u>
            <seg>
              Detta ställer oss i en situation där vi har en övergångsregering
              som ska driva igenom en politiskt färgad budget som ingen egentligen
              behöver ta ansvar för och där vi inte har någon som kan ställas
              till svars. Nu står vi alltså här med en statsbudget på 28 sidor
              och försöker förstå vad det är de högerkonservativa vill att Sverige
              ska bli, förutom ett bättre samhälle för de redan rika och välbeställda.
            </seg>
          </u>
          <u>
            <seg>
              I dag talar vi om utgiftsområde 20 Allmän miljö- och naturvård,
              ett område som minskar med över 2 miljarder i förhållande till
              övergångsbudgetens förslag. Det är en minskning som betyder färre
              arbetstillfällen, till exempel 1 450 gröna jobb, mindre resurser
              för att nå våra miljömål och mindre resurser till våra myndigheter
              för att genomföra den svenska miljöpolitiken. Det är klart att
              2 miljarder får konsekvenser.
            </seg>
          </u>
          <u>
            <seg>
              Neddragningarna görs främst inom skogsområdet. Det handlar där
              om minskade anslag för åtgärder och skydd av värdefull natur med
              över 1,3 miljarder kronor – en halvering. En sådan stor minskning
              av anslaget kommer att försämra möjligheterna till naturvårdande
              åtgärder, minska tillgängligheten till friluftsliv och naturområden
              och ta bort insatser för att skydda hotade arter.
            </seg>
          </u>
          <u>
            <seg>
              Den biologiska mångfalden handlar om variationsrikedom bland
              alla levande organismer av alla ursprung, inom och mellan arter
              och i eko ­ system. Biologisk mångfald är en förutsättning för
              allt liv på planeten. Här är läget akut – det vet vi. Bestånden
              av vilda ryggradsdjur har minskat med 60 procent sedan 70-talet.
              Fortsätter det så kommer två tredjedelar att vara borta till 2020.
            </seg>
          </u>
          <u>
            <seg>
              Hela vår ekonomi bygger på naturens ekosystemtjänster. Vi drar
              nytta av dem varje dag. Naturen tar upp koldioxid, jämnar ut temperaturen
              och bidrar till att blommor pollineras och att frön sprids. Detta
              vet vi.
            </seg>
          </u>
          <u>
            <seg>
              Vi får mat, rent vatten, syre och energi. Vår användning av jordens
              resurser sätter hårt tryck på våra ekosystem. Det är hög tid att
              vi sköter om och reparerar ekosystemen för att säkerställa vår
              framtida överlevnad.
            </seg>
          </u>
          <u>
            <seg>
              Minskade satsningar på åtgärder för värdefull natur ger mindre
              resurser för att bromsa utarmningen av biologisk mångfald och
              försvårar möjligheterna att uppnå flera av våra miljömål, som
              till exempel ett rikt växt- och djurliv, levande skogar och ett
              rikt odlingslandskap.
            </seg>
          </u>
          <u>
            <seg>
              I anslaget till skydd av värdefull natur, som Moderaterna och
              KD nu har halverat, ingår ersättningen för de markägare som har
              skyddsvärd natur på sina marker. Ersättningen till dem som har
              nyckelbiotopsrika marker tas nu bort med hänvisning till att man
              stoppar just nyckelbiotopsinventeringen. Men även om den stoppas
              finns det många markägare som fortsatt kommer att ha behov av
              ersättningen när nyckelbiotoper ska skyddas.
            </seg>
          </u>
          <u>
            <seg>
              För Vänsterpartiet är det självklart att de som har skog och
              mark som behöver skyddas, till exempel på grund av sin artrikedom,
              i ökad utsträckning också ska få ersättning för det. Därför är
              det djupt beklagligt att den ersättningen nu kommer att ges till
              allt färre skogsägare.
            </seg>
          </u>
          <u>
            <seg>
              En annan post som fått stryka på foten är klimatinvesteringar,
              som minskat till mer än hälften. Därmed drar man undan mattan
              för flertalet företag och kommuner som vill göra klimatinvesteringar
              och bidra till den nödvändiga klimatomställningen.
            </seg>
          </u>
          <note>
            Genom Klimatklivet har Naturvårdsverket sedan 2015 och fram till
            mitten av 2018 beviljat investeringsstöd för närmare 2 000 åtgärder.
            Det har handlat om transporter, produktion av biogas och energikonvertering.
            Totalt har Naturvårdsverket fördelat 3,2 miljarder under perioden,
            skapat över 2 500 nya arbetstillfällen och åstadkommit en minskning
            av växthusgaser motsvarande 885 000 ton koldioxid per år.
          </note>
          <u>
            <seg>
              Moderaterna och KD anför gärna att de åtgärder som den förra
              reger ­ ingen vidtog inte hade några effekter, och därför är det
              bortkastade pengar. Men vad väljer då M och KD att göra i stället?
              Deras budget är befriad från större visioner om hur vi i stället
              ska kunna nå våra nationella och internationella miljömål , som
              vi vet att vi behöver nå.
            </seg>
          </u>
          <u>
            <seg>
              Tusentals forskare står bakom FN:s klimatrapport som säger att
              det är bråttom. I det ljuset är den konservativa budgeten ingenting
              annat än en katastrof. Vi behöver ytterligare satsningar och styrmedel
              inom klimat ‑ och miljöområdet. Det krävs för att nå våra målsättningar
              för kommande generationer.
            </seg>
          </u>
          <u>
            <seg>
              M och KD tillsammans med SD väljer nu att göra precis tvärtom.
              Flyget ska fortsätta att ha gräddfil och slippa betala för sin
              klimatpåverkan. Det ska bli billigare att använda fossila drivmedel.
              Mindre resurser ska satsas på att skydda natur och hotade arter.
              Kortsiktighet och stimulanser till dem med högst inkomster prioriteras
              framför långsiktiga åtgärder som minskar klyftorna och fördelar
              våra resurser rättvist och hållbart. Vi ställer oss därför bakom
              det särskilda yttrande som vi har lämnat.
            </seg>
          </u>
          <note>
            (Applåder)
          </note>
          <note type="speaker">
            Anf. 76 KJELL-ARNE OTTOSSON (KD):
          </note>
          <u>
            <seg>
              Fru talman! Jag vill börja med att yrka bifall till utskottets
              förslag, det vill säga Moderaternas och Kristdemokraternas gemensamma
              förslag inom utgiftsområde 20.
            </seg>
          </u>
          <u>
            <seg>
              Klimatutmaningen är som vi hört tidigare global. Det innebär
              att vi i Sverige måste möta den på både ett internationellt och
              ett nationellt plan. Efter fleråriga förhandlingar är det mycket
              glädjande att världens länder 2015 enades om ett klimatavtal i
              Paris. Ett gott internationellt samarbete är helt avgörande för
              att vi ska nå framsteg.
            </seg>
          </u>
          <u>
            <seg>
              Nu efter två veckors förhandlingar har klimatmötet i Katowice
              äntligen gått i mål. Klimatet kräver att världens länder agerar
              gemensamt. Därför är det oerhört glädjande att länderna har kunnat
              enas om en regelbok för hur utsläppsminskningarna ska gå till
              så att Parisavtalets mål kan nås . Sedan skulle vi förstås alltid
              kunna önska mer.
            </seg>
          </u>
          <u>
            <seg>
              Vi ser i dag hur de svenska företagen aktivt och utan statliga
              pekpinnar jobbar för att minska sina egna spår i miljö och klimat.
              De gör det i dag för att det är en stor konkurrensfördel. De måste
              ligga i framkant. Det är alltså i många lägen ett eget medvetet
              val.
            </seg>
          </u>
          <u>
            <seg>
              Jag kan till exempel nämna hur Stora Enso nu har beslutat om
              utbyggnad och förbättring av en reningsanläggning på Skoghalls
              Bruk hemma i Värmland för närmare en kvarts miljard kronor. Investeringarna
              ska ge bättre kvalitet på returvattnet till Vänern, och slammet
              kan användas som biobränsle.
            </seg>
          </u>
          <u>
            <seg>
              Man strävar ständigt efter att använda så stor del av trädet
              som möjligt och hitta nya användningsområden för sina restprodukter,
              samtidigt som man minimerar sin miljöpåverkan. Därför tycker vi
              att det är viktigt att satsa pengar på ytterligare klimatforskning
              för att stödja företagen i de miljöutmaningar de står inför.
            </seg>
          </u>
          <u>
            <seg>
              Vi tillför 300 miljoner kronor de kommande tre år en för ökad
              miljöforskning för att bland annat stimulera forskning om biobränsle
              för flyget.
            </seg>
          </u>
          <u>
            <seg>
              Vi vill också avsätta 250 miljoner kronor på tre år för utbygg
              na d av teknikneutral laddinfrastruktur längs Sveriges vägar.
              Att det finns möjligheter att ladda elfordon är väldigt viktigt
              för att skapa förtroende för elfordon och för att möjliggöra laddning
              när fordonet ska röra sig lite längre. Sverige har mer än bara
              stadstrafik. Stödet kan användas till att medfinansiera investeringar
              i publik laddinfrastruktur upp till 50 procent och kommer att
              fasas in under 2019.
            </seg>
          </u>
          <u>
            <seg>
              För att snabbt klara av att minska CO 2 -halten i atmosfären
              måste vi göra mer än så. Tyvärr riskerar Sverige nu att fasa ut
              väl fungerande kärnkraftsreaktorer som absolut skulle kunna vara
              med och ge ett stort bidrag till minskade koldioxidutsläpp. Om
              vi tittar i IPCC:s rapport som släpptes för några veckor sedan
              är det tydligt att om vi på en global nivå ska klara målet om
              minskat CO 2 -utsläpp bör antalet kärnkraftsreaktorer öka rejält
              för att kunna möta efterfrågan på el.
            </seg>
          </u>
          <u>
            <seg>
              I Tyskland lägger man i dag ned kärnkraftverk, och då blir det
              tyvärr kolkraftsreaktorer som får ersätta en stor del av bortfallet.
              Jag kan bara exemplifiera lite grann. Om alla kolkraftverk i Danmark,
              Tyskland, Polen och Finland skulle läggas ned skulle vi behöva
              80 nya kärnkraftsreaktorer för att kunna ersätta all den elektricitet
              som de kraftverken skickar ut på nätet. Här har vi otroliga miljövinster
              att hämta hem. Sedan är det helt klart så att kärnkraftverk inte
              är den bästa lösningen i alla avseenden, men vad är alternativen
              nu när vi ska ställa om? Vi behöver ställa om nu!
            </seg>
          </u>
          <u>
            <seg>
              Fru talman! Ett annat viktigt område är våra hav. Vi har i sommar
              sett många aktioner där människor boende längs våra kuster är
              ute och plockar skräp, inte minst plast som flyter i land i otroliga
              mängder. Tyvärr kan inte all plast plockas upp för hand. Vi har
              mikroplaster. Därför vill vi satsa på att minska mikroplasterna
              genom bland annat rening av dagvatten , men också genom nya material
              och tekniker för att minska mikroplasterna från exempelvis bildäck.
              Därför avsätter vi mer pengar under åren 2019–2021 för att stödja
              just investeringar i reningsteknik. Det gäller även läkemedelsrester,
              som vi absolut måste få bort.
            </seg>
          </u>
          <u>
            <seg>
              Utöver detta vill Kristdemokraterna och Moderaterna lägga 600
              miljoner kronor under de kommande tre år en för att förbättra
              situationen i Östersjön. Östersjön är ett av världens mest känsliga
              hav, och det utsätts i dag för stora miljöhot. Övergödning från
              näringsläckage och miljögifter rubbar havets ekosystem , med algblomning
              och stora områden med döda havsbottnar som följd. Vi tillför därför
              resurser för att stävja det.
            </seg>
          </u>
          <u>
            <seg>
              Vi fördjupar LOVA-bidraget som Alliansen införde i regeringsställning.
              Det är en statlig medfinansiering av lokala vattenvårdsprojekt
              som minskar mängden kväve och fosfor eller miljögifter i haven.
              LOVA-bidraget har visat sig vara effektivt.
            </seg>
          </u>
          <u>
            <seg>
              Fru talman! Som jag sa i min inledning är klimatutmaningen global.
              Således måste även arbetet för en bättre miljö ske globalt. Vi
              i Sverige kan inte få bukt med allt själva. Därför vill vi förbättra
              det gemensamma Östersjöarbetet. Moderaterna och Kristdemokraterna
              satsar på att förstärka det regionala arbetet för Östersjön och
              Västerhavet och avsätter därför pengar för det under kommande
              år.
            </seg>
          </u>
          <u>
            <seg>
              För att stärka det internationella klimatarbetet ytterligare
              vill vi satsa på ökat klimatbistånd med 3 miljarder extra på tre
              år. Biståndet ska få tydligare klimatfokus med syfte att sänka
              utsläppen globalt. Att vi lägger mer pengar på ökat klimatbistånd
              ger oss en större utsläppsminskning per skattekrona.
            </seg>
          </u>
          <u>
            <seg>
              Dessutom måste klimatinvesteringar utomlands öka. Därför satsar
              vi 300 miljoner kronor på detta de kommande tre år en .
            </seg>
          </u>
          <u>
            <seg>
              Flera rapporter pekar på att ett av de mest kostnadseffektiva
              verktygen inom klimatpolitiken är internationella klimatinvesteringar
              genom exempelvis Clean Development Mechanism. Dessa mekanismer
              har gett goda resultat på flera plan, såsom klimatpåverkan, luftkvalitet
              och hälsa samt inte minst tekniköverföring och teknikutveckling
              i andra länder.
            </seg>
          </u>
          <u>
            <seg>
              Fru talman! I den övergångsbudget som regeringen har lagt fram
              är det flera satsningar som vi vill ta bort i vår budget. Upprepade
              gånger har det av forskare och remissinstanser slagits fast att
              flera av dessa är symbol ­ åtgärder som är ineffektiva ur både
              miljö- och klimatsynpunkt.
            </seg>
          </u>
          <u>
            <seg>
              Miljön och klimatet är för viktigt för att inte ta på allvar.
              Därför vill vi lägga pengar där de faktiskt gör mest nytta för
              miljön och klimatet. Kristdemokraterna och Moderaterna har därför
              valt att prioritera bland annat internationella insatser, forskning,
              fossilfria persontransporter samt havsmiljö.
            </seg>
          </u>
          <note>
            (Applåder)
          </note>
          <note type="speaker">
            Anf. 77 MARIA GARDFJELL (MP) replik:
          </note>
          <u>
            <seg>
              Fru talman! Tack för ditt anförande, Kjell-Arne Ottosson! Du
              talade om många frågor, men jag tänker ta upp en annan fråga som
              du inte har tagit upp.
            </seg>
          </u>
          <u>
            <seg>
              Ni halverar stödet till åtgärder för värdefull natur. Jag vet
              ju hur engagerad du är i naturfrågor och inte minst rovdjursfrågor,
              som du ofta talar om. Faktum är att halveringen av åtgärder för
              värdefull natur kommer att innebära att ersättningen för rovdjursstängsel
              också kommer att halver as och även stöden till slåtter- och betesmarker
              och restaurering av vandringsleder i fjällen och runt om i hela
              Sverige.
            </seg>
          </u>
          <u>
            <seg>
              Ni brukar ganska ofta tala om att landsbygden ska leva. Här halverar
              ni alltså stödet till den typ av åtgärder som gagnar näringsverksamheter
              och jobb på landsbygden.
            </seg>
          </u>
          <u>
            <seg>
              Ett anslag handlar också om myggbekämpning. Jag vet att Kristdemokraterna
              i Uppsala län är väldigt engagerade i att inte sänka det stöd
              som finns till myggbekämpning, men här halverar ni det rakt av.
            </seg>
          </u>
          <u>
            <seg>
              Jag undrar därför om ni har varit tillräckligt noggranna med
              ert budgetunderlag när ni har lagt fram det här förslaget.
            </seg>
          </u>
          <note type="speaker">
            Anf. 78 KJELL-ARNE OTTOSSON (KD) replik:
          </note>
          <u>
            <seg>
              Fru talman! Maria Gardfjell ställde flera frågor. Vi får se om
              jag kommer ihåg alla, annars får jag återkomma i min andra replik.
            </seg>
          </u>
          <u>
            <seg>
              Vi kan börja bakifrån. På anslagsområdet myggbekämpning har vi
              650 miljoner kronor kvar. Det handlar om prioriteringar. Vi behöver
              inte bara vara i Uppsala, utan vi kan åka hem till Värmland där
              vi har stora myggproblem vid delar av Klarälven, bland annat i
              Forshaga. Det finns alltså pengar kvar. Det handlar om prioritering.
            </seg>
          </u>
          <u>
            <seg>
              När det gäller halveringen av pengarna till bland annat skydd
              av natur vill vi bromsa detta just nu, därför att det går alldeles
              för fort och för långt när vi ser att personer måste avsätta skog
              och inte får betalt för skogen. Därför vill vi bromsa det hela
              nu. Vi vill få en utredning för att vi ska kunna säkerställa att
              vi får en rättssäkerhet värd namnet, för tyvärr har vi inte det
              i dag.
            </seg>
          </u>
          <u>
            <seg>
              När vi har diskuterat de här frågorna har vi kollat upp att den
              här neddragningen inte innebär att de som redan har ingått avtal
              kommer att drabbas. De får sina pengar. Men vi väntar med nya
              avtal tills vi får en rättssäker hantering av det hela.
            </seg>
          </u>
          <u>
            <seg>
              När det gäller vår debatt om vad som gör verkan, Maria Gardfjell,
              tycker vi att flera av de här sakerna inte ger den verkan som
              de faktiskt borde ge. Och jag misstror inte Miljöpartiets vilja
              att göra gott för naturen; det är inte det som det handlar om.
              Jag tror att ni gör det för att ni vill väl, självklart, men det
              måste ändå vara åtgärder som faktiskt ger verkan.
            </seg>
          </u>
          <u>
            <seg>
              Frågan om rovdjursstängsel får jag komma tillbaka till i nästa
              replik.
            </seg>
          </u>
          <note type="speaker">
            Anf. 79 MARIA GARDFJELL (MP) replik:
          </note>
          <u>
            <seg>
              Fru talman! Effektiviteten i miljöpolitiken ska jag gå in på
              i mitt anförande.
            </seg>
          </u>
          <u>
            <seg>
              Jag vill kommentera det du, Kjell-Arne Ottosson, säger om skydd
              av natur. Det var ju inte en av mina frågor, men det är en viktig
              fråga. Är man mån om att skogsägarna ska få ersättning för skydd
              av natur ska man inte halvera stödet. Då ska man göra som Centerpartiet
              gjorde och öka stödet.
            </seg>
          </u>
          <u>
            <seg>
              Jag har en annan fråga, fru talman, och den gäller plasten ,
              som Kjell-Arne Ottosson nämnde i sitt anförande.
            </seg>
          </u>
          <u>
            <seg>
              Du säger att det är viktigt att rensa plast från haven och stränderna,
              men ni sänker anslaget, som bland annat går till Håll Sverige
              Rent för att städa stränderna från plastskräp , med 150 miljoner
              årligen . Vad är din kommentar till det?
            </seg>
          </u>
          <note type="speaker">
            Anf. 80 KJELL-ARNE OTTOSSON (KD) replik:
          </note>
          <u>
            <seg>
              Fru talman! När det gäller skogen vill vi, som jag sa, ta en
              paus. När vi har en rättssäker hantering kan vi mycket väl vara
              med och öka stödet. Regeringen som sitter nu, där Miljöpartiet
              är med, har ju till och med här i kammaren sagt att man vill avsätta
              skog. Men det finns inte pengar – det har till och med miljöminister
              Karolina Skog sagt – när det gäller de fjällnära skogarna.
            </seg>
          </u>
          <u>
            <seg>
              Vi vill införa ett skogsbytesprogram för att markägare som blir
              drabbade ska få ersättningsmark att kunna använda, för som skogsägare
              vill du ha din mark för att använda den av flera skäl.
            </seg>
          </u>
          <u>
            <seg>
              När det gäller plasten avgör ju inte ett bidrag till en organisation
              hur vi hanterar plasten i våra världshav. Där har vi betydligt
              mer att göra internationellt.
            </seg>
          </u>
          <note type="speaker">
            Anf. 81 TINA ACKETOFT (L):
          </note>
          <note>
            Fru talman! I detta ärende behandlar utskottet regeringens budgetproposition
            för 2018/2019 i de delar som gäller utgiftsområde 20 Allmän miljö-
            och naturvård samt motionsyrkanden från den allmänna motionstiden.
          </note>
          <u>
            <seg>
              I propositionen anför s särskilda principer som har tillämpats
              vid utformningen eftersom den har beslutats av en så kallad övergångsregering.
              Men som vi alla vet har vi nu dessutom en budget signerad M och
              KD att förhålla oss till. Och eftersom Liberalernas budgetmotion,
              som naturligtvis hade varit bäst för Sverige, har fallit avstår
              vi från ett ställningstagande i ärendet.
            </seg>
          </u>
          <u>
            <seg>
              Men, fru talman, vi står på okänd mark i och med den parlamentariska
              situation vi nu befinner oss i. Det kan skapa oro och oreda hos
              såväl medborgare som våra myndigheter, och kanske skulle de myndigheter
              som står detta utskott särskilt nära behöva det motsatta. De behöver
              tydlighet, långsiktighet och arbetsro för att möta de stora utmaningar
              som Sverige och världen står mitt i, inte inför : de klimatförändringar
              som leder till extremväder och naturkatastrofer.
            </seg>
          </u>
          <u>
            <seg>
              Även om vi kan konstatera att sommaren bara hade väder, inget
              klimat – det brukar forskarna säga – är det ändå en tydlig fingervisning
              om vart vi är på väg. De som tror att de 60 miljoner flyktingar
              som i dag befinner sig runt omkring i världen inte påverkas av
              kommande klimatförändringar och att de inte kommer att öka flyktingströmmarna
              låter sig luras.
            </seg>
          </u>
          <u>
            <seg>
              Liberalerna har en tydlig grön liberal miljö- och klimatpolitik,
              som vi dessutom hyllas för av miljörörelsen. Det tackar jag naturligtvis
              för, och jag avser att fortsätta leva upp till den. Jag tror att
              en av orsakerna till detta är att man ser att den bästa miljö-
              och klimatpolitiken inte enbart handlar om vem som har högst budgetanslag
              och högst subventioner. Liberalerna utgår från principen att det
              är förorenaren som ska betala, och vi vill ha en ekonomisk styrning
              som sker på ett kostnadseffektivt och långsiktigt sätt. Vi föreslår
              en bred grön skatteväxling där skatter på miljö- och klimatpåverkande
              verksamheter höjs. Det är mer verkningsfullt att beskatta det
              som ska bort än att subventionera och rabattera det som ska gynnas.
            </seg>
          </u>
          <u>
            <seg>
              I vårt budgetförslag värnar vi hav och stränder, vattendrag,
              skyddsvärd skog, den viktiga så kallade gammelskogen och den biologiska
              mångfalden , som är grunden för allt levandes existens. Liberalerna
              satsar därför på särskilda åtgärder för havs- och vattenmiljö
              för renare stränder och åtgärder mot stranderosionen. De av oss
              som bor i Skåne och särskilt på östkusten känner stranderosionen
              varenda vår och höst.
            </seg>
          </u>
          <u>
            <seg>
              Vi har åtgärder för värdefull miljö för att utveckla biologisk
              mångfald och för att bekämpa invasiva arter. Vi satsar också på
              sanering och återställande av förorenade områden och på Kemikalieinspektionens
              fortsatta arbete.
            </seg>
          </u>
          <u>
            <seg>
              Fru talman! Det spenderas i dag mycket skattemedel på det så
              kallade Klimatklivet , som tydligt har kritiserats av Konjunkturinstitutet.
              Klimatinvesteringar behövs, men vi behöver inga snedvridande subventioner.
              Liberalerna avsätter därför 1 500 miljoner kronor årligen till
              ett nytt anslag med benämningen nationella klimatinvesteringar.
              Samhället måste ställa om, och då behövs klimatinvesteringar som
              är långsiktiga och kommer många till del.
            </seg>
          </u>
          <u>
            <seg>
              Fokus ska vara på att få ned utsläppen, och stöd ska inriktas
              mot insatser där investerade medel har störst nytta och långsiktig
              effekt, till exempel inom transport och industri samt jord- och
              skogsbruket. Det kan handla om biogasanläggningar och metangasreducering
              inom jordbruket eller cykelinfrastruktur för att underlätta cykelpendling.
              Det kan vara eldrivna stadsbussar för hållbara städer och en utbyggd
              laddinfrastruktur runt om i vårt land.
            </seg>
          </u>
          <u>
            <seg>
              Alltför ofta, fru talman, finns en övertro på att politiken kan
              subven ­ tionera fram de nya lösningarna. Men politiker är dåliga
              på att förutse vil ­ ken teknik som bär framtiden med sig. Den
              misslyckade satsningen på eta ­ nolbränsle är bara ett sådant
              exempel. Det är nog tyvärr oftast misshus ­ hållning med skattepengar
              att ge subventioner till det som politiker hoppas ska ge miljövänlig
              effekt. I stället är det mycket bättre att lägga högre skat ­
              ter på det som vi tycker är miljöskadligt. Då får vi effektiva
              ekonomiska styrmedel som gör att det miljöskadliga gradvis fasas
              ut.
            </seg>
          </u>
          <u>
            <seg>
              Till detta kommer ytterligare ett argument, nämligen att miljösubven
              ­ tioner är fördelningspolitiskt felaktiga eftersom det största
              bidraget går till den som har störst köpkraft redan från början.
              Det är helt enkelt inte rimligt att använda skattepengar till
              att subventionera höginkomsttagares inköp av elbilar, elcyklar
              och utombordare. Skattepengar ska inte gå till ineffektiva klimatprojekt,
              privata inköp av båtmotorer och så vidare med ökad admi ­ nistration
              och byråkrati som följd.
            </seg>
          </u>
          <u>
            <seg>
              Fru talman! I dag är det inte helt glasklart hur Sverige kommer
              att styras eller hur budgeten kommer att se ut framöver, men jag
              och Liberalerna avser att fortsatt leva upp till de löften vi
              har gett våra barn och föra en miljö- och klimatpolitik som satsar
              på det som ger effekt på riktigt.
            </seg>
          </u>
          <u>
            <seg>
              Jag hänvisar till den liberala budgetmotionen, till vår miljömotion
              och till det särskilda yttrandet i dagens betänkande.
            </seg>
          </u>
          <note>
            (Applåder)
          </note>
          <note type="speaker">
            Anf. 82 MARIA GARDFJELL (MP) replik:
          </note>
          <note>
            Fru talman! Tack för ditt anförande, Tina Acketoft!
          </note>
          <u>
            <seg>
              Du skryter lite grann om att Liberalerna har lyfts upp av miljörörelsen
              som en grön kraft i Alliansen. Samtidigt gör ni nu stora nedskärningar
              i miljöbudgeten på ungefär 2 miljarder kronor. Ni gör faktiskt
              större nedskärningar av förvaltningsanslaget till Naturvårdsverket
              än vad Moderaterna och KD gör.
            </seg>
          </u>
          <u>
            <seg>
              Du talar om grön skatteväxling, men min fråga är väldigt enkel.
              Har ni släppt idén om grön skatteväxling? Du talar om att ni vill
              ha högre skatter på det som är miljöskadligt, men nu tar Liberalerna
              helt plötsligt bort flygskatten.
            </seg>
          </u>
          <note type="speaker">
            Anf. 83 TINA ACKETOFT (L) replik:
          </note>
          <u>
            <seg>
              Fru talman! Nej, jag skryter inte om att miljörörelsen har utsett
              oss till en grön röst i riksdagen. Det är något som jag tackar
              för och tar emot, för det är de som har gått före mig i den här
              kampen som har gjort det gedigna arbetet, och det är någonting
              som jag avser att leva upp till, som jag sa. Det är inte skryt,
              utan det är fakta. Så är det. Vi har utsetts till partiet med
              den bästa gröna politiken – visserligen inom Alliansen i vissa
              fall men även rent generellt i andra fall.
            </seg>
          </u>
          <u>
            <seg>
              Grön skatteväxling är något som vi tror på i alla högsta grad,
              och det är precis som jag säger att vår filosofi, vår vision,
              är att vi har ett samhälle där det ska kosta att förorena och
              inte ska kosta att vara en god aktör både på marknaden och som
              privatperson.
            </seg>
          </u>
          <u>
            <seg>
              Låt mig säga när det gäller flygbränsle att vi inte är emot en
              beskattning av CO 2 , men vi är emot en kategorisk beskattning
              av flyget oavsett hur mycket CO 2 man släpper ut. Den som förorenar
              mest – den flygplanstyp, den aktör som förorenar mest – ska betala
              mest också. Men man ska inte straffa flygplan som faktiskt i dag
              flyger med mindre CO 2 -skadliga drivmedel. Det är vår syn på
              hur flygskatten ska utformas, och dessutom anser vi att den bör
              utformas på EU-basis för att få verklig effekt. Det här är bara
              en del av vår politik, och vi väljer att se EU som en tydlig aktör
              där. Sverige är fantastiskt duktigt och ska fortsätta att vara
              ett föregångsland i EU, men EU ska också vara ett föredöme för
              resten av världen.
            </seg>
          </u>
          <note type="speaker">
            Anf. 84 MARIA GARDFJELL (MP) replik:
          </note>
          <u>
            <seg>
              Fru talman! Miljöpartiet stöder naturligtvis också tanken att
              få fram en EU-skatt på flyget, men vi vet att det kan ta väldigt
              lång tid att få fram en sådan. Därför är den flygskatt som Sverige
              nu har infört en parallell till flygskatter som har införts i
              många andra EU-länder.
            </seg>
          </u>
          <u>
            <seg>
              Du säger, Tina Acketoft, att du hellre skulle vilja ha en differentierad
              flygskatt. Men varför har inte Liberalerna föreslagit det? Ni
              föreslår ju att flygskatten ska tas bort helt.
            </seg>
          </u>
          <note type="speaker">
            Anf. 85 TINA ACKETOFT (L) replik:
          </note>
          <u>
            <seg>
              Fru talman! Ja, vi väljer att ta bort flygskatten som den ser
              ut i dag ; det är helt rätt. Men det är viktigt att vi inte straffar
              de aktörer som faktiskt gör ett gott arbete i dag, utan det är
              de som förorenar mer som ska betala mer. Det är viktigt att vi
              lyfter upp och driver frågan aktivt på EU-basis. Jag är tacksam
              för att Miljöpartiet är den aktör som vi liberaler kan hålla i
              handen när vi går ut i den kampen.
            </seg>
          </u>
          <u>
            <seg>
              Ska vi göra någon verklig skillnad för miljön måste vi se till
              att de som kan verkligen nyttjar det minst CO 2 -aggressiva drivmedlet
              och att det här görs på EU-basis och får verklig effekt för miljön.
            </seg>
          </u>
          <note type="speaker">
            Anf. 86 MARIA GARDFJELL (MP):
          </note>
          <u>
            <seg>
              Fru talman! Den miljöbudget som M och KD tillsammans med SD nu
              tvingar igenom i riksdagen innebär stora ingrepp i Sveriges miljö-
              och klimatpolitik. Många viktiga satsningar som regeringen har
              genomfört de senaste åren stryks i denna sotbudget, och utvecklingen
              vänds till en nedåtgående trend i stället för en positiv utveckling.
              Det påverkar naturligtvis situationen i Sverige men riskerar även
              att urholka Sveriges roll som pådrivande inom det internationella
              och globala klimat- och miljöområdet. Det är mycket allvarligt.
              Det är nu vi måste ta vårt ansvar. Klimatet kan inte vänta.
            </seg>
          </u>
          <u>
            <seg>
              Den vetenskapliga klimatpanelen IPCC har meddelat att det är
              bråttom. Inom den närmaste tioårsperioden måste vi vända utvecklingen.
              Sedan behöver vi bli klimatpositiva, alltså få negativa utsläpp
              för att utsläppsbudgeten ska gå ihop. Ju mindre klimatpolitik
              vi får de närmaste åren, desto svårare kommer det att bli att
              nå klimatmålen i tid.
            </seg>
          </u>
          <u>
            <seg>
              En av forskarrepresentanterna för IPCC, Markku Rummukainen, talade
              på ett seminarium här i riksdagen om 1,5-gradersmålet. En halv
              grad spelar roll. Skillnaden mellan en uppvärmning med en och
              en halv grad och två grader är alarmerande: H undratals miljoner
              fler människor utsätts för vattenbrist, och vi får oåterkalleliga
              förluster av ekosystem.
            </seg>
          </u>
          <u>
            <seg>
              Fru talman! De ekonomiska ramarna för statsbudgeten fastställdes
              förra onsdagen, mitt under pågående klimattoppmöte i Katowice.
              Det är nästan en ödets ironi att det är en budget med de största
              nedskärningarna på klimatområdet vi någonsin har skådat.
            </seg>
          </u>
          <u>
            <seg>
              Jag hade gärna stått här i dag och talat om övergångsbudgeten
              och de särskilda principer som har tagits fram för utformningen,
              om avstämning ­ en med partiernas finanspolitiska talespersoner
              och med KU. Ändå respekteras inte denna ordning. Låt vara att
              SD inte vill vara politiskt korrekta, det vill säga hålla sig
              till spelreglerna. Men nu har två partier till anslutit sig till
              SD:s kaoslinje.
            </seg>
          </u>
          <u>
            <seg>
              Fru talman! Jag är stolt över det Miljöpartiet har åstadkommit
              under fyra år i den rödgröna regeringen. Vi har en klimatlag på
              plats, vi har ett klimatpolitiskt ramverk och vi har stärkt budgeten
              för miljö, klimat och natur. Vi har satt fart på klimatomställningen
              och visat att även ett litet land kan vara en stor förebild. Det
              är tac k vare våra starka gröna klimat ‑ och miljöministrar.
            </seg>
          </u>
          <u>
            <seg>
              Nu skulle vi dock behöva öka takten. Många kommuner, företag
              och enskilda har tagit viktiga initiativ för att kunna bli fossilfria,
              ofta i kombination med de insatser som den rödgröna regeringen
              har initierat. Ekonomiska styrmedel, investeringsstöd och högt
              uppsatta mål har betydelse.
            </seg>
          </u>
          <u>
            <seg>
              Att bli världens första fossilfria välfärdsland är ett fantastiskt
              bra mål. Klimatutvecklingen kommer att göra Sverige till ett ännu
              bättre land att leva i.
            </seg>
          </u>
          <u>
            <seg>
              Klimatinvesteringarna har tagit fart. Klimatklivet är ett övergripande
              nationellt program för att ställa om Sverige från fossilberoende
              till ett hållbart och klimatvänligt samhälle. Det består av stöd
              till en mängd olika åtgärder. För närvarande leder programmet
              till en minskning av Sveriges klimatutsläpp med ca 1,6 miljoner
              ton koldioxid per år. Det motsvarar utsläppen från 750 000 personbilar,
              ca 3 procent av Sveriges utsläpp.
            </seg>
          </u>
          <u>
            <seg>
              Det handlar om stöd till
            </seg>
          </u>
          <u>
            <seg>
               laddstationer
            </seg>
          </u>
          <note>
             fjärrvärmenät, fjärde generationens fjärrvärme
          </note>
          <note>
             omställning av uppvärmning av lokaler och industrier
          </note>
          <u>
            <seg>
               omställning från fossila bränslen till biobränslen i jordbruket
            </seg>
          </u>
          <note>
             utbyggnad av tankstationer för biodrivmedel till bilar, bussar
            och arbetsfordon
          </note>
          <note>
             utbyggnad av gång- och cykelvägar och cykelgarage
          </note>
          <note>
             utbyggnad av biogasnät
          </note>
          <u>
            <seg>
               omställning av tunga fordon
            </seg>
          </u>
          <note>
             värmeåtervinning
          </note>
          <u>
            <seg>
               anläggningar som producerar biogas
            </seg>
          </u>
          <u>
            <seg>
               information och klimatdriven affärsutveckling.
            </seg>
          </u>
          <u>
            <seg>
              De exempel jag nu nämnde kommer att tas bort eller skäras ned
              kraftigt i och med M-KD-SD-budgeten. En ny satsning på teknikneutral
              laddinfrastruktur på 50 miljoner kronor väger inte upp för den
              stora minskningen i Klimatklivet , där 840 miljoner kronor tas
              bort.
            </seg>
          </u>
          <u>
            <seg>
              Fru talman! Som politiker är jag intresserad av styrning och
              ledning. Jag är intresserad av politisk genomslagskraft. Effektivitet
              är ett ord som används i debatten om klimatinvesteringsstöden.
              Jag vill påminna om att när man pratar om effektivitet handlar
              det om två saker: att uppnå målen inom utsatt tid och att använda
              resurser effektivt.
            </seg>
          </u>
          <u>
            <seg>
              Effektiv klimat- och miljöpolitik är den politik som faktiskt
              genomförs och som bidrar till minskade utsläpp. Genom att dra
              ned på vissa av anslagen i miljöbudgeten med 2,7 miljarder kronor
              minskar man drastiskt möjligheterna för Sverige att nå miljömål
              och klimatmål. Det är oansvarigt.
            </seg>
          </u>
          <u>
            <seg>
              Det är relevant att jämföra med andra politikområden. Hur många
              i den här kammaren tror att antalet brott minskar eller att vi
              ökar möjligheten att lösa brott om vi halverar budgeten till polisen?
              Ingen. Det är likadant på miljöområdet.
            </seg>
          </u>
          <u>
            <seg>
              Jag befarar att M, KD och SD har lyssnat sig döva på nationalekonomerna
              på Konjunkturinstitutet. De har ett mycket snävt synsätt. De räknar
              inte in nyttor eller dynamiska effekter. Det behövs stöd för att
              sporra innovation och utveckla företag. Miljöpartiet välkomnar
              en seriös diskussion om effektivitet, företagsutveckling och hur
              vi ska bygga Sverige grönare.
            </seg>
          </u>
          <u>
            <seg>
              Fru talman! I dag är det 100 dagar sedan riksdagsvalet. Under
              valrörelsen ville alla partier vara miljöpartier. I dag vet vi
              att det inte stämmer. Nu ser vi tydligt att det är stora skillnader
              mellan partierna när det gäller miljö, klimat och natur. Det gör
              det naturligtvis enklare för Miljöpartiet att i nästa val vinna
              tillbaka alla de väljare som vill att Sverige ska vara ledande
              i klimatpolitiken, miljöpolitiken och naturpolitiken.
            </seg>
          </u>
          <u>
            <seg>
              Fru talman! Avslutningsvis vill jag säga två saker. Jag vill
              nämna Industriklivet. Det är ett stöd som går till satsningar
              på teknikskiften inom industrin. Det främsta exemplet är SSAB:s,
              LKAB:s och Vattenfalls projekt Hybrit. Där jobbar man med att
              utveckla en teknik för att kunna skapa stål utan kol.
            </seg>
          </u>
          <u>
            <seg>
              I sotbudgeten skärs dock möjligheterna att satsa på fler projekt
              ned kraftigt, och större satsningar blir omöjliga. Varför vill
              inte högerpartierna satsa på klimatinnovation i fler tunga svenska
              industriföretag? Utsläppshandeln kommer inte ensam att leda till
              den teknikförnyelse som behövs i industriföretagen.
            </seg>
          </u>
          <u>
            <seg>
              Fru talman! Naturvårdsverket drabbas av stora nedskärningar.
              Inklusive projektbidragen motsvarar nedskärningarna 40 procent
              jämfört med 2018 års budget. Det toppar Donald Trumps förslag
              när han tillträdde som president 2017. Han föreslog då att skära
              ned den amerikanska miljömyndigheten EPA med 30 procent. Som tur
              var stoppade den amerikanska kongressen den neddragningen. I vårt
              fall gör riksdagen direkt en värre och större neddragning utan
              mer fördjupad beredning.
            </seg>
          </u>
          <u>
            <seg>
              Fru talman! Miljöpartiet tar skarpt avstånd från den budget som
              M och KD har lagt fram med stöd från SD. Jag hänvisar till vårt
              lika skarpa yttrande. Därmed avstår vi från ställningstagande.
            </seg>
          </u>
          <note>
            (Applåder)
          </note>
          <note type="speaker">
            Anf. 87 MARIA MALMER STENERGARD (M) replik:
          </note>
          <u>
            <seg>
              Fru talman! Man använder ord som sotbudget, kaoslinje och slakt
              samtidigt som man säger sig vilja ha en seriös diskussion. Det
              är svårt att få ihop det.
            </seg>
          </u>
          <u>
            <seg>
              Man kallar vår budget för en slakt. Därför vill jag ställa en
              fråga. Den miljö- och klimatbudget som vi har lagt på riksdagens
              bord ligger högre än samtliga andra miljöbudgetar som har passerat
              denna kammare, för ­ utom valbudgeten nu senast.
            </seg>
          </u>
          <u>
            <seg>
              Maria Gardfjell vill kalla vår budget för slakt. Vad vill hon
              då kalla den rödgröna budget som gällde för bara två år sedan
              och som låg 2 miljarder under Moderaternas och Kristdemokraternas
              budget, eller för den delen den budget som gällde så sent som
              för ett år sedan och som låg 1,3 miljarder under Moderaternas
              och Kristdemokraternas budget?
            </seg>
          </u>
          <note type="speaker">
            Anf. 88 MARIA GARDFJELL (MP) replik:
          </note>
          <note>
            Fru talman! Tack, Maria Malmer Stenergard, för frågan!
          </note>
          <u>
            <seg>
              Vad vill jag kalla den budgeten? Det är intressant med en övergångsbudget.
              Det är ju inte någon önskebudget. Övergångsbudgeten är en avskalad
              och ganska tråkig historia som bara handlar om att upprätthålla
              myndigheternas möjlighet att fungera när vi har en övergångsregering.
              En Miljöpartibudget i regeringsställning skulle naturligtvis innebära
              kanske 2 miljarder extra till miljöbudgeten.
            </seg>
          </u>
          <u>
            <seg>
              Det har hänt väldigt mycket under de senaste åren, inte bara
              för att Miljöpartiet har suttit i den rödgröna regeringen utan
              också för att kunskapen om läget på många områden har ökat dramatiskt.
              Vi vet att det är bråttom med klimatomställningen. Läget för de
              hotade arterna är minst lika allvarligt, om inte allvarligare.
              Vi kan inte titta på när mänskligheten på jorden hotas. Vi måste
              agera.
            </seg>
          </u>
          <u>
            <seg>
              Därför behövs det en ökad satsning på miljö- och klimatområdet.
              Det är tydligt att det som ni bidrar med i arbetet är en risk
              för utvecklingen framöver.
            </seg>
          </u>
          <u>
            <seg>
              Jag kan återkomma med några av de stora risker som finns.
            </seg>
          </u>
          <note type="speaker">
            Anf. 89 MARIA MALMER STENERGARD (M) replik:
          </note>
          <u>
            <seg>
              Fru talman! Tack, Maria Gardfjell, för svaret som tyvärr var
              ett svar på en fråga som jag inte ställde!
            </seg>
          </u>
          <u>
            <seg>
              Jag nämnde inte övergångsbudgeten, utan jag nämnde de budgetar
              som den rödgröna regeringen tidigare har presenterat och som man
              har varit stolt över. Vår budget, som nu förhoppningsvis går igenom
              i kammaren, ligger alltså betydligt högre än era budgetar.
            </seg>
          </u>
          <u>
            <seg>
              I slutet kom Maria Gardfjell in på det som hon i sitt huvudanförande
              kallade för kaoslinje, det vill säga att demokratiskt valda medlemmar
              av vårt parlament har fått igenom ett annat budgetförslag än det
              som reger ­ ingen har presenterat. Att kalla det för en kaoslinje
              är att håna vårt demokratiska system. Det finns människor som
              lever i andra delen av världen som inte kan åtnjuta vårt demokratiska
              system. De skulle nog ha synpunkter på det uttalandet. Sota inte
              ned vårt demokratiska system, Maria Gardfjell!
            </seg>
          </u>
          <note type="speaker">
            Anf. 90 MARIA GARDFJELL (MP) replik:
          </note>
          <u>
            <seg>
              Fru talman! Det är självklart att om man har kommit överens i
              konstitutionsutskottet, om finansministern har kommit överens
              med ekonomisk-politiska talespersoner om hur en övergångsbudget
              ska se ut, varför ska man då driva igenom en illa beredd M-KD-budget
              i riksdagen?
            </seg>
          </u>
          <u>
            <seg>
              Ni slaktade anslagen till skydd och skötsel av värdefull natur,
              och det innebär ett ökat hot mot arterna. Men de gröna neddragningarna
              i sotbudgeten innebär också att väldigt många gröna jobb och även
              enkla jobb försvinner. Många aktörer i den gröna näringen drabbas.
            </seg>
          </u>
          <u>
            <seg>
              I själva verket är den här budgeten illa framtagen. Ni har inte
              sett efter vilka konsekvenser den får. Du brukar vara väldigt
              varsam och fråga om alla möjliga konsekvenser när vi träffar ministrar
              i olika sammanhang. Här har ni tagit fram siffror tagna ur luften
              som ni inte vet vad de kommer att innebära.
            </seg>
          </u>
          <note type="speaker">
            Anf. 91 MAGNUS EK (C) replik:
          </note>
          <u>
            <seg>
              Fru talman! Jag har stor respekt för att ledamoten Gardfjell
              företräder en övergångsbudget. Jag har stor respekt för att det
              inte är något av budgetförslagen som jag och ledamoten företräder
              som ser ut att gå igenom i riksdagen. Jag tänker därför inte fördjupa
              mig alltför mycket i de budgetförslagen.
            </seg>
          </u>
          <u>
            <seg>
              Jag tänker inte heller lägga tid på det som vi brukar debattera
              om och som vi inte brukar vara överens om. Det gäller skyddet
              av värdefull natur och hur vi ser på skogens roll i omställningen.
              Jag har en ganska rak och enkel fråga med anledning av den kritik
              som ledamoten riktar mot en annan av våra kolleger från Liberalerna,
              nämligen om en bristande grön skatteväxling.
            </seg>
          </u>
          <u>
            <seg>
              När jag ser tillbaka på de senaste fyra åren ser jag att den
              förra reger ­ ingen övergivit idén om grön skatteväxling, idén
              om att man höjer skatterna på det som är skadligt för miljön medan
              man sänker skatterna på det som är bra. Man sänker också skatten
              på arbete.
            </seg>
          </u>
          <u>
            <seg>
              Den förra regeringen har höjt skatten på arbete mångdubbelt mer
              än på det som är miljöfarligt. Skatterna har dessutom höjts på
              förnybar energi. Det kanske tydligaste exemplet är det förslag
              till bonus–malus-system som den förra regeringen har genomfört
              och Centerpartiets förslag om en grön bilbonus som egentligen
              är samma tekniska modell. I stället för att maximera miljönyttan
              genom en så effektiv grön skatteväxling som möjligt plockade den
              förra regeringen ut pengar ur systemet. Därmed tappar vi i miljöeffekt.
            </seg>
          </u>
          <u>
            <seg>
              Min fråga till ledamoten är: Kommer Miljöpartiet under kommande
              mandatperiod att driva på för en så effektiv grön skatteväxling
              som möjligt?
            </seg>
          </u>
          <note type="speaker">
            Anf. 92 MARIA GARDFJELL (MP) replik:
          </note>
          <u>
            <seg>
              Fru talman! Ja, det är en bra fråga, Magnus Ek. Inledningsvis
              vill jag säga att jag tycker att det var rekorderligt av Centerpartiet
              att höja anslagen i er miljöbudget och inte sänka dem.
            </seg>
          </u>
          <u>
            <seg>
              Vi behöver arbeta mycket hårdare med en grön skatteväxling nu
              och framöver. Då kan man fråga sig: Varför har det inte hänt någonting
              under de fyra åren? Svaret är ganska enkelt. Vi hade åtta år med
              borgerligt styre då man under den perioden sänkte både skatt på
              arbete och miljöskatter väldigt dramatiskt.
            </seg>
          </u>
          <u>
            <seg>
              Det som behövde göras var att få en balans i den gröna skatteväxlingsmodellen
              och inte bara fortsätta sänkningarna av skatten på arbete, utan
              att få denna balans till stånd.
            </seg>
          </u>
          <u>
            <seg>
              Nu är vi i ett sådant läge där vi behöver ta ett starkt grepp
              kring grön skatteväxling. Vi har ett gemensamt arbete framöver
              för att kunna säkerställa att vi får detta på plats.
            </seg>
          </u>
          <note type="speaker">
            Anf. 93 MAGNUS EK (C) replik:
          </note>
          <u>
            <seg>
              Fru talman! Det var intressant. Idén om balans i den gröna skatteväxlingen
              vet jag inte att ni har företrätt med någon större iver tidigare.
              Det kan inte vara så att ni helt enkelt ville ta ut pengar ur
              systemet. Pengarna flyttades ju också till helt andra delar i
              budgetarna. Även om vi inte kan följa en budget såg det inte ut
              som att det var grön skatteväxling som var prioriterat, utan det
              gjordes andra prioriteringar som mycket väl kan vara värda att
              göra. För min del har vårt parti prioriterat andra saker. Men
              jag har inte hört något om idén om balans i den gröna skatteväxlingen
              tidigare.
            </seg>
          </u>
          <u>
            <seg>
              Det gläder mig ändå att Miljöpartiet verkar vilja arbeta för
              en så effektiv grön skatteväxling som möjligt under åren som kommer
              där man inte tappar bort att sänka skatten när man höjer miljöskatterna.
              Det finns utrymme att höja miljöskatterna. Det är en av de delar
              som vi i Centerpartiet hade velat se i vår budgetmotion.
            </seg>
          </u>
          <u>
            <seg>
              Även om jag inte tycker om att söka konflikt – tro det eller
              ej – vill jag säga att jag inte är helt säker på att vi är överens
              om vad som ska göras med anslaget om att skydda värdefull natur.
              Det är nu en speciell situation. Vi har inte en fullt ut siffersatt
              budget. Om ledamoten Gardfjell läser den ser hon att vi har lite
              olika tankar om vad man ska göra med just skogsmarken.
            </seg>
          </u>
          <note type="speaker">
            Anf. 94 MARIA GARDFJELL (MP) replik:
          </note>
          <u>
            <seg>
              Fru talman! Jag var ju inte riksdagsledamot under den förra mandatperioden.
              Men jag är politiskt intresserad, och jag vet hur diskussionen
              då fördes både inför valet 2014 och efter valet 2014. Det är klart
              att det hade väldigt stor betydelse.
            </seg>
          </u>
          <u>
            <seg>
              Nu har vi en situation där M, KD och SD i sin budget också sänker
              skatterna mycket, bland annat på arbete. Man höjer inte miljöskatterna,
              utan dessutom tar man bort dem.
            </seg>
          </u>
          <u>
            <seg>
              I arbetet framöver behöver vi framför allt ha fokus på höjda
              miljöskatter. Jag hoppas att vi kan arbeta tillsammans med Centerpartiet
              när det gäller detta.
            </seg>
          </u>
          <note type="speaker">
            Anf. 95 MARIA MALMER STENERGARD (M):
          </note>
          <u>
            <seg>
              Fru talman! I helgen avslutades klimatmötet i Katowice i Polen,
              där världens länder samlats för att diskutera en av vår tids stora
              ödesfrågor, klimatet.
            </seg>
          </u>
          <u>
            <seg>
              Några veckor dessförinnan kom en ny rapport från FN:s klimatpanel
              IPCC, och den var tydlig: Det kommer att krävas enormt mycket
              om vi ska klara de klimatmål som sattes upp i Paris, och inte
              som nu gå mot en uppvärmning på tre grader. Samtidigt duggar ]armen
              tätt när det gäller våra hav och vatten, med utbredda problem
              med plast, övergödning och bottendöd.
            </seg>
          </u>
          <u>
            <seg>
              Visst kan det kännas dystert, men det finns hopp. Människan har
              i alla tider funnit lösningar på svåra problem. Jag är helt övertygad
              om att hon kan göra det igen.
            </seg>
          </u>
          <u>
            <seg>
              Det är för mycket som är dystert i klimatdebatten och som inte
              speglar det som faktiskt händer utanför det här huset. Svante
              Axelsson, samordnaren för Fossilfritt Sverige, har sagt: ”I stället
              för att fastna i problemen måste vi börja fokusera på lösningarna.
              Ser man inte ljuset i tunneln får man ingen handlingskraft.” Och
              det finns verkligen ljus, även i klimatfrågan.
            </seg>
          </u>
          <u>
            <seg>
              Fråga Göteborgsföretaget Powercell! Det levererar bränslestackar
              till Nikola Motors vätgaslastbilar. Det är lastb ilar som har
              en räckvidd på 120 mil, och deras enda utsläpp är vattenånga.
              Lastbilarna kommer att rulla på de norska vägarna redan år 2020.
            </seg>
          </u>
          <u>
            <seg>
              Fråga Agroetanol i Norrköping! På deras fabriksoutlet kan man
              tanka spannmålsbaserad etanol som får ned utsläppen med upp till
              80 procent. Den koldioxid som trots allt genereras leder man in
              till Aga, som håller till på grannfastigheten. Där omvandlas den
              till kolsyra till läsk.
            </seg>
          </u>
          <u>
            <seg>
              Fråga ABB och Scandlines! De har sett till att man kan tura mellan
              Helsingborg och Helsingör på världens första högintensiva färjelinje
              med batteridrift.
            </seg>
          </u>
          <u>
            <seg>
              Fråga SSAB, LKAB och Vattenfall! De har bestämt sig för att göra
              världens första fossilfria stål.
            </seg>
          </u>
          <u>
            <seg>
              Det sjuder av vilja att ställa om. Det finns hopp. Nu är det
              upp till oss – sju svenska riksdagspartier, som har ställt sig
              bakom världens kanske mest ambitiösa klimatmål – att tillvarata
              viljan och hoppet.
            </seg>
          </u>
          <u>
            <seg>
              Vi kan verkligen vara ett grönt föredöme. Men då måste vi klara
              av framför allt tre saker:
            </seg>
          </u>
          <u>
            <seg>
              För det första måste vi minska de egna utsläppen samtidigt som
              vi låter ekonomin växa.
            </seg>
          </u>
          <u>
            <seg>
              För att minska utsläppen och bejaka tillväxten säger Moderaterna
              och Kristdemokraterna nej till symbolåtgärder som saknar klimatnytta,
              men ja till åtgärder som gör skillnad på riktigt. Under de senaste
              åren har utsläppen dessvärre ökat. Så var det inte under alliansregeringen.
              Då ökade tillväxten med 10 procent, medan utsläppen minskade med
              19 procent. Dit måste vi tillbaka. Då krävs det att vi satsar
              på att få ned utsläppen från våra stora utsläppskällor. Det handlar
              framför allt om transportsektorn och basindustrin.
            </seg>
          </u>
          <u>
            <seg>
              I vår budget föreslår vi exempelvis utbyggnad av laddinfrastruktur
              för elbilar och vätgasbilar, för att det ska bli lättare att välja
              en elbil i hela landet. Man ska inte heller glömma att många viktiga
              klimatåtgärder ligger utanför budgeten, såsom bonus–malus och
              krav på inblandning av biodrivmedel. Här är jag glad att vi har
              bred politisk uppslutning.
            </seg>
          </u>
          <u>
            <seg>
              I vår budget satsar vi också på industrins omställning. Vi vill
              på sikt se ett mer effektivt klimatavdrag för dem som investerar
              i revolutionerande teknik som drastiskt kan minska utsläppen.
              Men fram till dess matchar vi varje krona som den tidigare regeringen
              avsatt för omställningen inom basindustrin. Det är pengar som
              exempelvis kan gå till att fånga och lagra koldioxid, vilket FN:s
              klimatpanel också har sagt är nödvändigt om vi ska klara klimatmålen.
            </seg>
          </u>
          <u>
            <seg>
              För det andra ska vi bidra till tekniksprång för global klimatnytta.
            </seg>
          </u>
          <u>
            <seg>
              Därför satsar vi mycket i vår budget på miljöforskning, betydligt
              mer än de rödgröna har gjort. I kommande forskningsproposition
              vill vi också se ökade anslag, även för tillämpad forskning, för
              att minska utsläppen i just basindustrin. Här kan Sverige göra
              verklig global nytta.
            </seg>
          </u>
          <u>
            <seg>
              För det tredje ska vi hjälpa andra länder att göra en mer hållbar
              tillväxtresa än den vi själva har gjort.
            </seg>
          </u>
          <u>
            <seg>
              Genom vår budget tar vi ett större globalt ansvar genom att satsa
              mer på de internationella klimatinvesteringarna och utöka klimatbiståndet
              med 1 miljard kronor. Det senare är en satsning som inte syns
              i just detta utgiftsområde men som ändå är en viktig del av vår
              klimatpolitik.
            </seg>
          </u>
          <u>
            <seg>
              I en annan del av budgeten ligger också frågor som rör våra gröna
              näringar. Moderaterna och Kristdemokraterna satsar över 1 miljard
              mer än vad som görs i övergångsbudgeten på de gröna näringarna,
              som är så viktiga i vårt klimatarbete.
            </seg>
          </u>
          <u>
            <seg>
              Denna budget handlar inte bara om klimat. Som bekant hänger dock
              miljö och klimat ofta ihop. Våra hav har fått ta stor stryk på
              grund av de ökade koncentrationerna av koldioxid. På miljösidan
              gör vi stora investeringar i havs- och vattenmiljön. Vi vill bland
              annat intensifiera Östersjösamarbetet och rena avloppsvattnet
              från läkemedelsrester och mikroplaster.
            </seg>
          </u>
          <u>
            <seg>
              Moderaterna och Kristdemokraterna har lagt en ambitiös miljö-
              och klimatpolitik på riksdagens bord. Vi gör nu precis det vi
              sa före valet att vi skulle göra: Vi gör upp med symbolpolitiken
              och satsar på det som gör verklig nytta, för klimatet kan inte
              vänta. Klimatet har inte tålamod med experiment som präglas mer
              av välvillighet än av effektivitet. Klimatet ställer krav på precision.
            </seg>
          </u>
          <u>
            <seg>
              Med den här budgeten tar vi viktiga steg mot just detta. Därför
              yrkar jag bifall till förslaget i betänkandet.
            </seg>
          </u>
          <note>
            (Applåder)
          </note>
          <note type="speaker">
            Anf. 96 HANNA WESTERÉN (S) replik:
          </note>
          <u>
            <seg>
              Fru talman! Som jag ser det finns det miljarder skäl att oroa
              sig för svensk miljö- och klimatpolitik de närmaste åren. Apropå
              ett tidigare replikskifte vill jag understryka att det som förordades
              2016 helt enkelt inte räcker 2018, sett till det vi vet.
            </seg>
          </u>
          <u>
            <seg>
              Maria Malmer Stenergard adresserar själv en del av de utmaningar
              som vi står inför. Jag kan inte låta bli att fundera över hur
              ni då kan kasta de satsningar överbord som Naturvårdsverket har
              gjort transparenta och seriösa beräkningar om. De skulle kunna
              göra stor klimatnytta. Dessa har man helt kastat överbord. Ni
              har även kastat resurser för miljötillsyn liksom för sanering
              av förorenad mark åt sidan.
            </seg>
          </u>
          <u>
            <seg>
              Hur bidrar detta till att uppfylla svenska klimatåtaganden, som
              jag hoppas och tror att Maria Malmer Stenergard är väl förtrogen
              med och också vill sträva mot?
            </seg>
          </u>
          <note type="speaker">
            Anf. 97 MARIA MALMER STENERGARD (M) replik:
          </note>
          <u>
            <seg>
              Fru talman! Tack, Hanna Westerén, för frågorna, som är väldigt
              viktiga!
            </seg>
          </u>
          <u>
            <seg>
              Det är otroligt bråttom. Därför säger vi nu att vi måste göra
              upp med den symbolpolitik som tyvärr har präglat den rödgröna
              regeringens politik.
            </seg>
          </u>
          <u>
            <seg>
              Hanna Westerén nämner Klimatklivet. Flera bedömare, bland andra
              Konjunkturinstitutet, har sagt att det handlar om pengar till
              åtgärder som ändå hade genomförts. Vi menar att dessa pengar kan
              göra bättre nytta någon annanstans.
            </seg>
          </u>
          <u>
            <seg>
              Jag vill betona att budgeten är en helhet. Vi minskar anslagen
              på det utgiftsområde vi debatterar i dag, då vi säger nej till
              ineffektiva klimatsatsningar, till exempel bidrag till elcyklar.
              Men vi höjer samtidigt anslagen på andra ställen som verkligen
              skapar klimatnytta. Det handlar om 1 miljard mer till biståndet.
              Detta öronmärker vi för att minska koldioxidutsläppen globalt.
              Det handlar även om 1 miljard mer till de gröna näringarna, som
              använder sina gröna fingrar varje dag för att binda koldioxid.
            </seg>
          </u>
          <note type="speaker">
            Anf. 98 HANNA WESTERÉN (S) replik:
          </note>
          <u>
            <seg>
              Fru talman! Det är tydligt att Moderaterna och Socialdemokraterna
              inte lyssnar till samma expertis. Moderaterna kanske ändå kan
              låna industrin sitt öra. I Dagens industri kan vi i dag läsa en
              kommentar från Gert Nilson, som är teknisk direktör vid Jernkontoret.
              Han är väldigt orolig över att incitamenten till omställning försvinner
              och säger: ”Det är inte bra. Det finns väldigt få affärsmässiga
              skäl att ställa om till ett fossilfritt samhälle. Det gör vi för
              samhällets skull, då behöver samhället vara med och stödja processen.”
            </seg>
          </u>
          <u>
            <seg>
              Klimathotet finns här och nu. Det sa också Maria Malmer Stenergard.
              Behovet av åtgärder för att säkra en gemensam framtid är akut.
              Även det verkar vi på något märkligt sätt vara överens om. Men
              hur kan då de skattesänkningar som nu ligger för handen vara så
              fruktansvärt brådskande att klimatet får stå tillbaka?
            </seg>
          </u>
          <note type="speaker">
            Anf. 99 MARIA MALMER STENERGARD (M) replik:
          </note>
          <u>
            <seg>
              Fru talman! När det gäller Industriklivet har vi varit extremt
              tydliga. Jag står fast vid det. Vi vill på sikt göra om det till
              ett avdrag, vilket vi tror är betydligt mer träffsäkert. Vi har
              från början sagt att vi vill göra detta i samarbete med industrin.
              Vi kan behöva komplettera det med satsningar på till exempel demonstrationsanläggningar
              och liknande. Men fram till att vi har utrett det här på ett noggrant
              sätt och berett förslaget matchar vi varje krona som regeringen
              har avsatt till Industriklivet. Det gör vi för att vi vill skapa
              långsiktighet och bättre förutsättningar för branschen. Det här
              är väldigt viktigt för oss.
            </seg>
          </u>
          <u>
            <seg>
              I sammanhanget kan man nämna att de satsningar som regeringen
              gör på hela industrins omställning är lägre än de som man har
              gjort på att subventionera elcyklar.
            </seg>
          </u>
          <note type="speaker">
            Anf. 100 MARIA GARDFJELL (MP) replik:
          </note>
          <u>
            <seg>
              Fru talman! Jag tackar Maria Malmer Stenergard för hennes anförande.
            </seg>
          </u>
          <u>
            <seg>
              Du påstår att ni satsar på havet, Maria Malmer Stenergard. Men
              samtidigt gör ni i er budget stora nedskärningar på åtgärder som
              gynnar haven. Ni tar bort totalt 150 miljoner kronor från de anslag
              som bland annat används till Håll Sverige Rent och sanering av
              miljögifter till havs.
            </seg>
          </u>
          <u>
            <seg>
              Ingen verkar vilja ta ansvar för de 23 000 tunnor kvicksilver
              som ligger på botten av Sundsvallsbukten. Det står klart efter
              att länsstyrelsen fått in yttranden från de företag som länsstyrelsen
              ansåg kunde vara ansvariga för dumpningen. Under perioden 1945–1968
              tillverkades vinylklorid i Stock ­ vik söder om Sundsvall. En
              restprodukt som uppstod vid produktionen var kvicksilverhaltig
              katalysatormassa, som först grävdes ned på fabriksom ­ rådet men
              från 1951 till 1964 dumpades till havs.
            </seg>
          </u>
          <u>
            <seg>
              Det här är inte direkt någon ny upptäckt. Men det är först med
              den rödgröna regeringen som statsbudgeten haft dedikerade medel
              till att sanera föroreningar i havet. Nu tar ni bort de här medlen
              ur budgeten.
            </seg>
          </u>
          <u>
            <seg>
              Vad säger du till Sundsvallsborna? Kommer gifttunnorna att bärgas?
            </seg>
          </u>
          <note type="speaker">
            Anf. 101 MARIA MALMER STENERGARD (M) replik:
          </note>
          <u>
            <seg>
              Fru talman! Miljösituationen i våra hav är oerhört kritisk. Det
              krävs stora insatser för att rädda de marina ekosystemen. Östersjön,
              ett av världens känsligaste hav, utsätts i dag för stora miljöhot.
              Övergödning från näringsläckage samt miljögifter rubbar havets
              ekosystem. Algblomning och stora områden med död havsbotten blir
              följden.
            </seg>
          </u>
          <u>
            <seg>
              Det krävs nu kraftfulla åtgärder för att gradvis kunna vända
              utveck ­ lingen. Därför föreslår vi – ser man om man läser budgeten
              noga – att an ­ slaget till våra havs- och vattenmiljöer ökar
              med 200 miljoner kronor. Det här är alltså en prioriterad uppgift
              för oss moderater och kristdemokrater i budgeten.
            </seg>
          </u>
          <u>
            <seg>
              En av de viktigare delarna är att satsa på de internationella
              samarbe ­ tena. Maria Gardfjell nämnde plasten. 80 procent av
              den plast som kommer till västkusten kommer från andra länder.
              Det är alldeles uppenbart att vi måste stärka det internationella
              samarbetet. Moderaterna och Kristdemokraterna tar med sin budget
              viktiga steg mot det.
            </seg>
          </u>
          <note type="speaker">
            Anf. 102 MARIA GARDFJELL (MP) replik:
          </note>
          <u>
            <seg>
              Fru talman! Ökningen av anslagen till havet är i själva verket
              en minskning. Ni anger att 25 miljoner ska hindra övergödningen
              av Östersjön. Men samtidigt tar ni bort satsningen på 200 miljoner
              kronor på våtmarker, våra naturliga filter. Det är kanske den
              viktigaste delen i arbetet mot övergödningen av Östersjön. Det
              blir sammantaget minus 175 miljoner kronor i satsning mot övergödning
              av havet. Är inte det en ganska klen satsning?
            </seg>
          </u>
          <note type="speaker">
            Anf. 103 MARIA MALMER STENERGARD (M) replik:
          </note>
          <u>
            <seg>
              Det känns lite som att Maria Gardfjell läser den här budgeten
              som fan läser Bibeln. Det står klart och tydligt under anslag
              1:11, Åtgärder för havs- och vattenmiljö, att vi utökar den satsningen
              med 200 miljoner kronor. Det är dessutom en prioritering som vi
              har haft med i våra budgetar under väldigt lång tid. Vi satsar
              på att utöka LOVA-bidraget, som skapades under alliansregeringen
              och som visade sig vara en effektiv åtgärd för att komma till
              rätta med övergödning, spridning av giftiga ämnen och förlust
              av biologisk mångfald. Ytterligare en del går till kraftfulla
              investeringar i modern reningsteknik i syfte att rena vårt avloppsvatten
              från läkemedelsrester, mikroplaster och andra gifter. Är inte
              det åtgärder som Miljöpartiet och Maria Gardfjell kan ställa sig
              bakom?
            </seg>
          </u>
          <note type="speaker">
            Anf. 104 ELIN SEGERLIND (V) replik:
          </note>
          <note>
            Fru talman! Tack för ditt anförande, Maria Malmer Stenergard!
          </note>
          <u>
            <seg>
              Jag kan börja med att säga att jag håller med dig när du säger
              att det finns hopp, för det gör det verkligen. Det finns väldigt
              mycket som görs väldigt bra och som skulle kunna leda till att
              vi tar oss ur den här krisen, även om det också ser väldigt dystert
              ut på många håll. Men därför skulle jag vilja fråga: Med alla
              de här hoppfulla satsningarna, finns det verkligen ingenting mer
              ni skulle kunna tänka er att lägga de dryga 2 miljarder det handlar
              om på för att stärka den hoppfulla utveckling du pratar om? Det
              känns ju som att det finns mycket man skulle kunna göra där.
            </seg>
          </u>
          <u>
            <seg>
              Sedan vill jag också stanna upp lite vid skogen. Det känns konstigt
              att som vänsterpartist behöva påminna Moderaterna och Kristdemokraterna
              om värdet av det egna ägandet, men jag tänker göra det ändå. För
              många är skogen en livsinvestering. Det är en investering som
              många vårdar hela livet för att kunna leva på som pension, bland
              annat. Enligt Naturvårdsverket är det många skogsägare som i dag
              står på tur för att få ersättning för sina skyddsvärda skogar.
              Det är en kö av skogsägare. Därför undrar jag hur ni tänker er
              att ersättningen ska kunna fortsätta betalas ut och hur fler som
              i dag ännu inte får den här ersättningen ska kunna få den framöver.
            </seg>
          </u>
          <note type="speaker">
            Anf. 105 MARIA MALMER STENERGARD (M) replik:
          </note>
          <u>
            <seg>
              Fru talman! Jag tackar Elin Segerlind, inte minst för att hon
              lyfter fram äganderätten.
            </seg>
          </u>
          <u>
            <seg>
              Den första frågan var om det inte finns 2 miljarder mer man kan
              stoppa in i hoppfulla åtgärder. Jag skulle vilja säga att man
              ska se budgeten som en helhet där vi lägger ytterligare 1,1 miljarder
              på de gröna näringarna, som verkligen visar att de kan vara ett
              väldigt vackert internationellt exempel på hur man minskar miljöutsläppen
              och klimatutsläppen. Där kan vi verkligen tjäna som ett föredöme.
            </seg>
          </u>
          <u>
            <seg>
              När det gäller biståndssidan har jag tidigare sagt att vi satsar
              1 miljard mer än övergångsbudgeten på att minska koldioxidutsläppen
              internationellt, det vill säga komma till rätta med sjukdomen.
            </seg>
          </u>
          <u>
            <seg>
              Och så till favoritfrågan, äganderätten! Här vill jag vara extremt
              tydlig. Om staten ianspråktar mark och förhindrar brukande ska
              det utgå ersättning. Tyvärr har vi under den gångna mandatperioden
              sett hur regeringens politik lett till en osäkerhet för dem som
              gör ett så otroligt viktigt arbete för både klimatet och den biologiska
              mångfalden i våra skogar. Det är långsiktigt brukande av familjer
              i flera generationer som har skapat de fina värden som så många
              nu vill skydda. Vi stoppar därför nyckelbiotopsinventeringarna
              till dess att de kan ske på ett rättssäkert sätt. Jag vill också
              påminna om att det finns flera sätt att utge ersättning till dem
              som inte fullt ut kan bruka sin mark. Det kan till exempel handla
              om skogsbytesprogram, som Alliansen har lanserat att man vill
              återinföra.
            </seg>
          </u>
          <note type="speaker">
            Anf. 106 ELIN SEGERLIND (V) replik:
          </note>
          <u>
            <seg>
              Fru talman! Det var lite det jag ville komma till, för det är
              detta man har att välja mellan: antingen att sluta skydda skogen
              som vi har och som vi behöver skydda eller att sluta ge ersättning
              till dem som har skyddsvärd skog. Ni verkar välja det första alternativet.
              Jag hoppas då att vi hittar en lösning på detta så snart det bara
              går.
            </seg>
          </u>
          <u>
            <seg>
              Ni pratar om budgeten som en helhet. Jag undrar hur skattesänkningar
              som det sjätte jobbskatteavdraget på något vis skulle kunna hjälpa
              miljön. Jag kan inte se det.
            </seg>
          </u>
          <u>
            <seg>
              Jag funderar också på det scenario vi nu går mot, när vi ser
              att vi bara kommer att nå 2 av våra 16 nationella miljömål. Det
              är en väldigt kortfattad budget ni har lagt fram. På vilket sätt
              ser ni att vi ska nå de målen, eller ser ni helt enkelt att vi
              inte ska ha kvar de nationella miljömålen?
            </seg>
          </u>
          <note type="speaker">
            Anf. 107 MARIA MALMER STENERGARD (M) replik:
          </note>
          <u>
            <seg>
              Fru talman! Vi ska självklart ha väldigt ambitiösa miljömål och
              sträva efter att leva upp till dem, även om vi har sett en oroväckande
              utveckling under de senare åren. Vi ska inte sluta skydda, men
              vi måste ha lite sans i debatten. Vi kan konstatera, utifrån regeringens
              egna skrivningar i strategin för skogsprogrammet, att 31 procent
              av Sveriges skogsmark redan i dag är undantagen från bruk. Frågan
              är: Hur mycket vill man egentligen undanta?
            </seg>
          </u>
          <u>
            <seg>
              I förra veckan landade i våra fack här i riksdagen en ny utredning
              från Riksrevisionen, som har konstaterat att arbetet med skydd
              av skog hittills till stor del har varit fokuserat på kvantitet
              i stället för kvalitet och att det behövs en ändring där.
            </seg>
          </u>
          <u>
            <seg>
              Slutligen: Det sjätte jobbskatteavdraget ger mer pengar i plånboken
              för konsumenter. Mer pengar i plånboken tillsammans med större
              kunskap och medvetna val kan verkligen göra stor skillnad i klimatarbetet.
            </seg>
          </u>
          <note>
            (Applåder)
          </note>
          <note type="speaker">
            Anf. 108 TREDJE VICE TALMANNEN:
          </note>
          <u>
            <seg>
              Jag vill än en gång påminna ledamöterna om att vi inte duar varandra
              i talarstolen och att vi använder förnamn och efternamn vid tilltal.
            </seg>
          </u>
          <note type="speaker">
            Anf. 109 MAGNUS MANHAMMAR (S):
          </note>
          <u>
            <seg>
              Fru talman! I området kring Gangesdeltat i Bangladesh bygger
              befolkningen sina hus på höga pålar. Det området har under årtusenden
              varit utsatt för svåra översvämningar. Det är inget konstigt.
              Det ligger vid Ganges, som rinner från Himalaya hela vägen ned
              till Indiska oceanen. Men de senaste åren har översvämningarna
              blivit mycket värre. Det har blivit mer oväder, och vattnet har
              stigit från år till år. Det blir i princip högre varje gång tidvattnet
              stiger. De landområden som finns där och de öar som finns i deltat
              försvinner bit för bit i havet och i deltat. Lokalbefolkningen
              säger att deras hem äts upp av havet.
            </seg>
          </u>
          <u>
            <seg>
              Det här är en utveckling som har gått ganska snabbt. Det är under
              de senaste årtiondena som detta börjat ske. Tusen och åter tusen
              människor har tvingats fly just från dessa områden. Man räknar
              med att det är ungefär 100 000 människor om året som flyr från
              Gangesdeltat och området däromkring på grund av klimatet. Vattnet
              kommer från två håll till Gangesdeltat. Det ökar och stiger från
              Indiska oceanen. Samtidigt kommer det alltmer smältvatten från
              glaciärerna i Himalaya. Människor tvingas fly redan i dag – 100
              000 människor om året bara i Bangladesh – på grund av klimatförändringarna.
            </seg>
          </u>
          <u>
            <seg>
              Detta är saker som vi mycket väl ska diskutera även i vårt parlament,
              för klimatet och förändringarna i världen hänger ihop. Det är
              inte bara ett lands ansvar, utan det är allas vårt ansvar. Det
              är mänsklighetens framtid det handlar om.
            </seg>
          </u>
          <u>
            <seg>
              Vi ser samtidigt hur det är extrem torka på många håll i världen.
              Sverige har nämnts här, men det är ännu värre på många andra håll
              i världen. På Afrikas horn hotas miljoner människor av svält i
              dag.
            </seg>
          </u>
          <u>
            <seg>
              Vi ser – det säger jag till dem som är intresserade av natur,
              miljö och artrikedom – hur världens korallrev just nu håller på
              att dö ut. År 2016 kunde vi se hur 29 procent av Stora barriärrevet
              dog – på ett år. Redan nu har mer än 50 procent av de korallrev
              som fanns för 40 år sedan dött.
            </seg>
          </u>
          <u>
            <seg>
              Vi ser alltså oerhörda konsekvenser. Vi kommer att få svårt att
              förklara för våra barn och barnbarn vad som hände och varför vi
              inte gjorde tillräckligt mycket för att stoppa detta.
            </seg>
          </u>
          <u>
            <seg>
              Ban Ki Moon, den före detta generalsekreteraren i FN, beskriver
              situa ­ tionen för världen ungefär så här: Jorden är som en båt
              på ett väldigt stort hav i universum. Jorden är en ensam liten
              planet, och vi finns där. Men om båten sjunker finns det inga
              livbåtar. Det finns inte heller någon annan båt eller någon annan
              planet vi kan flytta till. Ansvaret för den här planeten är vårt
              gemensamma, och vi behöver ta det nu.
            </seg>
          </u>
          <u>
            <seg>
              Det har nämnts en hel del i dag om IPCC-rapporten, alltså FN:s
              klimatpanels rapport. Det har nämnts flera gånger även tidigare
              här i riksdagen hur viktig den rapporten är. Den visar hur allvarlig
              situationen i världen just nu är och framför allt hur allvarlig
              situationen är för kommande generationer om vi inte gör någonting.
            </seg>
          </u>
          <u>
            <seg>
              IPCC-rapporten visar att vi har ungefär tio år på oss att klara
              målet om en och en halv grad. Annars kommer jorden att bli ännu
              varmare, och det kommer att få extrema konsekvenser för stora
              delar av jorden. Vi kan se det som händer just nu i Bangladesh.
              Enligt de beräkningar som redan finns kommer ungefär en femtedel
              av Bangladeshs yta förmodligen att försvinna på bara några årtionden.
              Vi ser att de andra konsekvenserna, som jag nämnde, finns redan
              i dag. Hur kommer det då att vara om vi inte lyckas möta detta
              inom tio år?
            </seg>
          </u>
          <u>
            <seg>
              Detta gör mig väldigt orolig, och jag förstår och hoppas att
              det gör alla här inne i detta rum och alla i Sverige väldigt oroliga.
              Man känner att man har ett ansvar att möta dessa utmaningar. Vi
              kan göra någonting på riktigt som också spelar roll.
            </seg>
          </u>
          <u>
            <seg>
              Då blir man ledsen av att se den budget som nu har gått igenom,
              som kommer från moderater och kristdemokrater som fått stöd av
              sverigedemokrater. Den slår verkligen ned på miljö- och klimatområdet.
              I synnerhet skulle jag vilja säga att man blir extra ledsen när
              man ser på Sverigedemokraternas förslag. Det är ingen nyhet att
              jag brukar bli besviken när jag läser Sverigedemokraternas förslag,
              och det blir väl de flesta här i Sverige. Men Sverigedemokraternas
              förslag är mycket mer långtgående än vad KD:s och M:s förslag
              är.
            </seg>
          </u>
          <u>
            <seg>
              Sverigedemokraterna föreslog i sin budget att man skulle skära
              ned med ungefär 4 miljarder i miljö- och klimatanslagen – 4 miljarder.
              Det är mer än en tredjedel av de miljö- och klimatanslag som vi
              har här i riksdagen. Det skulle få oerhört allvarliga konsekvenser
              att skära ned på det sättet. Någon nämnde Trump här. Det Trump
              gjorde är absolut en katastrof, men en hel del av det stoppades.
              Sverigedemokraterna vill göra precis samma sak här, fast mycket
              värre.
            </seg>
          </u>
          <u>
            <seg>
              Jag tog faktiskt med mig en Ipad – jag har SD:s budget där –
              för jag vill läsa upp några av alla de neddragningar som Sverigedemokraterna
              gör. Det är ganska viktigt att det nämns i riksdagens kammare.
              Det är inte så många som läser Sverigedemokraternas budget. Vad
              vill de egentligen? Det är viktigt att det nämns här. Jag vet
              också att det kommer att skrivas ned för omvärlden. Jag vill nämna
              detta, för det är trots allt bland annat budgeten som vi diskuterar
              här i dag.
            </seg>
          </u>
          <u>
            <seg>
              Sverigedemokraterna vill till exempel dra ned på Naturvårdsverket
              med 206 miljoner. Man vill dra ned på miljöövervakningen med 53
              miljoner. Åtgärder för värdefull natur vill man minska med 200
              miljoner. Man vill minska klimatbonussystemet med över 1 miljard
              – 1 240 000 000. SMHI får också en attack. Sverigedemokraterna
              har ju tidigare ogillat SMHI, för de tycker att SMHI när de pratar
              om klimatförändringarna bedriver politik. Det kan jag knappast
              tycka. SMHI gör det de ska. De ser det som händer och informerar
              oss som bor i landet om det. Värdefull miljö får också minus på
              över 1 miljard. Klimatinvesteringar får minus på över 1 ½ miljard.
            </seg>
          </u>
          <u>
            <seg>
              Sammanlagt är det alltså strax under 4 miljarder som Sverigedemokraterna
              drar ned.
            </seg>
          </u>
          <u>
            <seg>
              Jag skulle vilja fråga Martin Kinnunen: Hur tänker Sverigedemokraterna
              här? Framför allt har jag två ganska viktiga frågor som jag till
              och med har skrivit upp här och som jag faktiskt vill ha svar
              på av Sverigedemokraterna.
            </seg>
          </u>
          <u>
            <seg>
              När jag läser om Sverigedemokraternas politik blir jag väldigt
              konfunderad. Å ena sidan hör man Martin Kinnunen säga här att
              de brinner för miljöfrågor. De ska slåss för havet, och klimatet
              är en viktig fråga. Å andra sidan drar de ned katastrofmycket
              på dessa satsningar och vill egentligen förstöra det klimat vi
              har.
            </seg>
          </u>
          <u>
            <seg>
              Jag vill fråga Martin Kinnunen och Sverigedemokraterna om två
              saker. Jag vill verkligen att vi ska få klarhet i detta.
            </seg>
          </u>
          <u>
            <seg>
              Den första frågan är: Står Sverigedemokraterna bakom Parisavtalet?
              Jag har nämligen väldigt svårt att tolka det av Sverigedemokraternas
              politik och de uttalanden man hör av Sverigedemokraterna. Står
              Sverigedemokraterna bakom Parisavtalet?
            </seg>
          </u>
          <u>
            <seg>
              Den andra frågan är: Anser Sverigedemokraterna att klimatfrågan
              är vår tids ödesfråga, som vi andra gör? Tycker Sverigedemokraterna
              det? Är det vår tids ödesfråga?
            </seg>
          </u>
          <note>
            (Applåder)
          </note>
          <note type="speaker">
            Anf. 110 MARTIN KINNUNEN (SD) replik:
          </note>
          <u>
            <seg>
              Fru talman! Det är positivt att Magnus Manhammar läser Sverigedemokraternas
              budgetmotion. Jag är glad att det funkade med koden till slut.
            </seg>
          </u>
          <u>
            <seg>
              ”Katastrof!” Det var många hårda ord här. Jag tycker att vi kan
              tala lite om vad det är vi vill ändra på.
            </seg>
          </u>
          <u>
            <seg>
              Det vi vill ändra på i vår budgetmotion är den förra rödgröna
              regeringens miljöpolitik, som överlever i övergångsbudgeten så
              som det fungerar.
            </seg>
          </u>
          <u>
            <seg>
              Vad är det vi drar ned på? Jo, bland annat på skogspolitiken.
              Men det är för att den är kontraproduktiv. Den bidrar till att
              beslagta skog från svenska skogsbrukare, som i dag tar väl hand
              om sin skog. Den har klimatbonusar som går till att subventionera
              elbilar för de rikaste människorna och för företag som leasar
              ut bilarna och sedan tar tillbaka dem och säljer dem till Norge
              så att det blir det norska folket som får ta del av denna miljardsatsning.
              Den har klimatsatsningar ute i kommuner och landsting som bland
              annat går till klimatångestkurser.
            </seg>
          </u>
          <u>
            <seg>
              Ja, det här slaktar vi. Vi vill slakta sådana ineffektiva satsningar,
              för vi behöver inga klimatångestkurser. Det är ingenting som räddar
              klimatet eller bidrar till att sänka CO 2 -utsläppen.
            </seg>
          </u>
          <u>
            <seg>
              Vi står naturligtvis bakom Parisavtalet. Det har jag sagt många
              gånger här i kammaren. Ledamoten är ny i utskottet, så jag kan
              tydliggöra det för sakens skull.
            </seg>
          </u>
          <u>
            <seg>
              Vi behöver en mer effektiv klimatpolitik. Vi kan inte tro att
              vi minskar utsläppen genom att blanda in sämre bränslen i våra
              biltankar. Det är det vi gör i dag – vi tankar palmolja och andra
              biodrivmedel som är sämre ur klimatnyttoperspektiv samtidigt som
              det kostar mer och minskar skatteintäkterna. Det är en dålig politik
              som vi måste dra ned på.
            </seg>
          </u>
          <note type="speaker">
            Anf. 111 MAGNUS MANHAMMAR (S) replik:
          </note>
          <u>
            <seg>
              Fru talman! Tack för svaret, Martin Kinnunen! Jag är glad att
              jag fick ett svar, och jag är tacksam att Martin Kinnunen berättade
              lite om politiken och faktiskt svarade på en av mina frågor. Det
              uppskattas mycket.
            </seg>
          </u>
          <u>
            <seg>
              Sverigedemokraterna står, enligt Martin Kinnunen här, bakom Parisavtalet.
              Det känns i så fall lovvärt, men det är lite synd att politiken
              som Sverigedemokraterna driver inte alls lever upp till det som
              vi behöver för att ens komma i närheten av de åtgärder som vi
              har sagt att vi ska göra enligt klimatavtalet som vi slöt i Paris.
            </seg>
          </u>
          <u>
            <seg>
              Jag har sett tidigare att Martin Kinnunen tycker så här. Jag
              kollade i Aftonbladet, och där står det den 9 augusti i år att
              just Martin Kinnunen säger att Sverigedemokraterna står bakom
              Parisavtalet. Det kan kännas lite lustigt att se om man följer
              vad Sverigedemokraterna annars säger om klimatpolitiken.
            </seg>
          </u>
          <u>
            <seg>
              Jag har med mig en utskrift från DN, där Åkesson berättar hur
              han ser på klimatpolitiken. Åkesson säger till DN att det är bättre
              om Sverige lämnar klimatavtalet. Det här sa han i Almedalen 2017.
              Det finns flera andra företrädare för Sverigedemokraterna som
              uttrycker sig väldigt negativt om klimatavtalet och som tycker
              att Parisavtalet inte verkar vara någon god idé. Är det något
              särskilt för Martin Kinnunen att han är för Parisavtalet medan
              Sverigedemokraterna inte är det?
            </seg>
          </u>
          <u>
            <seg>
              Om Sverigedemokraterna nu är för Parisavtalet, som Martin Kinnunen
              säger, varför har man inte en politik som på något sätt försöker
              göra att vi kan leva upp till de åtaganden som vi tagit på oss
              i klimatavtalet?
            </seg>
          </u>
          <u>
            <seg>
              Det jag egentligen undrar är vad det är som gäller. Är det det
              som Martin Kinnunen säger eller det som Jimmie Åkesson säger?
            </seg>
          </u>
          <note type="speaker">
            Anf. 112 MARTIN KINNUNEN (SD) replik:
          </note>
          <u>
            <seg>
              Fru talman! Det som gäller är den politik vi företräder här i
              riksdagen. Man kan läsa olika citat i olika tidningar. Man kan
              fundera på hur det lät egentligen och om journalisten citerat
              korrekt. Det kan man göra.
            </seg>
          </u>
          <u>
            <seg>
              Men vi kan tydliggöra saken genom att luta oss mot den följdmotion
              som vi hade när vi behandlade Parisavtalet, där det var tydligt
              att vi stod bakom avtalet men inte hur man gick till väga när
              man antog det eftersom man antog avtalet innan man förhandlade
              fram villkoren i EU.
            </seg>
          </u>
          <u>
            <seg>
              Sverigedemokraterna står för en effektiv miljö ‑ och klimatpolitik.
              Det är därför vi har en miljardsatsning på klimatinvesteringar
              utomlands, på ny forskning och utveckling och på ny kärnkraft.
              Det är vad vi behöver. Problemet i världen att vi har så höga
              CO 2 -utsläpp, att vi bränner så mycket kol och olja, beror på
              att det inte finns ändamålsenlig teknik för att få fram ren energi.
            </seg>
          </u>
          <note type="speaker">
            Anf. 113 MAGNUS MANHAMMAR (S) replik:
          </note>
          <u>
            <seg>
              Fru talman! Jag tycker att det är intressant att Sverigedemokraterna
              säger att de satsar på klimatet samtidigt som de vill skära ned
              miljö ‑ och klimatbudgeten med en tredjedel. Det talar sitt tydliga
              språk i fråga om vad Sverigedemokraterna verkligen vill med klimat
              ‑ och miljöfrågorna här i riksdagen.
            </seg>
          </u>
          <u>
            <seg>
              Martin Kinnunen säger att Sverigedemokraterna är för Parisavtalet
              och till och med var det vid omröstningen här i riksdagen fast
              man hade någon typ av annan åsikt – det var inte tillräckligt
              berett, eller det var inte färdigt.
            </seg>
          </u>
          <u>
            <seg>
              Vi kollar hur Sverigedemokraterna sedan röstade. Jag tycker att
              det är viktigt att inte föra väljarna bakom ljuset. Hur röstade
              Sverigedemokraterna här i kammaren? Jag har med mig röstningsresultatet.
              Alla partier röstade ja utom Sverigedemokraterna – 39 stycken
              nej. Här står det hur alla personer röstade. Här har vi till och
              med Martin Kinnunen. Det står tydligt att han röstade nej till
              klimatavtalet. Jag tycker att det är viktigt att svenska folket
              vet det.
            </seg>
          </u>
          <u>
            <seg>
              Sverigedemokraternas klimatpolitik är inte vi, inte här, inte
              nu. Det är någon annan, någon annanstans, någon annan gång. Det
              är inte ansvarsfullt.
            </seg>
          </u>
          <note>
            (Applåder)
          </note>
          <note type="speaker">
            Anf. 114 MATS NORDBERG (SD):
          </note>
          <u>
            <seg>
              Fru talman! Jag vill komplettera lite grann i fråga om skogsbruk
              och skydd av skog.
            </seg>
          </u>
          <u>
            <seg>
              Jag vill också börja positivt. Sverige har tillsammans med Finland
              antagligen världens bästa skogsbruk. Vi har på hundra år kunnat
              öka skogsarealen och volymen växande virke och samtidigt avverkningsvolymerna
              och volymen av alltmer avancerade produkter som vi gör av skogen.
            </seg>
          </u>
          <u>
            <seg>
              Inom skogen är vi tillsammans med Finland också ledande inom
              bio ­ ekonomi. Sveriges koldioxidutsläpp har minskat ända sedan
              70-talet, som Hanna Westerén talade om. De har minskat från 70-talets
              tio ton per capita och år till dagens fyra ton per capita och
              år. De viktigaste skälen till detta är för det första utbyggnaden
              av kärnkraften runt 1980 och för det andra skogsindustrins arbete
              med att effektivt tillvarata energi från skogens produkter i alla
              led.
            </seg>
          </u>
          <u>
            <seg>
              Nu handlar det om bioekonomi. Nu handlar det om att utveckla
              nya produkter i form av textilier, byggmaterial och bränslen.
              Dessa material ersätter andra som lett till mer koldioxidutsläpp
              än vi kommer att få från skogsprodukterna. Staten kan göra stor
              nytta genom att stödja sådan teknikutveckling, som sedan också
              kan spridas till andra länder och hjälpa till internationellt
              med koldioxidutsläppsminskningar och förbättrat klimat.
            </seg>
          </u>
          <u>
            <seg>
              Samtidigt som vi gjort allt detta har vi varit duktiga på att
              bevara våra sällsynta arter. I motsats till i tropiska områden
              pågår inget utdöende i svenska skogar. Vår vardagshänsyn i skogsbruket
              har utvecklats länge nu och blivit allt bättre, liksom vår kunskap
              om vilka arter som är mest i behov av hänsyn.
            </seg>
          </u>
          <u>
            <seg>
              Det finns tre huvudskäl till denna framgångssaga.
            </seg>
          </u>
          <u>
            <seg>
              Ett skäl är att staten äger skog, men det gör också företag och
              enskilda. Denna mångfald av ägare bidrar till en mosaik av skogar
              med olika skötsel, vilket är bra för biologisk mångfald och ger
              oss större möjligheter att flexi ­ belt möta förändringar i marknadens
              efterfrågan.
            </seg>
          </u>
          <u>
            <seg>
              Ett annat skäl är engagerad skogsskötsel av privata ägare som
              vill lämna vidare en bättre skog till sina barn än de själva en
              gång ärvde.
            </seg>
          </u>
          <u>
            <seg>
              Det tredje skälet är att vi sedan 1900-talets början har haft
              ett förtroendefullt samarbete mellan skogsägare och Skogsstyrelsens
              fältorganisation, där man försökt undervisa varandra och lösa
              problemen tillsammans. Den här funktionen är oerhört viktig och
              måste värnas. Den är en förklaring till den långsiktighet och
              stolthet som präglar svensk skogsskötsel.
            </seg>
          </u>
          <u>
            <seg>
              I de flesta andra länder gör man skogsplaner för kanske tio år
              framåt. I Sverige jobbar vi med minst hundra år när vi planerar
              hur skogsresurserna ska handhas.
            </seg>
          </u>
          <u>
            <seg>
              Fru talman! Staten har under föregående mandatperiod lagt mycket
              pengar på att snabbt öka arealerna formellt totalskyddad skog.
              Men mellan frivillighet och statliga ingripanden finns en viktig
              förtroendegräns som inte kan passeras utan allvarliga konsekvenser.
              Bara om vi här i kammaren hanterar den frågan ansvarsfullt kan
              skogsbruket fortsätta att vara en framgångssaga.
            </seg>
          </u>
          <u>
            <seg>
              Det är sant som sagts av många här att vi i vårt budgetförslag
              vill sänka anslaget för Utgiftsområde 20 till 8 miljarder. Det
              ligger mitt emellan vad regeringen anslog för åren 2016 respektive
              2017.
            </seg>
          </u>
          <u>
            <seg>
              En stor skillnad är att vi vill ta bort anslag för nytt skydd
              av skog tills hela systemet har gåtts igenom.
            </seg>
          </u>
          <u>
            <seg>
              I stället för en snabb ökning av arealer som är undandragna från
              ägarnas brukande vill vi lägga mer fokus på fortsatt utveckling
              av frivillig miljöhänsyn i skogsbruket. Vi vill att Skogsstyrelsen
              ska få tillbaka sin roll som uppmuntrande organisation, som betalar
              ut bidrag för naturvänligt brukande av speciellt ovanliga biotoper.
              Men Skogsstyrelsens viktiga funktion ska i första hand vara dialogen
              med skogsägarna.
            </seg>
          </u>
          <u>
            <seg>
              Vi har också hört att 25–30 procent av Sveriges skogar redan
              i dag är undanhållna från skogsbruk. Vi tycker inte att den arealen
              behöver öka. Det kan behövas en fortsatt omfördelning, och detta
              ska vi jobba med tillsammans under lång tid framöver.
            </seg>
          </u>
          <u>
            <seg>
              Förutom att de arealer som är undanhållna ökar väldigt snabbt
              nu ökar tyvärr också arealerna i gråzonen mellan formellt skyddade
              och icke formellt skyddade. Markägare vägras tillstånd att avverka,
              men ersättningen släpar efter under den tid som utredningen av
              vad som ska ske med marken pågår.
            </seg>
          </u>
          <u>
            <seg>
              En annan gråzon berör nyckelbiotoper. Staten har gett Skogsstyrelsen
              i uppdrag att inventera fler nyckelbiotoper, trots att man vet
              att detta leder till att markägare varken kan avverka eller få
              ersättning. Det är ett cyniskt sätt att utnyttja ett missförhållande,
              där nyckelbiotoper och skogscertifiering leder till att markägare
              inte kan sälja sitt virke.
            </seg>
          </u>
          <u>
            <seg>
              Därför vill vi nu sluta inventera nyckelbiotoper. Vi vill att
              staten ska bidra till att parterna kommer fram till en vettig
              lösning av den här knuten. När skog inte får eller kan avverkas
              ska ersättning utgå. Detta är inget litet problem. Nyckelbiotoperna
              uppgår redan till 470 000 hektar, vilket är en stor del jämfört
              med hur mycket gammal, slutavverkningsmogen skog vi har. Det är
              där nyckelbiotoperna finns.
            </seg>
          </u>
          <u>
            <seg>
              Fru talman! Effektiv naturvård är inte maximal areal; det är
              maximal nytta av de insatser vi gör. Vi har redan hört en referens
              till Riksrevisionens kommentar om kvalitet kontra kvantitet.
            </seg>
          </u>
          <u>
            <seg>
              Den brådska som verkar råda leder till märkliga beslut. LRF har
              påtalat fall där avverkning nekats eller begränsats med mycket
              tveksamma motiveringar. Olika lantbrukstidningar svämmar över
              av sådana fall. Många av dessa avverkningsstopp har blivit rättsfall.
            </seg>
          </u>
          <u>
            <seg>
              Regeringen har – det ska sägas – före valet lyssnat på den här
              kritiken på ett par viktiga punkter. Artskyddsförordningen ska
              nu ses över. Den används i dag för att stoppa avverkningar, ibland
              på tveksamma grunder och utan reell naturvårdsnytta. Det kan röra
              sig om förekomst av vanliga arter som tjäder eller lavskrika.
            </seg>
          </u>
          <u>
            <seg>
              Förvaltningslagen har nyligen omarbetats för att tydliggöra proportio
              ­ nalitetsprincipen. Den innebär att tjänstemän ska beakta att
              samhällsnyttan av en åtgärd ska överstiga skadan för den enskilde.
              Vi hoppas att detta ska bidra till bättre respekt för skogsägarnas
              arbete.
            </seg>
          </u>
          <u>
            <seg>
              Tyvärr finns det också ändringar i negativ riktning. Kammarkollegiet
              har drivit ett fall till domstol, där man hävdar att stoppad avverkning
              inte ska ge ersättning eftersom skogsbruket inte räknas som pågående
              mark ­ användning. Det beror i sin tur på att det rör sig om lågproduktiva
              skogar med långa intervall mellan avverkningarna. Grundsituationen
              ska dock vara att skogsbruk i skog som inte är skyddad anses som
              pågående mark ­ användning.
            </seg>
          </u>
          <u>
            <seg>
              I en utredning som regeringen beställt föreslås också att expropriering
              av viss mark ska kunna ske utan ersättning till markägaren.
            </seg>
          </u>
          <u>
            <seg>
              Jag tror inte att dessa två historier kommer att leda till förändrad
              praxis. Jag är övertygad om att regeringen kommer att skydda äganderätten.
              Låt oss hoppas och se till att det verkligen blir så.
            </seg>
          </u>
          <u>
            <seg>
              Fru talman! Vi vill ha ett stopp för ökade arealer formellt skyddad
              mark tills nuvarande situation klarats ut. Det är viktigt för
              att återskapa förtroendefull samverkan mellan skogsägare och myndigheter.
              Vi vill ha mer fokus på att stödja markägare i deras arbete med
              att åstadkomma vardagshänsyn i skogsbruket.
            </seg>
          </u>
          <u>
            <seg>
              Miljövård handlar om att hitta den mest effektiva avvägningen
              mellan olika intressen: ekologi, ekonomi och landsbygdsbornas
              väl och ve. Avvägningen behöver återupprättas. Vi behöver en halvhalt.
              Vi är redo att diskutera lösningar med alla som så vill. Vi är
              redo att, som det nu verkar heta, ge aktivt stöd till goda förslag
              från alla som har sådana.
            </seg>
          </u>
          <note type="speaker">
            Anf. 115 MARIA GARDFJELL (MP) replik:
          </note>
          <u>
            <seg>
              Fru talman! Mats Nordberg, det är bara någon månad sedan Världsnaturfonden
              lade fram sin Living Planet Report här i riksdagshuset. Man sa
              då bland annat att utrotningen av vilda djur måste upp på den
              politiska agendan. För att rädda naturen och vår framtid behövs
              kraftfulla politiska överenskommelser. Man uppmanade alla beslutsfattare
              i politiken att agera nu. I ett pressmeddelande samma dag sa man
              att anslagen för skydd och skötsel av natur borde öka till 4 miljarder
              per år.
            </seg>
          </u>
          <u>
            <seg>
              Artutrotningen pågår som sagt runt om i världen, och för att
              skydda arter och viktiga livsmiljöer behövs satsningar. Men genom
              att kapa i naturskyddet drar man inte bara undan mattan för den
              biologiska mångfalden och människors möjlighet att komma ut i
              naturen. Man gör det dessutom svårare för de skogsägare som har
              värdefull natur på sina marker.
            </seg>
          </u>
          <u>
            <seg>
              Vi menar från Miljöpartiets sida att det är viktigt med den svenska
              tra ­ ditionen i naturvården och att arbeta både med skydd av
              värdefull natur och med naturvårdsåtgärder i skogsbruket. Vi menar
              att skogsägarna, precis som lantbrukarna, i större utsträckning
              än nu borde kunna få ersättning för det arbete man utför när det
              gäller naturvårdsinsatser.
            </seg>
          </u>
          <u>
            <seg>
              Vi menar också att de lantbrukare som tar ett särskilt ansvar
              för naturvården ska kunna kombinera detta med god ekonomi för
              sin näringsverksamhet. Men, Mats Nordberg, då behövs de resurser
              som finns i statens budget för att man ska kunna ersätta skogsägarna.
            </seg>
          </u>
          <note type="speaker">
            Anf. 116 MATS NORDBERG (SD) replik:
          </note>
          <u>
            <seg>
              Fru talman! Jag tror att jag kan skriva under på i stort sett
              alla dessa punkter. För det första: Ja, det pågår ett utdöende
              eller försvinnande av skogar i stora delar av världen, och ibland
              görs i det avseendet en olycklig sammankoppling med den svenska
              situationen.
            </seg>
          </u>
          <u>
            <seg>
              När det gäller till exempel Nagoya talar man om att vi ska skydda
              mer skog. I den tropiska delen av världen handlar det verkligen
              om att se till att skogen blir kvar. Den tas bort och ersätts
              med till exempel oljepalmer, som vi alla vet. De arter som finns
              där har ofta levt på samma ställe i hundratals miljoner år, har
              utvecklats där och är endemiska.
            </seg>
          </u>
          <u>
            <seg>
              I vårt fall är all skog skyddad såtillvida att vi har skydd för
              markanvändning; detta är svårt att ändra. Faktum är att skogsarealen
              ökar i Sverige. Den minskar inte alls som på Nya Guinea eller
              i Brasilien. Och mellan 25 och 30 procent av skogen är som sagt
              redan i dag undantagen från skogsbruk.
            </seg>
          </u>
          <u>
            <seg>
              Det bästa sättet att hjälpa markägare att skydda natur är att
              låta dem sköta sin skog som de vill, men i dialog med Skogsstyrelsen.
              Naturligtvis vill vi också öka ansträngningarna för att hitta
              sätt att med EU-bidrag hjälpa dem att sköta sina marker för ökad
              naturvård.
            </seg>
          </u>
          <u>
            <seg>
              Om man jämför de oerhört få, om ens några, arter som har försvunnit
              i skogsbruket med antalet arter som har försvunnit på jordbruksmark
              ser man att jordbruksmarken har ungefär tio gånger så många försvunna
              arter per arealenhet. Det är alltså där vi framför allt behöver
              göra insatser, gärna med EU-medel. Då gäller det till exempel
              att betesmarker med fler träd eller mindre betesgräs också ger
              EU-bidrag. Ersättningarna till bönder som kanske sköter marken
              lite mindre effektivt än med de modernaste metoderna men som bevarar
              arter behöver vara så höga att det faktiskt lönar sig för lantbrukarna
              att göra detta.
            </seg>
          </u>
          <note type="speaker">
            Anf. 117 MARIA GARDFJELL (MP) replik:
          </note>
          <u>
            <seg>
              Fru talman! Det är ganska ofta man hör argumentet att vi får
              mer skog i Sverige. Faktum är att igenväxningen av Sverige ökar
              och de öppna landskapen försvinner, vilket gör att vi får mer
              skog. Detta är en av faktorerna, och det är olyckligt att välkomna
              den utvecklingen.
            </seg>
          </u>
          <u>
            <seg>
              Mats Nordberg, du säger att du vill stoppa inventeringen av så
              kallade nyckelbiotoper. Att säga nej till nyckelbiotoper är att
              säga nej till ett kunskapsunderlag som kan vara väldigt värdefullt
              också för den enskilde skogsägaren. Att ta bort satsningarna på
              nyckelbiotoper, som ju ska gå till skogsägare, eller satsningarna
              på skydd, som ska gå till skogsägare med nyckelbiotoper, påverkar
              också de skogsägare som redan har inventerade marker i dag.
            </seg>
          </u>
          <u>
            <seg>
              Det som är viktigt för skogsägarna är möjligheten att få ut ett
              merpris på marknaden för de produkter som är producerade med ett
              naturvårdsinriktat skogsbruk med FSC-märkning. Vill du stoppa
              FSC-märkningen?
            </seg>
          </u>
          <note type="speaker">
            Anf. 118 MATS NORDBERG (SD) replik:
          </note>
          <u>
            <seg>
              Fru talman! Nej, vi är inte emot vare sig nyckelbiotopsinventering
              eller certifiering. Men det som har hänt är att det har blivit
              en knut här. När vi i Sverige startade detta med mikrobiotoper
              och certifieringssystem i mitten av 90-talet var nyckelbiotoper
              en mycket liten företeelse. Det rörde sig kanske om några tiotusental
              hektar. Nu har det blivit 470 000 hektar.
            </seg>
          </u>
          <u>
            <seg>
              När man förhandlade om reglerna för certifiering trodde man inte
              att det skulle bli en stor sak, så man gick i reglerna för FSC
              med på dels att man ska göra frivilliga avsättningar om 5 procent,
              dels att företagen inte skulle köpa virke från nyckelbiotoper.
              Det skapade ett moment 22, där en markägare som inte är certifierad
              inte kan sälja virke från en nyckelbiotop. Och observera att nyckelbiotoper
              inte är en skyddsform, utan det handlar, som du säger, om en inventering.
              Men i och med att man inte får avverka dem och inte får ersättning
              för dem är det ett system som behöver reformeras. Därför vill
              vi att man sätter sig ned och pratar om detta och hittar en lösning.
              Får man inte avverka ska man ha ersättning. I dag är det inte
              så.
            </seg>
          </u>
          <note type="speaker">
            Anf. 119 REBECKA LE MOINE (MP):
          </note>
          <note>
            Fru talman! Klockan är 13.52 den 18 december 2018, med 409 PPM
            i atmosfären och mindre än 25 procent av landytan i naturligt
            tillstånd.
          </note>
          <u>
            <seg>
              Nu står vi här och diskuterar, i efterhand, en budget som har
              lagt ramarna för framtiden. När M och KD inte hinner bereda och
              analysera följderna av sin ekonomiska politik känns det som om
              de i stället har valt att backa i tiden. Vi backar decennier bakåt
              i tiden, och mycket av det arbete som har gjorts för jämställdhet,
              medmänsklighet, kultur, miljö, klimat och natur är nu till stora
              delar raserat.
            </seg>
          </u>
          <u>
            <seg>
              Jag gick in i politiken mitt under en klimatkris och en artutrotning,
              i en människoskapad era som kallas för antropocen, där vi människor
              är den största drivande faktorn, för jag har insett att det varken
              är kunskapen, engagemanget eller medvetenheten som saknas, utan
              det är den politiska viljan. Det ser vi nu svart på vitt när Moderaterna
              och Kristdemokraterna med stöd av Sverigedemokraterna väljer att
              stryka miljön från agendan.
            </seg>
          </u>
          <u>
            <seg>
              Det finns kanske någon som sitter och tittar och tänker: Det
              här har väl utvärderats och diskuterats? Då vill jag säga att
              svaret är: Nej, det har det inte. Naturvårdsverket förlorar omkring
              40 procent av sitt totala anslag, och man fick reda på det först
              när beslutet redan var taget. Den gröna sektorn och landsbygden
              kommer att drabbas hårt, med fler än 1 500 förlorade jobb och
              uteblivna ersättningar på grund av denna ogenomtänkta budget.
            </seg>
          </u>
          <u>
            <seg>
              Hur ska Sverige kunna agera förebild för andra länder när vi
              aktivt återinför fossilsubventioner för hundratals miljoner på
              bekostnad av framtida generationer? Hur ska vi kunna ge hopp till
              de människor som protesterar varje fredag utanför riksdagen för
              att politiker ska lyssna på forskar ­ na och på riktigt ställa
              om och prioritera miljön?
            </seg>
          </u>
          <u>
            <seg>
              I M:s och KD:s budget försvinner hälften av anslaget till värdefull
              natur. Det försvinner 750 miljoner kronor från den posten. I en
              tid då vi måste göra mycket mer väljer de att skära ned. Hur ska
              vi någonsin kunna nå upp till våra nationella och internationella
              mål om biologisk mångfald med dessa nedskärningar?
            </seg>
          </u>
          <u>
            <seg>
              Fru talman! Vad vi ser nu är en budget som har klubbats igenom
              tack vare en pakt, som har gett den högerkonservativa skaran tillräcklig
              kraft att genomföra en total miljöslakt. Detta sker i en tid då
              vi förlorar arter i en rasande takt, innan ens pusslet är lagt!
              Men sista ordet är inte sagt. Jag ska göra allt i min makt för
              att förhindra detta kontrakt. Och, ja, det finns säkert de som
              säger tack för att ni sänkte deras skatt och att ni lägger er
              platt för den mäktiga eliten, men kom ihåg att den är rätt liten.
              Folket som drabbas av era nedskärningar kommer knappast att hylla
              era destruktiva gärningar. Det räcker inte att gynna de få procenten
              och leva på som om ingenting har hänt än. Sedan jag föddes har
              planeten värmts upp med en halv grad. Det här måste vi diskutera
              i Rosenbad. Vi politiker må ste ta ett mycket större ansvar medan
              det ännu finns någonting kvar. Mer än 935 arter har förlorats
              redan. Det vi måste göra nu kan inte vänta till sedan. Fru talman!
              Jag trodde nog att vi alla, oavsett parti kunde känna grundläggande
              empati för den här planeten. Men nej, nu befinner jag mig mitt
              i smeten! Jag kan bara säga att jag djupt beklagar att det finns
              politiker som inte bryr sig om miljön ens i dessa dagar.
            </seg>
          </u>
          <note>
            (Applåder)
          </note>
          <note type="speaker">
            Anf. 120 BETTY MALMBERG (M):
          </note>
          <u>
            <seg>
              Fru talman! Vi har nu lyssnat till de olika partiernas ståndpunkter
              när det gäller budgeten för miljö och naturvård. Att uppfattningarna
              går isär förvånar säkert ingen, men det finns faktiskt ett avsnitt
              i budgetbetänkandet som samtliga partier är överens om. Det gäller
              utskottets uppföljning av regeringens resultatredovisning. I år
              handlar det alltså om övergångsregeringens redovisning.
            </seg>
          </u>
          <u>
            <seg>
              Som ordförande i miljö- och jordbruksutskottets grupp för uppföljning
              och utvärdering ska jag berätta lite om detta avsnitt, som säkert
              kan uppfattas som mycket tekniskt och kameralt. Men faktum är
              att det som redovisas är värdefull information som är tänkt att
              ligga till grund för vårt vidare beredningsarbete i utskottet.
              Att följa regeringens arbete är nämligen en uppgift som samtliga
              riksdagens utskott ska ägna sig åt, och det finns faktiskt inskrivet
              i både regeringsformen och budgetlagen.
            </seg>
          </u>
          <u>
            <seg>
              Syftet är gott. Det handlar om att utskotten ska få information
              om i vad mån de åtgärder som man har beslutat att satsa på och
              på olika sätt ta sig an leder till avsedda resultat och huruvida
              de lagar som vi har beslutat om har fått avsedd effekt.
            </seg>
          </u>
          <u>
            <seg>
              Miljö- och jordbruksutskottet har jobbat systematiskt med denna
              uppgift ända sedan 2007. På så sätt har de tillsammans med tjänstemän
              vid utskottets kansli och Regeringskansliet arbetat fram många
              bra indikatorer som gör att vi på ett bättre sätt kan följa utvecklingen.
            </seg>
          </u>
          <u>
            <seg>
              Hur ser det då ut i dag? Som allmän information kan jag nämna
              att svensk miljöpolitik utgår från 16 miljökvalitetsmål och ett
              så kallat generationsmål som riksdagen har beslutat om. Målen
              är på så sätt styrande för allt miljöarbete som Sverige bedriver
              nationellt, inom EU och internationellt.
            </seg>
          </u>
          <u>
            <seg>
              Generellt bedömer regeringen, tillsammans med ansvariga myndig
              ­ heter – detta är något som även Elin Segerlind nämnde – att
              utvecklingen går åt rätt håll bara för två målområden. Det handlar
              om målen Frisk luft och Bara naturlig försurning. De menar vidare
              att utvecklingen är negativ för fem av målen och att det inte
              går att se en tydlig riktning för utveck ­ lingen av de resterande
              nio. Det är naturligtvis en anmärkningsvärd läges ­ rapport. Det
              indikerar också att det är av största vikt att utskottet fortsätter
              sitt systematiska arbete med de här frågorna.
            </seg>
          </u>
          <u>
            <seg>
              I årets uppföljning har vi fokuserat på fyra av miljökvalitetsmålen.
              Det handlar om Begränsad klimatpåverkan, Ingen övergödning, Giftfri
              miljö och Levande sjöar och vattendrag.
            </seg>
          </u>
          <u>
            <seg>
              Några av de iakttagelser som utskottet har gjort för dessa områden
              vill jag särskilt nämna. Det gäller bland annat den högaktuella
              klimatfrågan, där vi anser att regeringen också bör redovisa vilka
              åtgärder som har vidtagits för att minska växthusgasutsläppen
              utomlands. Jag tänker då på utsläpp som har uppstått till följd
              av svensk konsumtion.
            </seg>
          </u>
          <u>
            <seg>
              Beträffande målet om ingen övergödning är utskottet bekymrat
              över utvecklingen, som visar små förutsättningar för infriande.
              När det gäller målet om giftfri miljö gläds vi däremot åt att
              Sverige arbetar aktivt inom EU, eftersom vi bedömer att just det
              internationella arbetet betyder mycket för att vi ska kunna infria
              förväntningarna om detta mål.
            </seg>
          </u>
          <u>
            <seg>
              Slutligen, när det gäller målet för levande sjöar och vattendrag,
              saknar vi en analys som visar på de målkonflikter som kan uppstå
              mellan miljökvalitetsmålet i fråga och strandnära byggande. Vi
              förutsätter därför att kommande regering möter denna förfrågan
              och även agerar på det tillkännagivande som riksdagen har beslutat
              om då det gäller vattendirektivet. Överlag vill vi från utskottet
              på sikt se fler konsekvensanalyser som kan ge en större insikt
              om hur olika åtgärder kan påverka varandra och vilka målkonflikter
              som då kan uppstå.
            </seg>
          </u>
          <u>
            <seg>
              Fru talman! Jag vill slutligen framföra ett tack till samtliga
              partirepresentanter i utvärderingsgruppen och till de tjänstemän
              som har bistått oss. Jag hoppas på ett fortsatt gott samarbete.
            </seg>
          </u>
          <note>
            (Applåder)
          </note>
          <note type="speaker">
            Anf. 121 LORENTZ TOVATT (MP):
          </note>
          <u>
            <seg>
              Fru talman! Jag har slarvat med att anmäla mig, men jag hoppas
              att jag hinner med allt jag vill säga på fyra minuter.
            </seg>
          </u>
          <u>
            <seg>
              Låt mig börja med det positiva. Det verkar vara en trend att
              vi ska inleda med det positiva som sker, och det finns mycket
              positivt som händer i Sverige. På Tekniska verken i Linköping
              produceras nu flytande biogas. Detta är superspännande inför framtida
              utmaningar med tunga transporter och att byta ut fossila energibärare
              i industrin. Runt om i Sverige har nästan 20 000 laddpunkter installerats
              bara de senaste tre åren. Parken Zoo i Eskilstuna tar nu till
              vara djurens bajs för att använda det som biokol – ett otroligt
              spännande projekt.
            </seg>
          </u>
          <u>
            <seg>
              Alla dessa satsningar enskilt ger kanske inte otroligt mycket,
              men det är många bäckar små. Runt om i Sverige pågår ungefär 2
              000 klimatprojekt som får stöd av Klimatklivet, som är regeringens
              stora investeringsprogram i klimatomställningen. Det motsvarar
              utsläppsminskningar på 1 570 000 ton koldioxid per år. Det är
              alltså många bäckar små som leder till en rejält positiv klimateffekt.
            </seg>
          </u>
          <u>
            <seg>
              Nu har det nya konservativa blocket i svensk politik meddelat
              att det är slut på det roliga. De drar ned kraftigt på Klimatklivet,
              men de stannar inte där utan fortsätter med till exempel elcykelpremien,
              som har blivit någon form av symbol som den konservativa högern
              alltid pekar på när man vill skära i klimatpolitiken. Det är ironiskt
              eftersom elcykelpremien är en av de mest effektiva och träffsäkra
              satsningarna i regeringens budget. Den riktar sig direkt mot vanebilister
              som prompt kommer att använda sin dieselsuv eller mot gamla människor
              som kanske inte orkar cykla på en vanlig cykel. Det finns dokumenterat
              världen över att sådana satsningar har gett en tydlig klimateffekt.
            </seg>
          </u>
          <u>
            <seg>
              Man kan, påstår vissa, invända att effektiviteten per satsad
              krona kan ifrågasättas. Jag brukar säga att det finns lögn, förbannad
              lögn och natio ­ nalekonomiska beräkningar som inte förstår sig
              på statsvetenskapliga in ­ sikter. Detta är ett sådant exempel,
              där man inte förstår att vi behöver satsa mer pengar. Det är helt
              uppenbart att man kanske ifrågasätter effektiviteten i några av
              satsningarna men inte inser att klimat- och miljöbudgeten fort
              ­ farande bara utgör ungefär 1 procent av den totala statsbudgeten.
              Att då säga att vi ska dra ned på den är jättemärkligt. Tvärtom
              borde man styra om pengarna, om det nu är detta man tycker är
              så viktigt.
            </seg>
          </u>
          <u>
            <seg>
              Men man stannar inte vid att genomföra en drastisk klimatslakt
              eller neddragning i själva budgetanslagen, utan det man gör i
              praktiken är att gå över till vad som kan sägas vara en brun skatteväxling,
              det vill säga man sänker kraftigt skatter eller tar bort skatter
              på det som sabbar klimatet. I en tid då vi vet att vi kommer att
              behöva göra mer på alla punkter för att få ned utsläppen tar man
              bort det enda sätt vi har att reglera utsläppen från flyget. Man
              drar kraftigt ned på skatten på att släppa ut fossilt.
            </seg>
          </u>
          <u>
            <seg>
              Budgeten är spiken i kistan på den myt som finns om att det inte
              skulle finnas skillnader i klimatpolitiken i Sverige. Tvärtom
              är skillnaderna drastiska. Det rör sig om gigantiska nedskärningar
              och en negativ skatteväxling där det helt enkelt blir billigare
              att släppa ut koldioxid.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 8 Näringsliv
          </note>
          <note>
            Näringsutskottets betänkande 2018/19:NU1
          </note>
          <note>
            Utgiftsområde 24 Näringsliv (prop. 2018/19:1 delvis)
          </note>
          <note>
            föredrogs.
          </note>
          <u>
            <seg>
              Kammaren biföll utskottets förslag att ärendet fick avgöras trots
              att det varit tillgängligt kortare tid än två vardagar före den
              dag då det skulle behandlas.
            </seg>
          </u>
          <note type="speaker">
            Anf. 122 JENNIE NILSSON (S):
          </note>
          <u>
            <seg>
              Fru talman! Sverige befinner sig i ett exceptionellt politiskt
              läge. Aldrig tidigare har vi mer än tre månader efter ett val
              inte haft en regering på plats. Aldrig tidigare har en majoritet
              av riksdagen röstat bort en statsminister utan att ha en plan
              för vad som ska komma sedan. Och aldrig tidigare har vi som ett
              resultat därav haft en övergångsbudget på riksdagens bord.
            </seg>
          </u>
          <u>
            <seg>
              Det innebär inte att vi kan utgå ifrån att detta är en engångsföreteelse.
              Så som det politiska landskapet utvecklar sig, här såväl som i
              vår omvärld, måste vi utgå ifrån att det kan hända igen, och vi
              måste inse att vi nu sätter praxis inte bara för här och nu utan
              kanske för lång tid framöver. Detta har varit vägledande för hur
              vi socialdemokrater har valt att hantera processen, såväl i Regeringskansliet
              som här i riksdagen.
            </seg>
          </u>
          <u>
            <seg>
              Som ett resultat av att statsministern röstades bort fick vi
              en övergångsregering som administrerar i enlighet med regeringsformen.
              Den kan inte ta politiska initiativ, den kan inte avgå och den
              kan inte utlysa nyval. Men den måste lämna en budget till riksdage
              n inom en fastslagen tidsram. I enlighet med detta förhandlades
              det fram principer för hur en övergångsbudget skulle se ut, vad
              den skulle innehålla och vad den inte kunde innehålla, brett förankrat
              hos en majoritet av riksdagens partier.
            </seg>
          </u>
          <u>
            <seg>
              Den budget som lades fram levde upp till samtliga kriterier och
              principer. Det var inte en budget som gav uttryck för något partis
              politiska viljeinriktning utan en budget som förberedde för att
              en nytillträdd regering skulle ha ett så stort mandat och handlingsutrymme
              som möjligt att lägga fram en ändringsbudget utifrån sin politiska
              plattform.
            </seg>
          </u>
          <u>
            <seg>
              Det är ganska rimligt skulle man kunna tycka utifrån det läge
              vi befinner oss i att en övergångsregering utan politiska befogenheter
              lägger fram en övergångsbudget i avvaktan på att en ny regering
              tillträder. Lika rimligt borde det vara att den budgeten släpps
              igenom. Det borde ligga i allas intresse att vi nu sätter praxis
              som innebär ansvarstagande och ordnade processer, och vi borde
              alla tycka att en ny regering, vilken det än blir, borde få äga
              och ta ansvar för statsbudgeten. Allt annat är fullkomligt orimligt
              och omdömeslöst.
            </seg>
          </u>
          <u>
            <seg>
              Tyvärr har det visat sig att ansvarstagande och gott omdöme inte
              längre är något som man kan förvänta sig av alla partier i Sveriges
              riksdag. För trots att vi har att ta ställning till en budget
              som till punkt och pricka följer de principer som i stort sett
              alla var överens om skulle gälla för en övergångsbudget valde
              flera partier med Moderaterna i spetsen att ändå lägga fram egna
              budgetmotioner. Man gjorde det med motiveringar som ”det finns
              samhällsutmaningar som inte kan vänta” och ”vi har en övergångsregering,
              men vi har inte en övergångsriksdag", vilket förstås är sant men
              inte relevant.
            </seg>
          </u>
          <u>
            <seg>
              Stora samhällsutmaningar hanteras inte bäst i en budgetmotion.
              De kräver en regering på plats som har mandat och befogenheter
              att agera och att ta ansvar.
            </seg>
          </u>
          <u>
            <seg>
              I tider med en övergångsregering faller det tyngre, inte lättare,
              på riksdagen att vara sansad, att utöva självdisciplin och att
              sätta Sveriges bästa framför partipolitiskt taktikspel. Vi är,
              som sagt, ingen övergångsriksdag. Vi är Sveriges riksdag. Med
              det följer ansvaret att se till att landet kan styras.
            </seg>
          </u>
          <u>
            <seg>
              Den process som vi nu bevittnar är tyvärr inte ett uttryck för
              vare sig sans och balans eller för ordning, reda och ansvar. Efter
              att först ha lämnat in egna motioner på temat av vad hjärtat är
              fullt av, bestämde sig Moderaterna och Kristdemokraterna för att
              det inte var stökigt nog utan att de dessutom under pågående budgetprocess
              skulle skriva ihop sig om ett gemensamt förslag med nya texter
              och nya budgettabeller. Sverigedemokraterna ville naturligtvis
              inte vara sämre, så de röstade först igenom Moderaternas och Kristdemokraternas
              ramar för att sedan, i vanlig ordning, inte ta ansvar för sitt
              agerande. 45 minuter efter att ramarna var klubbade i kammaren
              stöddes innehållet av endast 4 av utskottets 17 ledamöter. De
              lyckades gå från ogenomtänkt till direkt oseriöst.
            </seg>
          </u>
          <u>
            <seg>
              Då är det största bekymret inte ens att vi nu fattar beslut som
              är dåligt eller obefintligt genomarbetade, där konsekvenserna
              för myndigheter, kommuner och individer inte är överblickbara,
              utan att vi med detta nu sätter en ny praxis inte bara för hur
              en övergångsbudget ska hanteras utan också för hur vi respekterar
              överenskommelser och för vilket ansvar riksdagen tar för ordning
              och reda.
            </seg>
          </u>
          <u>
            <seg>
              Fru talman! Låt mig vara tydlig. Alla partier har alltid rätt
              att motionera på alla förslag som kommer från en regering. Det
              är det ingen som ifrågasätter. Men det innebär inte att det alltid
              är lämpligt. Vad som är lämpligt är vad vi formerar praxis kring.
              Praxis förändras över tid, genom överenskommelser eller genom
              hur vi väljer att agera.
            </seg>
          </u>
          <u>
            <seg>
              Låt mig vara ännu tydligare. Kritiken handlar inte heller om
              att riksdagen fäller regeringens budget. Det har hänt förr, och
              det kommer sannolikt att hända igen. Men det normala och rimliga
              när det händer är att reger ­ ingen har valmöjligheten att avgå
              eller utlysa nyval. Det är något som denna regering som bekant
              inte kan göra. Vi har alltså ett exceptionellt läge, något som
              borde ha fått alla partier att sansa sig.
            </seg>
          </u>
          <u>
            <seg>
              Avslutningsvis ska jag säga några ord om utgiftsområde 24. De
              förändringar som låg i övergångsregeringens budget på området
              var alla ett resultat av de principer som man varit överens om
              skulle gälla för en övergångsbudget. De förändrade ramarna, som
              röstades igenom av Moderaterna, Kristdemokraterna och Sverigedemokraterna,
              och det nya innehållet till följd av ramarna, som sedermera bara
              stöddes av Moderaterna och Kristdemokraterna, är i allt väsentligt
              sådant som varit aviserat sedan tidigare av den förra regeringen
              och som således sannolikt skulle ha genomförts av en ny regering
              oavsett.
            </seg>
          </u>
          <u>
            <seg>
              Jag kan konstatera att om budgetmotionerna är något att gå på,
              vilket man får utgå från att de är givet argumenten för vikten
              av att lägga fram dem, är ambitionsnivån för området näringspolitik,
              utrikeshandel, export och investeringsfrämjande skrämmande låg.
            </seg>
          </u>
          <u>
            <seg>
              Vi socialdemokrater har inte väckt någon motion, då vi alltjämt
              anser att övergångsbudgeten borde ha gått igenom. Vår avsikt är
              att formulera vår politik på området i en ändringsbudget eller
              i en motion på en sådan.
            </seg>
          </u>
          <u>
            <seg>
              Då vi inte står bakom det rambeslut som har tagits avstår vi
              från att delta i beslutet om anslagsfördelningen inom utgiftsområdet
              och hänvisar till Socialdemokraternas, Vänsterpartiets och Miljöpartiets
              särskilda yttrande.
            </seg>
          </u>
          <note>
            (Applåder)
          </note>
          <note>
            I detta anförande instämde Patrik Engström och Åsa Eriksson (båda
            S).
          </note>
          <note type="speaker">
            Anf. 123 LARS HJÄLMERED (M) replik:
          </note>
          <u>
            <seg>
              Fru talman! Jag reagerade på några punkter i det som Jennie Nilsson
              sa. Hon antydde att det skulle vara oansvarigt att riksdagen fattar
              beslut om en enskild motion som svar på en budgetproposition.
              Jag tycker inte det, fru talman. I och med detta får vi fler poliser,
              kortare vårdköer, längre skoldagar, starkare försvar, sänkt skatt
              för alla som jobbar, sänkt skatt för alla pensionärer och en rad
              företagarreformer. Jag tycker tvärtom att det är ganska ansvarstagande.
            </seg>
          </u>
          <u>
            <seg>
              Jennie Nilsson antydde också att detta inte skulle vara fullt
              berett. Vi har i näringsutskottet och i andra riksdagsutskott,
              tror jag, vinnlagt oss att följa de lagkrav som handlar om beredning
              av ärenden. Många av dessa förslag har förberetts i Regeringskansliet
              och kan anses vara fullt beredda. Vi var också tydliga vid näringsutskottets
              beredning av ärendet att det står alla ledamöter fritt att komma
              med förslag, till exempel om vi skulle be någon särskild myndighet
              eller någon annan att komma till utskottet. Socialdemokraterna
              och Jennie Nilsson kom inte med sådana förslag utan stod i utskottet
              helt bakom att detta kan anses fullt berett i enlighet med gällande
              regler.
            </seg>
          </u>
          <u>
            <seg>
              Fru talman! Slutligen handlar det om huruvida man tycker att
              det ska genomföras reformer eller inte. Jag kan ha respekt för
              att man säger att vi ska vänta, som Jennie Nilsson säger. Det
              är absolut en rimlig ståndpunkt. Men att antyda att detta inte
              skulle vara berett eller att det skulle vara oansvarigt tycker
              jag inte är ett tillständigt sätt i riksdagens process.
            </seg>
          </u>
          <note type="speaker">
            Anf. 124 JENNIE NILSSON (S) replik:
          </note>
          <u>
            <seg>
              Fru talman! Jag tackar Lars Hjälmered för frågan. På samma sätt
              som Lars Hjälmered och Moderaterna redogör för budgeten i en helhet
              och listar ett antal olika förslag som skälet till att de gör
              detta – de stora samhällsutmaningar som de vill adressera – beskriver
              jag den otillräckliga beredningen utifrån ett helhetsperspektiv.
              Det är korrekt att det på utgiftsområde 24 inte fanns anledning
              att göra någon ytterligare beredning, eftersom det i budgetmotionen
              inte gjordes någonting som var annorlunda än det som regeringen
              redan hade gjort med anledning av övergångsbudgeten eller som
              var aviserat sedan tidigare.
            </seg>
          </u>
          <u>
            <seg>
              Däremot har vi sett förslag på andra utskottsområden, till exempel
              om marginalskatteeffekter på pension på 300 procent, som har fått
              ändras. Det har saknats pengar på anslag, och man har fått backa
              fram och tillbaka i flera omgångar. Det är inte ett uttryck för
              ett väl berett förslag.
            </seg>
          </u>
          <u>
            <seg>
              Med detta sagt vill jag egentligen bara konstatera att jag tycker
              att det är oansvarigt att göra det som man gör. Man kunde ha adresserat
              alla dessa samhällsutmaningar på ett ordnat sätt i en ändringsbudget
              från den nya regering som tillträder – allt utom skattesänkningar.
              Det som man nu gör är att se till att en ny regering, som inte
              tror att ett sjätte jobbskatteavdrag är lösningen på gängkriminalitet,
              för långa sjukhusköer eller brister i LSS, nu får ett starkt begränsat
              handlingsutrymme för att kunna hantera dessa samhällsutmaningar.
              Det tycker jag är ett stort problem, och jag tycker att det är
              oansvarigt givet det läge som vi befinner oss i. Det borde ha
              varit allas prioritering i nuläget att fokusera på att få en regering
              på plats.
            </seg>
          </u>
          <note>
            (Applåder)
          </note>
          <note type="speaker">
            Anf. 125 LARS HJÄLMERED (M) replik:
          </note>
          <u>
            <seg>
              Fru talman! Jag har respekt för om en socialdemokrat eller någon
              annan säger: Låt oss vänta lite grann och återkomma senare. Det
              är en fullt rimlig utgångspunkt. Jag delar inte den.
            </seg>
          </u>
          <u>
            <seg>
              Vi hade en valkampanj för inte så länge sedan då vi moderater
              och andra stod inför väljarna och ställde ut ett antal löften
              om skolan, vården, näringslivet och annat. Då tycker jag att det
              är en rimlig utgångspunkt att man som företrädare i riksdagen
              också lägger fram konkreta förslag. Det är precis det som bland
              andra Moderaterna har gjort. Men det är totalt fem partier som
              har kommit med olika typer av ändringsförslag. Det är klart att
              vissa justeringar måste få göras i denna beredning.
            </seg>
          </u>
          <u>
            <seg>
              Men det är också klart och tydligt att detta för näringsutskottets
              del är fullt berett enligt alla gängse regler och lagar. Det innebär
              att man kan ställa frågan: Ska vi då vänta för att genomföra viktiga
              företagarreformer, vänta med att se till att pensionärerna får
              skattesänkningar eller vänta med att ta tag i cancerköerna eller
              skolsatsningarna? Jag tycker inte det, fru talman.
            </seg>
          </u>
          <note>
            (Applåder)
          </note>
          <note type="speaker">
            Anf. 126 JENNIE NILSSON (S) replik:
          </note>
          <u>
            <seg>
              Fru talman! Problemet är att vi inte ser några stora företagarreformer
              i den budget som är framlagd. Det är ett problem i sig, vilket
              i så fall antyder att detta inte är en prioriterad politisk fråga.
              Vi kan också konstatera att det finns ett antal samhällsutmaningar
              som resten av oss ser men som bevisligen inte är samhällsutmaningar
              för Moderaterna och för den koalition som står bakom denna budget.
              Jag kan nämna klimat, miljö och jämställdhet som tydliga exempel
              där de till och med väljer att dra ned i detta läge. Det är egentligen
              inte poängen. Den stora poängen och det stora problemet är att
              det nu sätts en praxis som betyder att inga regler längre gäller.
              Det borde vara ett bekymmer för alla partier i denna riksdag,
              och det förtjänar kritik.
            </seg>
          </u>
          <note>
            (Applåder)
          </note>
          <note type="speaker">
            Anf. 127 TOBIAS ANDERSSON (SD):
          </note>
          <u>
            <seg>
              Fru talman! Under alldeles för lång tid har vårt näringsliv blivit
              bortprioriterat från den politiska dagordningen. De forna regeringarnas
              naiva passivitet inför samhällets destruktiva utveckling har inneburit
              att den enskilda individen i dag har betydligt mer påtagliga problem
              än regelkrångel och höga marginalskatter.
            </seg>
          </u>
          <u>
            <seg>
              När det är uppemot en tredjedel av befolkningen som känner stor
              oro över brottsligheten i samhället får självklart deras personliga
              trygghet större fokus i deras liv än hur de påverkas av en annalkande
              lågkonjunktur.
            </seg>
          </u>
          <u>
            <seg>
              När kvinnor i alldeles för stor utsträckning inte vågar gå utanför
              dörren och våldtäktsstatistiken skjuter i höjden lär de förmodligen
              tänka föga på hur en skatt på investeringssparkonton påverkar
              deras långtidssparande.
            </seg>
          </u>
          <u>
            <seg>
              Om granatattacker och gängskjutningar är ett återkommande fenomen
              i området där du bedriver din verksamhet lär du knappast tycka
              att onödig byråkrati är ett i sammanhanget särskilt stort problem
              för ditt företag.
            </seg>
          </u>
          <u>
            <seg>
              När du som handlare tvingas fly från det utsatta område inom
              vilket du har verkat under decennier hamnar knappast kompetensförsörjning
              högt upp på din önskelista för ett gott näringslivsklimat.
            </seg>
          </u>
          <u>
            <seg>
              Om du varje morgon oroar dig för huruvida nattliga stöldräder
              mot din lagerlokal har ägt rum l är du knappast bekymra dig allt
              för mycket över dina elkostnader.
            </seg>
          </u>
          <u>
            <seg>
              Fru talman! Exempel likt dessa tar aldrig slut. Min poäng är
              att den allmänna opinionen i Sverige har värderat frågor kopplat
              till primärt migration och kriminalitet markant högre än de näringsrelaterade
              frågorna – självklart av fullt förklarliga skäl. Det har i sin
              tur lett till att nödvändiga reformer och åtgärder har uteblivit,
              men trots det har de samhällsproblem som stulit allt fokus endast
              blivit värre.
            </seg>
          </u>
          <u>
            <seg>
              Givet denna bakgrund är jag glad över att Sverigedemokraterna
              lyckats rösta igenom en budget som åtminstone i viss utsträckning
              satsar resurser på brottsbekämpning och rättsväsen samtidigt som
              besparingar görs på migrationsområdet. Även om det är långt ifrån
              tillräckligt är det ett steg i rätt riktning, och jag välkomnar
              det. Med Sverigedemokraternas politik hade vi förvisso kunnat
              ta itu med dessa problem i än större utsträckning och sakta men
              säkert återupprätta ett land präglat av trygghet och tillhörighet.
            </seg>
          </u>
          <u>
            <seg>
              Fru talman! Jag vill dock hävda att det oaktat rådande omständigheter
              på andra områden är mer än dags att ge näringspolitiken högre
              prioritet för att säkerställa svensk konkurrenskraft och skapa
              förutsättningar för en stark tillväxt i hela landet. Sverigedemokraterna
              ser därför djupt allvarligt på att svensk tillväxt per capita
              är lägst i hela OECD, att svenskt regelförenklingsarbete halkar
              efter, att det svenska handelsnettot sjunker och att vår konkurrenskraft
              försämras. Vår välfärd är redan i dag alldeles för eftersatt för
              att vi ska ha råd med försämrade tillväxtmöjligheter.
            </seg>
          </u>
          <u>
            <seg>
              Lägg därtill, fru talman, att vi i dag är en del av en internationell
              och global marknad där svenska företag konkurrerar med bolag från
              hela världen gällande både marknadsandelar och personal. För att
              klara av denna globala konkurrens krävs ett gediget regelförenklingsarbete,
              ett slut på onödig gold-plating och ett betydligt effektivare
              myndighetsväsen. Då marknaden dessutom blir alltmer kunskapsorienterad
              är det i längden ohållbart att Sverige är det land inom OECD där
              det lönar sig allra minst att utbilda sig – i alla fall om vi
              vill ha en möjlighet att konkurrera om internationell kompetens
              och därmed slippa se oss bli omsprungna av andra ekonomier.
            </seg>
          </u>
          <u>
            <seg>
              Fru talman! De mest framgångsrika studiekamraterna jag hade på
              universitetet ser det knappast ens som ett alternativ att jobba
              i Sverige. Kanske kan de göra det i framtiden, när de önskar stadga
              sig, men i nuläget finner de få skäl att betala en av världens
              högsta marginalskatter för ett arbete som de lika väl kan utföra
              i ett annat land. De skattesänkningar som genomförs i och med
              den nya budgeten kommer förhoppningsvis att i viss utsträckning
              minska denna problematik. Behovet av större reformer både inom
              utbildningsväsendet och på arbetsmarknaden kvarstår dock.
            </seg>
          </u>
          <u>
            <seg>
              Fru talman! Den verklighet för Sveriges näringsliv jag precis
              har beskrivit är allt annat än positiv, och det mesta tyder på
              att nästa lågkonjunktur kommer att slå hårt mot både välfärd och
              välstånd. Behovet av att förbättra situationen för både näringsidkare
              och anställda blir därför alltmer tydlig.
            </seg>
          </u>
          <u>
            <seg>
              Givet detta känns det bra att Sverigedemokraterna aktivt bedriver
              en näringspolitik som huvudsakligen gagnar små och medelstora
              företag, samtidigt som vi gör det mer lönsamt att jobba hårt och
              att utbilda sig. Våra satsningar på bland annat företagsutveckling
              och innovation, turistfrämjande och starta-eget-bidrag för yrkesverksamma
              lägger tillsammans med vår övriga politik grunden för ett starkare
              näringsliv som står bättre rustat inför nästa lågkonjunktur.
            </seg>
          </u>
          <u>
            <seg>
              Fru talman! Sveriges näringsliv har under alldeles för lång tid
              blivit bortprioriterat till förmån för de problem tidigare regeringar
              har skapat. Med Sverigedemokraternas politik hade dessa utbredda
              samhällsproblem bekämpats på riktigt, och frågor om arbetsmarknad,
              handel och näringsliv hade förhoppningsvis snart kunnat få det
              fokus de förtjänar och behöver. Det förändrar dock inte det faktum
              att vi redan nu gör vad vi kan för att säkerställa ett gott näringslivsklimat
              som möjliggör hög konkurrenskraft och, i förlängningen, svensk
              tillväxt och svenskt välstånd.
            </seg>
          </u>
          <note>
            (Applåder)
          </note>
          <note type="speaker">
            Anf. 128 LARS HJÄLMERED (M) replik:
          </note>
          <u>
            <seg>
              Fru talman! I sitt anförande talade Tobias Andersson ganska mycket
              om konkurrenskraft och näringslivets möjligheter. Det slående
              när det gäller svensk ekonomi, svensk industri och stora delar
              av näringslivet är att vi är väldigt handelsberoende; det pratas
              ibland om att ungefär hälften av ekonomin i Sverige kommer av
              import och export. Vår egen inre marknad är lite för liten, och
              många företag ser sig nödgade att sälja till andra länder. Det
              man gör där grundar naturligtvis jobb, företag och skatteintäkter
              i Sverige.
            </seg>
          </u>
          <u>
            <seg>
              Två tredjedelar av den svenska exporten går till EU:s inre marknad.
              Sverigedemokraterna vill lämna EU och den inre marknaden. Jag
              vill inte säga att EU är perfekt på något sätt, fru talman – vi
              känner alla till de kantigheter som finns – men för många företag
              i till exempel min egen hem ­ stad Göteborg är det ju en fördel
              om man kan sälja en bilmodell till en halv miljard invånare på
              EU:s inre marknad än om vi har skilda regelverk. Det är likadant
              för många andra typer av produkter och tjänster.
            </seg>
          </u>
          <u>
            <seg>
              Stockholms Handelskammare har låtit företaget Oxford Economics
              utreda vad det skulle innebära för Sverige att lämna EU, och det
              visade sig att det skulle kunna skada svensk ekonomi. Det skulle
              vara skadligt både för hushåll och för företag, och det skulle
              försämra för Sveriges möjligheter att bedriva handel och få investeringar.
              Det skulle försämra produktivitetsutvecklingen och försämra möjligheterna
              för svenska företag att hitta kompetens inom EU-området. Sammantaget
              skulle det hämma tillväxten.
            </seg>
          </u>
          <u>
            <seg>
              Därför, fru talman, vill jag fråga Tobias Andersson: Varför vill
              Sverigedemokraterna kasta ut svenska företag i en osäker situation
              genom att förorda att vi lämnar EU och den inre marknaden?
            </seg>
          </u>
          <note type="speaker">
            Anf. 129 TOBIAS ANDERSSON (SD) replik:
          </note>
          <u>
            <seg>
              Fru talman! Denna fråga har ledamoten Hjälmered ställt både till
              mig tidigare och under fyra års tid till min kollega. Han har
              förmodligen fått snarlika svar, där vi gång på gång har konstaterat
              det faktum att Sverigedemokraterna inte driver på för någon hård
              exit.
            </seg>
          </u>
          <u>
            <seg>
              I stället är vi snarare kritiska till stora delar av EU-samarbetet,
              inte bara kopplat till de stora kostnader det innebär för svensk
              del utan även kopplat till det faktum att det begränsar svenskt
              självbestämmande. Vår kritik mot Europeiska unionen har dock aldrig
              haft sin grund i vare sig frihandel eller den inre marknaden,
              vilket Sverigedemokraterna är starkt positiva till. Jag är helt
              övertygad om att ledamoten Hjälmered är väl medveten om detta,
              fru talman.
            </seg>
          </u>
          <u>
            <seg>
              Ledamoten Hjälmered beskriver dock att även Moderaterna i viss
              utsträckning är kritiska till EU-samarbetet. Jag vet också att
              Moderaterna i olika sammanhang har uttryckt kritik mot inte minst
              den sociala pelaren, som i allt större utsträckning har blivit
              en del av EU-samarbetet. Min fråga tillbaka till ledamoten Hjälmered,
              fru talman, måste därför bli hur det kom sig att han och de andra
              moderaterna i näringsutskottet inte uttryckte kritik mot det EU-förslag
              som nyligen låg på utskottets bord och där den sociala pelaren
              var en del. I förslaget exemplifierades kostnaderna kopplade till
              detta med att man genom strukturfonder och annat skulle finansiera
              till exempel boende och arbete för migranter inom Europeiska unionen.
            </seg>
          </u>
          <u>
            <seg>
              Om ledamoten Hjälmered har haft svårt att förstå Sverigedemokraternas
              EU-politik har jag kanske än svårare att förstå den EU-politik
              som Moderaterna bedriver. Är det så att ledamoten Hjälmered tycker
              att Europeiska unionen borde fokusera på att ordna bostäder och
              arbeten åt migranter som befinner sig i EU?
            </seg>
          </u>
          <note type="speaker">
            Anf. 130 LARS HJÄLMERED (M) replik:
          </note>
          <u>
            <seg>
              Fru talman! Svaret på Tobias Anderssons fråga är nej. Moderaterna
              har varit tydliga med att vi är emot den sociala pelaren. I detta
              konkreta fall handlar det om att huvudparten av sammanhållningspolitiken
              i denna del går till helt andra saker än just den sociala pelaren.
              Men Moderaterna är i grunden emot detta. En del av de initiativ
              som den förutvarande regeringen har tagit på detta område har
              vi varit kritiska till, och det tänker vi fortsätta att vara.
            </seg>
          </u>
          <u>
            <seg>
              Jag går tillbaka till huvudfrågan, fru talman, som handlar om
              synen på EU.
            </seg>
          </u>
          <u>
            <seg>
              Man kan möjligen drömma och säga att vi skulle lämna EU men att
              vi hoppas på ett väldigt generöst frihandelsavtal. Jag är dock
              inte säker på att det är detta som är alternativet.
            </seg>
          </u>
          <u>
            <seg>
              Jag tycker att man kan titta både på den brittiska situationen
              och på vad som händer om man kraftfullt lämnar EU. Jag tror att
              det vore direkt skadligt för viktiga svenska företag runt om i
              landet, som har vant sig vid att dra nytta av den inre marknaden.
              Till exempel kan ett företag som utvecklar en bilmodell sälja
              denna till alla kunder på hela den europeiska marknaden. Jag tror
              att det skulle vara direkt skadligt att lämna EU på det sätt som
              Sverigedemokraterna förordar.
            </seg>
          </u>
          <note type="speaker">
            Anf. 131 TOBIAS ANDERSSON (SD) replik:
          </note>
          <u>
            <seg>
              Fru talman! Jag vill återigen upplysa ledamoten Hjälmered om
              att Sverigedemokraterna på intet sätt driver på för att lämna
              Europeiska unionen. Vi är snarare frihandelsvänliga och positivt
              inställda till den inre marknaden, vilket ledamoten Hjälmered
              har hört både från mig och från andra sverigedemokrater under
              en längre tid. Jag får väl upprepa det nästa gång denna fråga
              kommer upp på bordet i kammaren, fru talman.
            </seg>
          </u>
          <u>
            <seg>
              Det stämmer att det bara var en del av det ärende som vi hade
              på bordet som berörde husering av migranter genom den sociala
              pelaren, men det fanns fortfarande stora kostnader kopplade till
              detta. Jag tycker att det är bekymmersamt att det parti som ledamoten
              Hjälmered företräder aktivt motsätter sig den sociala pelaren
              men passivt låter den glida förbi i utskottet.
            </seg>
          </u>
          <note type="speaker">
            Anf. 132 LORENA DELGADO VARAS (V) replik:
          </note>
          <u>
            <seg>
              Fru talman! Jag har en fråga till Sverigedemokraternas ledamot
              – eller herr ledamot en .
            </seg>
          </u>
          <u>
            <seg>
              Ledamoten talar om Sverigedemokraternas budget, men samtidigt
              ställde sig Sverigedemokraterna bakom Moderaternas och Kristdemokraternas
              budget. När vi sedan satte oss i utskottet avstod Sverigedemokraterna
              från att ställa sig bakom utgiftsområdet.
            </seg>
          </u>
          <u>
            <seg>
              Detta kan jag bara läsa som att ni antingen vill skapa kaos i
              politiken eller har fått något i gengäld av Moderaterna och Kristdemokraterna,
              och då skulle jag gärna vilja veta vad det är.
            </seg>
          </u>
          <note type="speaker">
            Anf. 133 TOBIAS ANDERSSON (SD) replik:
          </note>
          <u>
            <seg>
              Fru talman! Jag tackar för frågan.
            </seg>
          </u>
          <u>
            <seg>
              Kaos i politiken har ju rått i åtminstone fyra år, och det är
              ett kaos som Vänsterpartiet aktivt har bidragit till att skapa.
            </seg>
          </u>
          <u>
            <seg>
              Gällande budgeten drev Sverigedemokraterna på för vår budgetmotion
              i den utsträckning som gick. Däremot ansåg vi att det var fullt
              befogat att stödja en budgetmotion som innehöll bland annat ca
              12 miljarder extra till rättsväsendet, ca 22 miljarder extra till
              försvaret och ytterligare miljarder till kommuner och landsting
              för deras välfärd.
            </seg>
          </u>
          <u>
            <seg>
              Jag tycker att det är märkligt att det är jag som får frågan
              om den budget vi valde att stödja när Vänsterpartiet, som ofta
              försöker att framställa sig som välfärdens förespråkare och dess
              största förkämpar, valde att inte stödja en budgetmotion med riktade
              satsningar på ca 5 miljarder extra till kommunernas och landstingens
              välfärd.
            </seg>
          </u>
          <u>
            <seg>
              Fru talman! Min fråga till ledamoten Varas är därmed: Varför
              valde Vänsterpartiet att inte stödja en budgetmot ion med riktade
              satsningar på 5 miljarder till kommuner och landsting? Varför
              tycker inte ledamoten Varas att kommunerna och landstingen borde
              få mer pengar för att kunna säkerställa en bättre välfärd? Detta
              är den välfärd som ledamoten Varas parti ofta talar så väl om.
            </seg>
          </u>
          <note type="speaker">
            Anf. 134 LORENA DELGADO VARAS (V) replik:
          </note>
          <u>
            <seg>
              Fru talman! De 5 miljarder till kommunerna som ni i Sverigedemokraterna
              pratar om har flera ledamöter lyft fram. Jag kan ifrågasätta dem,
              eftersom ni har dragit ned på både arbetsmarknadsåtgärder och
              utbildningsåtgärder för väldigt mycket pengar. Detta kommer bland
              annat att innebära att folk kommer att behöva försörjningsstöd
              för att klara vardagen.
            </seg>
          </u>
          <u>
            <seg>
              Nästa fråga jag skulle vilja ställa till ledamoten är följande:
              Ledamoten talade om trygghet, men var för ledamoten in den ekonomiska
              ojämlikhet som råder i landet? Just nu råder den största ekonomiska
              ojämlikheten på de senaste 30 åren, och ni har ställt er bakom
              en budget som arbetar aktivt emot trygghet.
            </seg>
          </u>
          <note type="speaker">
            Anf. 135 TOBIAS ANDERSSON (SD) replik:
          </note>
          <u>
            <seg>
              Fru talman! Föga förvånande håller jag inte med om den bild som
              ledamoten Varas målar upp. Tvärtom: Vår budgetmotion gick än längre,
              men den budgetmotion vi har röstat igenom driver på för skattesänkningar,
              primärt för låg- och medelinkomsttagare. Detta innebär att personer
              som i nuläget inte har så mycket pengar att röra sig med får mer
              pengar att röra sig med.
            </seg>
          </u>
          <u>
            <seg>
              Vi har dessutom passat på att sänka skatten för pensionärerna.
              Jag har svårt att förstå varför ledamoten Varas, som påstås stå
              på de svagas sida, inte tycker att pensionärer ska få mer pengar
              i plånboken när skatten är betald varje månad. Varför tycker inte
              ledamoten Varas att de som i dag inte tjänar så mycket ska få
              mer pengar i plånboken när skatten är betald?
            </seg>
          </u>
          <u>
            <seg>
              För mig och för Sverigedemokraterna är det självklart, fru talman,
              att vi måste säkerställa att låg- och medelinkomsttagare samt
              pensionärer betalar lägre skatt. Det var därför vi röstade på
              Moderaternas budgetmotion när vår egen hade fallit.
            </seg>
          </u>
          <note type="speaker">
            Anf. 136 HELENA LINDAHL (C):
          </note>
          <u>
            <seg>
              Fru talman! Häromveckan besökte jag Umeå tingsrätt. Det är inte
              någonting som jag gör varje dag, men det var ett väldigt intressant
              mål som jag har följt under en längre tid. Det handlar om att
              ägare av fjällnära skog i Västerbottens inland har stämt staten
              för att de inte får bruka sin skog och för att de inte heller
              får någon ersättning från staten för densamma.
            </seg>
          </u>
          <u>
            <seg>
              Staten menar att detta inte handlar om pågående markanvändning.
              Detta uttryck är ganska nytt; Kammarkollegiet och Skogsstyrelsen
              började använda det 2016.
            </seg>
          </u>
          <u>
            <seg>
              Detta har skapat mycket lidande för många skogsägare. Inte minst
              gäller detta Hanna och Albin, som jag träffade. De gjorde sitt
              livs investering när de 2012 lånade 1,6 miljoner. De trodde att
              de skulle kunna bruka sin skog. De hade ju tittat på skogsbruksplanen,
              och där hade Skogsstyrelsen pekat ut vilka områden som var möjliga
              att bruka. När de två år senare ville göra detsamma fick de inte
              det, och sedan fick de inte heller någon ersättning.
            </seg>
          </u>
          <u>
            <seg>
              Tror ni här inne verkligen att banken bryr sig om argument som
              ”det här är inte pågående markanvändning” eller ”vi får inte några
              pengar, för vi får inte avverka”? Nej, de bryr sig inte om det;
              de vill ha sina pengar i alla fall.
            </seg>
          </u>
          <u>
            <seg>
              Detta är en katastrof för Hanna och Albin men även för andra
              ägare av fjällnära skog – skogsbrukare och företagare. Det finns
              över 3 000 personer som äger fjällnära skog. Det som har hänt
              för dem är att markvärdet på deras skog har sjunkit drastiskt,
              eftersom detta naturligtvis skapar osäkerhet.
            </seg>
          </u>
          <u>
            <seg>
              Och inte bara det: Om nu staten, mot förmodan, skulle vinna detta
              mål, vet ni vad som händer då? Jo, då kan det hända att detta
              blir ett slags praxis som kan användas i andra områden i Sverige.
              Staten skulle då inte behöva betala ut någon ersättning till folk
              som inte får bruka sin skog eftersom det inte rör sig om pågående
              markanvändning. Ni förstår ju själva.
            </seg>
          </u>
          <u>
            <seg>
              Fru talman! Det är för mig helt oacceptabelt att den svenska
              staten ska få bete sig så här mot människor. Om man investerar
              i skog gör man det, antar jag, för att man ska kunna bruka den.
              Vad är annars vitsen? Är det meningen att vanligt folk ska vara
              biologer för att över huvud taget kunna köpa skog, så att man
              kan identifiera lavar och murklor som finns i området?
            </seg>
          </u>
          <u>
            <seg>
              Missförstå mig rätt – självklart är det bra att bevara höga naturvärden,
              men då måste också skogsägaren, det vill säga företagaren, få
              betalt. Har inte staten råd med det ska staten inte heller lägga
              en våt filt över området.
            </seg>
          </u>
          <u>
            <seg>
              Fru talman! J ag anser d ärför att det är problematiskt att detta
              har fått gå så otroligt långt. Ni i Socialdemokra terna satte
              inte ned foten när ni hade chansen, och jag tror att de förstår
              problemet. Ni hade kunnat stå upp för ägande- och brukanderätten
              och förtydligat regleringsbrev till berörda myndigheter när det
              gäller ersättning vid avsättning av skog. Dessvärre gjorde ni
              inte det, utan ni lade er i stället platt för Miljöpartiets politik.
              Dessa dubbla signaler har skapat en oro som påverkar svenskt skogsbruk
              och svensk skogsindustri negativt. Det är allt annat än bra eftersom
              skogen är ett av de fundament som Sverige står på inkomstmässigt.
            </seg>
          </u>
          <u>
            <seg>
              Fru talman! Skogsbruk har under lång tid setts som en säker invester
              ­ ing. Men när staten gör alltmer intrång i brukanderätten utan
              att ersätta enskilda skogsägare får det följdverkningar. Det gäller
              naturligtvis inte minst dem som drabbas, men även bankerna börjar
              dra öronen åt sig. För någon vecka sedan läste jag Dagens industri,
              som hade talat med olika typer av banker som sa att de nu kommer
              att inkludera det politiska läget som ett viktigt kriterium när
              de ska besluta om långivning för skogsfastigheter.
            </seg>
          </u>
          <u>
            <seg>
              All den osäkerhet som drabbar skogsägare kommer att få effekter
              på jobb och företagande, inte minst på landsbygden. Det kan vi
              inte tillåta. Dessutom är skogen viktig för att ersätta olja och
              andra fossila råvaror, vilket är en förutsättning för att vi ska
              nå våra miljömål och klara klimatomställningen. Därför är det
              olyckligt att skogsproduktion emellanåt framställs som något slags
              motpol till miljön.
            </seg>
          </u>
          <u>
            <seg>
              För att svensk skogsindustri ska må bra och för att vi ska kunna
              ställa om till ett mer hållbart samhälle behövs tydliga besked
              från en kommande regering om vad det är för skogspolitik som gäller.
            </seg>
          </u>
          <u>
            <seg>
              Fru talman! Nu har jag pratat mycket och brinnande om skogen.
              Det är ett stort intresse för mig. Jag kommer från ett skogslän,
              Västerbotten, där skogen betyder mycket, så jag får be lite om
              ursäkt för att jag lägger så mycket energi på detta.
            </seg>
          </u>
          <u>
            <seg>
              Fru talman! Jag kommer att avsluta med att säga några ord om
              kvinnors företagande. Det är en annan fråga som jag brinner för
              och som jag önskar att vi kunde tala mer om i denna kammare och
              även i vårt utskott.
            </seg>
          </u>
          <u>
            <seg>
              Det är nämligen så, fru talman, att i dag är bara var fjärde
              företagare i Sverige kvinna. Det är inte jättebra. Betyget är
              ganska dåligt med tanke på att Sverige är ett av världens mest
              jämställda länder. Det som har bidragit till jämställdheten har
              också lett till att vi har färre företagare bland kvinnor. Många
              kvinnor började arbeta på 60- och 70-talet. De gick från att vara
              hemmafruar – det gäller till exempel min mamma och många andras
              mammor – till att gå in i offentlig sektor. Denna bransch har
              i princip varit stängd för företagande ända fram till 2009, då
              alliansregeringen införde rätten att välja utförare inom vård,
              skola och omsorg. Då började kurvorna för kvinnors företagande
              att peka uppåt, men när diskussionerna om att sätta ett vinsttak
              på välfärdsföretagen dök upp sjönk siffrorna igen. Det tror jag
              att de flesta i kammaren känner till.
            </seg>
          </u>
          <u>
            <seg>
              Vad kan man då göra för att stimulera fler kvinnor att starta
              och driva företag? En sak som har blivit tydlig för mig när jag
              har rest runt i landet och träffat företagande kvinnor är osäkerheten
              med socialförsäkringssyste ­ met. Det är något som många nämner.
              Det ses över nu, vilket är jättebra.
            </seg>
          </u>
          <u>
            <seg>
              Centerpartiet föreslår också en satsning på invandrarkvinnors
              företag ­ ande. Det är något som Almi satsade mycket på tidigare,
              och jag vet att Socialdemokraterna tittade på det åtminstone i
              sin förra budget. Det är bra, och detta är en satsning som jag
              hoppas att man kommer att fokusera mer på även framöver.
            </seg>
          </u>
          <u>
            <seg>
              Jag tycker också att man behöver sätta fokus på Ung Företagsamhet,
              för vi vet att många unga som börjar med detta på gymnasiet fortsätter
              att driva företag senare. Det gäller inte minst tjejer.
            </seg>
          </u>
          <u>
            <seg>
              Avslutningsvis vill jag säga att vi under ett par års tid har
              drivit ett opolitiskt projekt här i riksdagen som kallas för Womengage.
              Det handlar om att man ska uppmärksamma frågan om kvinnors företagande
              och hur vi ska få fler kvinnor att vilja satsa på entreprenörskap.
              Det är inte något tycka-synd-om-projekt, utan det handlar om att
              vi vill att fler partier ska uppmärksamma frågan. Vi vill att
              det ska vara något som är partipolitiskt obundet så att det ska
              hålla över tid. Om fler kvinnor startar företag påverkar det dessutom
              svensk ekonomi positivt.
            </seg>
          </u>
          <u>
            <seg>
              Vi kommer nu att bilda ett advisory board, en rådgivande plattform,
              där näringsliv och politik möts. Jag känner mig jättepeppad över
              detta . Jennie Nilsson från Socialdemokraterna kommer också att
              vara med. Det kommer att bli spännande, och jag hoppas att vi
              ska få återkomma och berätta mer om det här vid tillfälle. Varmt
              tack för att ni har lyssnat!
            </seg>
          </u>
          <note>
            (Applåder)
          </note>
          <note>
            I detta anförande instämde Annika Qarlsson (C).
          </note>
          <note type="speaker">
            Anf. 137 TOBIAS ANDERSSON (SD) replik:
          </note>
          <u>
            <seg>
              Fru talman! Den 1 juli 2017 trädde den så kallade kemikalieskatten
              i kraft. Redan där och då riktades kritik mot den. I en värld
              där e-handel blir allt enklare och vanligare upplevdes det som
              djupt naivt att tro att skatten skulle göra någon större skillnad,
              då det som konsument är lätt att ta sig runt den.
            </seg>
          </u>
          <u>
            <seg>
              Kritikerna menade därför att skatten kanske endast skulle komma
              att försämra svensk konkurrenskraft utan att alls begränsa spridningen
              av de kemikalier man hävdade att man ville motverka. Detta förstärktes
              inte minst av det faktum att skatten tas ut med 10 procent även
              om den berörda varan är fri från de kemikalier man avsåg att begränsa.
            </seg>
          </u>
          <u>
            <seg>
              Fru talman! Cirka ett och ett halvt år har nu gått sedan kemikalieskatten
              infördes, och de första utvärderingarna har börjat komma. I Svenskt
              Näringslivs rapport Greenwash? En analys av svenska miljöskatters
              effektivitet , slås fast att skatten är ineffektiv om syftet är
              att förbättra miljön. Även Handelns Utredningsinstitut har granskat
              kemikalieskatten och kritiserat skatteintäkterna, som det första
              året endast uppgick till 1,3 miljarder. Det är långt ifrån de
              beräknade 2,4 miljarderna. Som om inte detta vore nog räknar man
              dessutom med att mellan 600 och 1 400 arbetstillfällen har gått
              förlorade i Sverige som en konsekvens av skatten i fråga.
            </seg>
          </u>
          <u>
            <seg>
              Fru talman! Dessvärre är Centerpartiet inte bara positivt till
              denna uppenbart misslyckade och missriktade skatt; man uttrycker
              dessutom i sin budgetmotion att man önskar vidga den till att
              innefatta fler varor.
            </seg>
          </u>
          <u>
            <seg>
              Min fråga till ledamoten Lindahl gäller därför vilka argument
              Centerpartiet har för kemikalieskatten och dess utvidgning samt
              hur dessa argument kan väga tyngre än näringslivets kritik, de
              förlorade arbetstillfällena och de uteblivna skatteintäkterna.
            </seg>
          </u>
          <note type="speaker">
            Anf. 138 HELENA LINDAHL (C) replik:
          </note>
          <u>
            <seg>
              Fru talman! Tack så mycket, ledamoten, för frågan! Jag kan inte
              svara direkt, för jag är inte insatt i kemikalieskattens inverkningar.
              Om jag minns rätt har jag fått frågan förut av en företrädare
              för Sverigedemokraterna, så det är en favorit i repris från detta
              parti. Jag måste alltså be att få återkomma i frågan.
            </seg>
          </u>
          <u>
            <seg>
              Däremot vill jag gärna ställa en fråga tillbaka nu när jag har
              ledamoten på plats. Sverigedemokraterna vill gärna låta påskina
              att de är landsbygdens företrädare. Jag undrar över det som gäller
              riskkapital till landsbygden och norra Sverige. När regeringen
              drog tillbaka Inlandsinnovation, det vill säga de 2 miljarder
              som riktades till företagen i norra Sverige, i Värmland och i
              Dalarna, gick ni med på det. Som ledamoten kanske förstår dräller
              det inte direkt av riskkapital där. I stället har man flyttat
              det hela till ett statligt riskkapitalbolag med säte i Stockholm.
              50 procent av allt riskkapital i Sverige finns här.
            </seg>
          </u>
          <u>
            <seg>
              Jag undrar därför varför Sverigedemokraterna tyckte att det var
              en bra idé att flytta riskkapital som skulle ha gått till orter
              som behöver det så väl som dessa utsatta områden gör. Varför gick
              ni med på att flytta och centralisera detta till Stockholm?
            </seg>
          </u>
          <note type="speaker">
            Anf. 139 TOBIAS ANDERSSON (SD) replik:
          </note>
          <u>
            <seg>
              Fru talman! Om Centerpartiet bedriver en destruktiv politik för
              näringslivet kommer både jag och mina kollegor att återupprepa
              de frågor som Centerpartiet inte har svar på i nuläget. Förhoppningsvis
              får vi svar någon gång när ledamoten Lindahl har valt att sätta
              sig in i de frågor som hon vet kan ställas.
            </seg>
          </u>
          <u>
            <seg>
              Om ledamoten Lindahl hade läst vår utgiftsområdesmotion hade
              hon varit medveten om att vi riktar resurser mot till exempel
              Almi, som bedriver marknadskompletterande finansiering och företagsrådgivning,
              bland annat med tydliga krav på att man borde ha fler lokala kontor.
              A tt vi inte skulle värna om glesbygden eller norra Sverige är
              alltså direkt felaktigt. Det faktum att vi dessutom lägger utökade
              resurser på regional tillväxt talar återigen om detta för ledamoten
              Lindahl.
            </seg>
          </u>
          <u>
            <seg>
              Jag hade gärna velat ha exempel på om Centerpartiet upplever
              att det finns några konkreta, positiva effekter av kemikalieskatten,
              som man så varmt förespråkar.
            </seg>
          </u>
          <note type="speaker">
            Anf. 140 HELENA LINDAHL (C) replik:
          </note>
          <u>
            <seg>
              Fru talman! ”En destruktiv politik för näringslivet.” Problemet
              med Sverigedemokraterna är att ni precis som många andra är storstadsfixerade.
              Ni talar fint om landsbygden, men i slutänden händer det inte
              så mycket.
            </seg>
          </u>
          <u>
            <seg>
              Om landsbygdens företag är så viktiga för Sverigedemokraterna,
              varför tillät ni att 2 000 miljoner flyttades från dessa områden
              till Stockholm, där det redan dräller av riskkapital? Kom inte
              och säg till mig att ni kommer att tillföra 2 000 miljoner i riskkapital
              till dessa områden, för det är inte sant.
            </seg>
          </u>
          <u>
            <seg>
              En annan fråga som riksdagsledamoten inte heller kommer att kunna
              svara på men som är en karamell att suga på så här över jul är:
              Varför röstar ni nej till infrastruktur i hela landet, till exempel
              Norrbotniabanan, som är oerhört viktig för basindustrin?
            </seg>
          </u>
          <note>
            (Applåder)
          </note>
          <note type="speaker">
            Anf. 141 LORENA DELGADO VARAS (V):
          </note>
          <u>
            <seg>
              Fru talman! I måndags firade vi 100 år av demokrati i Sverige.
              Om man läser om vår korta parlamentariska historia finner man
              att Moderaterna vid ett flertal tillfällen ställt sig på fel sida
              av de demokratiska rättigheter vi känner till i dag. Därför blev
              jag inte förvånad över att högern valde att agera odemokratiskt
              i den här processen.
            </seg>
          </u>
          <u>
            <seg>
              Men jag vill be er att lyfta blicken och titta på det som händer
              i Ungern just nu. Där har folket tröttnat på det fascistiska partiets
              lögner och protesterar massivt på gatorna. Jag hoppas att Sverige
              inte får uppleva samma odemokratiska process som Ungerns folk
              har fått.
            </seg>
          </u>
          <u>
            <seg>
              Jag ska ägna mitt anförande åt att titta på den ogenomtänkta
              och okristliga budget som ligger i dag. Jag undrar hur många jobbskatteavdrag
              högern är innovativ nog att införa. Stannar ni vid 100 eller 200?
              Antagligen blir det så många som möjligt så länge de rikaste vinner
              på det.
            </seg>
          </u>
          <u>
            <seg>
              Ni väljer att slopa flygskatten trots att klimatets utmaningar
              inte väntar i framtiden utan är här och nu. Flygskatten är ett
              minimum av det vi behöver göra.
            </seg>
          </u>
          <u>
            <seg>
              Ni slopar avdragsrätten för fackavgift. Det ska alltså bli dyrare
              att bli medlem i den organisation som representerar dig när det
              gäller bland annat löneförhandlingar och arbetsmiljö. Det är ett
              ideologiskt arbete för att försvaga facken, vilket är absurt när
              det egentligen blir enklare för arbetsgivare att förhålla sig
              till en gemensam arbetarorganisation.
            </seg>
          </u>
          <u>
            <seg>
              Arbetsförmedlingen får mindre anslag och räknar med att minska
              personalstyrkan med 1 400 personer. Arbetsförmedlingen räknar
              också med att begränsa antalet introduktionsjobb för nyanlända,
              långtidsarbetslösa och funktionshindrade, alltså de grupper som
              har svårast att komma in i arbete.
            </seg>
          </u>
          <u>
            <seg>
              Sverige har inte bara den största ekonomiska ojämlikheten där
              inkomstskillnaderna har ökat mest under de senaste 30 åren. Budgeten
              lägger därtill skattesänkningar och RUT-bidrag till de rika. Vill
              ni verkligen få samhället att hålla ihop?
            </seg>
          </u>
          <u>
            <seg>
              Högern kommer att säga att det har lett till nya jobb och att
              så många nyttjar till exempel RUT-bidraget. Men bidraget ges främst
              till höginkomsttagare. Bidraget ges visserligen även till äldre,
              men det har sin förklaring. De äldre köper tjänsterna bara för
              att de inte får den hemtjänst de borde ha. Det är en rättighet
              som borde vara självklar oavsett storlek på plånbok.
            </seg>
          </u>
          <u>
            <seg>
              Dessutom har arbetarna inom RUT-tjänsteföretagen de sämsta arbetsvillkoren.
            </seg>
          </u>
          <u>
            <seg>
              I princip jobbar alltså högern aktivt med att ge bidrag till
              de rika, dölja det riktiga hemtjänstbehovet och subventionera
              branscher som har de sämsta arbetsvillkoren utan att göra något
              åt det.
            </seg>
          </u>
          <u>
            <seg>
              Investeringsstödet för hyresrätter dras in. Varför? Jo, för att
              högern är hyresrättsfientlig.
            </seg>
          </u>
          <u>
            <seg>
              Hyresrätten är en grym, modern tanke som går ut på att bygga
              billiga gemensamma bostäder som ger tak över huvudet till alla.
              Men nu dras uppemot 5 000 bostäder in som räknade med investeringsstöd.
              Det är skandal i dagens bostadssituation.
            </seg>
          </u>
          <u>
            <seg>
              Vilket samhälle vill vi i Vänsterpartiet då se som kan gynna
              näringslivet? Vi vill att unga ges möjlighet att få en framtid
              genom en utbildning som öppnar vägar oavsett var man står eller
              var man bor. Det ska vara kvalitetsutbildningar där resurserna
              går till personalen, eleverna och mate ­ rial. På så sätt säkrar
              vi kompetensförsörjningen för framtiden.
            </seg>
          </u>
          <u>
            <seg>
              Vi vill att nyanlända ska komma snabbt och bra in i arbete, och
              för det behövs arbetsmarknads- och utbildningsåtgärder – något
              som ni har dragit in på.
            </seg>
          </u>
          <u>
            <seg>
              Vi vill att alla som behöver ett hem ska ha ett hem, och hyresrätten
              är en garant för det. Vi vill inte ha bostadslösa familjer som
              trängs på vandrarhem. Vi vill inte att unga som flyttar till en
              annan ort för jobb ska tvingas ta lån eller bo på en oseriös andrahandsmarknad.
              Folk ska ha annan huvudvärk än att behöva flytta runt och må dåligt
              på grund av bostads ­ situationen.
            </seg>
          </u>
          <u>
            <seg>
              Vi vill att kollektivtrafiken ska vara en viktig komponent i
              hur människor tar sig fram och tillbaka till jobb, skola och fritid.
              Kollektivtrafiken ska vara predominerande och lättillgänglig.
            </seg>
          </u>
          <u>
            <seg>
              Vi vill att de som väljer att bli företagare ska ha ett socialt
              skyddsnät, och de ska inte behöva oroa sig för att konkurreras
              ut av ohederliga företag. Vi vill att rimliga löner och arbetsvillkor
              ska gälla, och vi vill inte sänka kvaliteten på arbetslivet.
            </seg>
          </u>
          <u>
            <seg>
              Vi vill stötta de alternativa energislagen genom att satsa på
              utbyggna ­ den av förnybara energikällor för att lyckas ställa
              om Sverige till ett fossil ­ oberoende land. Det innebär inte
              bara att vi behöver investera mer. Det kommer även att skapa nya
              jobb och utveckla näringslivet. Här måste sta ­ ten vara tongivande.
              Nya tekniker är ofta kostsamma, men genom statliga investeringar
              kan även små företag ta del av utvecklingen.
            </seg>
          </u>
          <u>
            <seg>
              Slutligen: En modern arbetsdag ska vara sex timmar. Det gör att
              folk blir mindre sjuka, håller längre, orkar mer och har tid att
              ta hand om sina barn och utöva sina fritidsintressen. Med tanke
              på den tekniska utveck ­ lingen är det hög tid att börja tala
              om arbetstidsförkortning.
            </seg>
          </u>
          <u>
            <seg>
              Vi vill helt enkelt utveckla Sverige, inte dra isär Sverige.
            </seg>
          </u>
          <u>
            <seg>
              Jag hänvisar till det särskilda yttrandet från S, MP och V och
              avstår från att delta i beslutet.
            </seg>
          </u>
          <note>
            (Applåder)
          </note>
          <note type="speaker">
            Anf. 142 LARS HJÄLMERED (M) replik:
          </note>
          <u>
            <seg>
              Fru talman! Tre saker: För det första tyckte jag att det lät
              som att Lorena Delgado Varas sa att det som skedde här i riksdagen
              med budgetbeslutet var odemokratiskt. Hon får gärna förklara sig.
              Grundlagen är tydlig med att finansmakten ligger hos riksdagen
              och att det är riksdagen som bestämmer över inkomster och utgifter.
              Man kan möjligen ogilla beslut som fattas, men jag hoppas att
              hon inte menade att det var odemokratiskt.
            </seg>
          </u>
          <u>
            <seg>
              För det andra pekade Lorena Delgado Varas med rätta på en del
              av de samhällsproblem vi har i Sverige med otrygghet och vårdköer.
              Men Sverige har alltså det minsta antalet poliser på tio år efter
              att Vänsterpartiet har stött Socialdemokraternas och Miljöpartiets
              styre. Vidare har vårdköerna fördubblats de senaste fyra åren.
              Vi försöker stegvis med denna budget ta tag i en del av detta.
            </seg>
          </u>
          <u>
            <seg>
              Men, fru talman, till frågan. Inför valet intervjuades Jonas
              Sjöstedt i SVT. Där fick han frågor om partiprogrammet och förslagen
              om att avskaffa ägandet. I anslutning till detta frågade Expressen:
              Du vill avskaffa kapitalismen och att stora företag ska upphöra.
              Hur ska detta ske i praktiken? Sjöstedt svarade att det kan ske
              på många sätt.
            </seg>
          </u>
          <u>
            <seg>
              Fru talman! Jag skulle vilja ställa samma fråga till Lorena Delgado
              Varas. Ni i Vänsterpartiet vill avskaffa kapitalism och vill även
              att stora företag ska upphöra. Hur ska det ske i praktiken?
            </seg>
          </u>
          <note type="speaker">
            Anf. 143 LORENA DELGADO VARAS (V) replik:
          </note>
          <u>
            <seg>
              Fru talman! Kapitalismen står för en rad utmaningar som vi har
              i samhället. Dels driver den på konsumtionssamhället, som vi har
              stora problem med i dag, dels driver den på en ökning av de ekonomiska
              ojämlikheterna mellan olika grupper i samhället. Det skapar i
              sig en otrygghet, vilket vi ser i dag och som ni väldigt mycket
              pekar på.
            </seg>
          </u>
          <u>
            <seg>
              Vi vill alltså inte ha ett kapitalistiskt system, eftersom det
              ger ett orättvist samhälle. Vi skulle kunna prata ganska mycket
              om ägande. Man kan prata om kollektivt ägande, till exempel att
              arbetare tar mer plats i ägandet, småföretag och så vidare. Det
              finns en rad olika sätt att driva företag i samhället utan att
              det ska vara kapitalistiskt.
            </seg>
          </u>
          <u>
            <seg>
              Angående det odemokratiska som jag nämnde håller jag fast vid
              det. Vi har ju en övergångsregering, och när ni röstade igenom
              er budget tillsammans med bland annat Sverigedemokraterna blev
              situationen att vi i dag har en övergångsregering som är tvungen
              att hålla sig inom de ramar som ni röstade igenom.
            </seg>
          </u>
          <u>
            <seg>
              Jag tycker faktiskt att det är odemokratiskt. Det här är en ny
              process. Vi har aldrig varit i den här situationen tidigare, och
              vi hade kommit överens om att övergångsbudgeten inte skulle vara
              en politisk budget utan bara upprätthålla myndigheterna i väntan
              på en regering som tar över.
            </seg>
          </u>
          <u>
            <seg>
              Det blir en väldigt konstig situation när ansvaret för er budget
              läggs på en övergångsregering.
            </seg>
          </u>
          <note type="speaker">
            Anf. 144 LARS HJÄLMERED (M) replik:
          </note>
          <u>
            <seg>
              Fru talman! Jag skulle nog inte använda ordet ”odemokratisk”.
              Man kan möjligen, om man har en annan uppfattning, till exempel
              använda ord som ”olämpligt” eller liknande. Det vill säga, om
              riksdagen fattar ett i grunden demokratiskt beslut om en statsbudget
              för nästa år är det inte odemokratiskt.
            </seg>
          </u>
          <u>
            <seg>
              Det är riktigt att vi har en övergångsregering, men vi har inte
              en övergångsriksdag. Vänsterpartiet eller något annat parti har
              alltså inte hindrats att komma med en egen budgetmotion. Man får
              jättegärna på goda grunder vara kritisk mot valda delar eller
              en helhet, men jag tycker att vi ska akta oss för att kalla det
              som skedde för odemokratiskt.
            </seg>
          </u>
          <u>
            <seg>
              Jag vill komma tillbaka till frågan om ägande, för jag tycker
              ändå att det är intressant. Nu var det några månader sedan Jonas
              Sjöstedt intervjua ­ des i SVT:s partiledarutfrågning, och då
              fick han frågor om man ska kunna ha till exempel privata banker,
              Ikea, H&amp;M och den typen av företag. Han svajade väl lite och sa
              att det kanske man inte skulle behöva i det långa loppet.
            </seg>
          </u>
          <u>
            <seg>
              Jag tycker ändå att det här handlar om principer. I en liberal
              ekonomi kan man ha olika ägandeformer, men frågan är: Kan man
              i Vänsterpartiets samhälle äga någonting och vara egen företagare?
            </seg>
          </u>
          <note type="speaker">
            Anf. 145 LORENA DELGADO VARAS (V) replik:
          </note>
          <u>
            <seg>
              Fru talman! Det är klart att man kan ha ett ägande. Det finns
              olika sorters företag som man kan ha, till exempel småföretag
              och kollektivt ägda företag. Där ser vi lite annorlunda på det
              jag kallar för ett icke-kapitalistiskt samhälle.
            </seg>
          </u>
          <u>
            <seg>
              Däremot jobbar vi såklart för ett mer rättvist samhälle med mindre
              ekonomiska ojämlikheter, ett samhälle med hållbara företag och
              en politik som möter de klimatutmaningar vi har i dag. Det ser
              jag inte i er budget.
            </seg>
          </u>
          <note type="speaker">
            Anf. 146 ARMAN TEIMOURI (L):
          </note>
          <u>
            <seg>
              Fru talman! Jag är liberal, och jag tycker inte att livet ska
              vara ett lotteri. Du ska ha möjlighet och frihet att göra det
              du själv vill, och tillsammans ska vi göra det möjligt.
            </seg>
          </u>
          <u>
            <seg>
              Sverige behöver därför mer liberal politik. Liberalernas budgetmotion
              för 2019 innehåller bland annat reformer för sänkta skatter på
              jobb och företagande. Liberalerna vill att det ska löna sig att
              driva företag och ta risker.
            </seg>
          </u>
          <u>
            <seg>
              Om hela Sverige ska leva måste det finn a s jobb. Som liberal
              och tidigare företagare vet jag att bättre företagsvillkor skapar
              fler jobb. Fler jobb i växande företag betyder ökade skatteintäkter,
              vilket i sin tur finansierar exempelvis vår gemensamma välfärd.
            </seg>
          </u>
          <u>
            <seg>
              I Sverige måste det också vara lika självklart att vara anställd
              som att vara självanställd. Det börjar givetvis redan i skolan.
              I gymnasiet jobbar Ung Företagsamhet och har en mycket viktig
              roll. Men samtidigt måste det börja i ännu tidigare ålder. Den
              svenska normen säger att du ska vara anställd. Frågar du vilken
              fem- eller sexåring som helst är inte företagare det som ligger
              top of mind, om du möjligtvis inte kommer från en företagarfamilj.
              Normer är till för att brytas, och denna norm är något vi måste
              krossa snarast.
            </seg>
          </u>
          <u>
            <seg>
              Fru talman! Under föregående mandatperiod har en rad skattehöjningar
              på jobb och företagande införts, vilket försvårar för främst småföretag
              att växa. Vad svenska företag behöver är mindre, inte mer, inblandning
              av politiken och det offentliga.
            </seg>
          </u>
          <u>
            <seg>
              Det behövs långsiktiga förutsättningar för ett mer innovativt
              och kreativt näringsliv. Det handlar om villkoren för entreprenörskap,
              företagande samt forskning och utveckling. Det handlar om att
              kunna attrahera rätt kompetens, om skatter och en väl fungerande
              infrastruktur, men det handlar också om förutsättningarna för
              en stabil och konkurrenskraftig elförsörjning, något som dessvärre
              hotas av en otillräcklig energiöverenskommelse.
            </seg>
          </u>
          <u>
            <seg>
              Vi behöver först och främst se till att minska företagens regelbörda.
              I en undersökning från 2017 svarade över 60 procent av företagen
              att de upplever regelkrångel som en av de viktigaste frågorna
              att hantera. Hela 64 procent svarar att regelbördan har blivit
              tyngre jämfört med för två år sedan. Dessutom har Sverige tappat
              i den internationella rankningen över de senaste åren. Det är
              dags att vi gör slag i saken och startar ett aggressivt förenklingsarbete.
            </seg>
          </u>
          <u>
            <seg>
              Svensk arbetsmarknad gynnar personer som har varit anställda
              länge. Dagens strikta arbetsrätt gör det riskfyllt att anställa
              och svårt att behålla nyckelpersoner i dåliga tider för små och
              medelstora företag. Vi vill därför ändra turordningsreglerna så
              att kompetens ska avgöra vem som behöver lämna arbetsplatsen och
              inte hur länge man har jobbat där.
            </seg>
          </u>
          <u>
            <seg>
              Parallellt behövs också ett ökat arbetsrättsligt stöd för att
              förstärka omställningen för uppsagda personer. Därför vill Liberalerna
              exempelvis införa en obligatorisk a-kassa.
            </seg>
          </u>
          <u>
            <seg>
              Fru talman! Vi lever i en snabbrörlig värld där avstånden mellan
              länder och världsdelar minskat avsevärt i och med globalisering
              och digitalisering. Digitaliseringen har medfört att affärer och
              avtal kan ingås med blixtens hastighet med hela den fria världen
              som marknad. Företagets fysiska placering spelar inte så stor
              roll så länge internetnärvaron kan garanteras.
            </seg>
          </u>
          <u>
            <seg>
              Med en it-strategi som inkluderar hela landet gynnas entreprenörskap
              i Sverige som helhet. På arbetsmarknaden kommer en fortsatt digitalise
              ­ ring att leda till stora strukturomvandlingar. Jobb inom industrin
              och tjänstesektorn kommer att försvinna och nya kommer att tillkomma.
              Denna utveckling är inte unik för vår tid; vi har sett motsvarigheter
              i tidigare industriella effektiviseringsskeenden.
            </seg>
          </u>
          <u>
            <seg>
              Fru talman! I Sverige har vi stora problem med kompetensförsörjning.
              Det påverkar inte minst landsbygden som får allt svårare att hitta,
              locka och för den delen rekrytera kompetent personal. Men genom
              att avståndet mellan länder och världsdelar minskat kan företagare
              i Sverige hitta kompetens utanför landets gränser. Sverige ska
              vara ett attraktivt land som människor med viktig kompetens vill
              flytta till.
            </seg>
          </u>
          <u>
            <seg>
              Arbetskraftsinvandring handlar om Sveriges tillväxt och konkurrenskraft.
              Ett företag i Karlstad, Make My Day, skulle leta efter personal.
              De hittade inte personal vare sig i Värmland eller någon annanstans
              i Sverige, utan de hittade den i USA. Då fick de till svar att
              det kunde ta uppemot ett år innan de fick igenom alla papper,
              vilket är högst olyckligt.
            </seg>
          </u>
          <u>
            <seg>
              Det har blivit tydligt att regelverket måste förbättras då de
              så kallade kompetensutvisningarna fortsätter. Att ansöka om arbetstillstånd
              ska gå snabbt och enkelt, och handläggningstiderna måste kortas.
              Det är centralt att Migrationsverket ges tillräckliga resurser
              och ett tydligt uppdrag att korta handläggningstiderna för arbetstillstånd.
            </seg>
          </u>
          <u>
            <seg>
              Fru talman! När Liberalerna var i regeringsställning drev vi
              på för att förbättra företagsklimatet. Sänkt bolagsskatt och införandet
              av RUT- och ROT-avdragen gjorde svarta jobb vita och bidrog till
              att fler företag växte fram.
            </seg>
          </u>
          <u>
            <seg>
              Den politik som bedrivits under den föregående mandatperioden
              har dessvärre stoppat den positiva utvecklingen. Det syns när
              det gäller RUT-branschen, där tillväxten helt stannat av på grund
              av försämringar avseende RUT-avdraget. Det drabbar i många fall
              kvinnor, ofta utrikes födda kvinnor, eftersom de i större utsträckning
              än män driver företag och verkar inom RUT-branschen.
            </seg>
          </u>
          <u>
            <seg>
              Fru talman! För oss liberaler är företagandet både ett uttryck
              för individens möjlighet att förverkliga sina drömmar och en grundförutsättning
              för vårt gemensamma samhällsbygge. Det är genom företagens möjlighet
              att växa som jobb skapas.
            </seg>
          </u>
          <u>
            <seg>
              Genom att minska företagens regelbörda, se till att systemen
              för exempelvis sjukpenning, arbetslöshetsförsäkring och föräldrapenning
              likställs med att vara anställd och en moderniserad arbetsrätt
              skapar vi trygghet för företagare och anställda, ett starkare
              företagsklimat och framför allt fler jobb.
            </seg>
          </u>
          <u>
            <seg>
              Jag står givetvis bakom Liberalernas budget och ber kammaren
              notera vårt särskilda yttrande. Vi kommer därför även att avstå
              i beslutet.
            </seg>
          </u>
          <note type="speaker">
            Anf. 147 LORENTZ TOVATT (MP):
          </note>
          <u>
            <seg>
              Fru talman! Vi har att debattera ett betänkande som inte har
              så stora politiska skillnader i sig. Jag tänkte därför inte spendera
              så mycket tid på att diskutera det. Jag ska kortfattat med några
              ord ändå kommentera processen för detta. I en tid då det mesta
              av praxisen är satt ur spel måste man hålla sig till vissa principer
              och vara försiktig i hur man hanterar situatio ­ nen.
            </seg>
          </u>
          <u>
            <seg>
              År 1974 ritade Arthur Laffer upp det som kom att kallas för Lafferkurvan
              på en servett på en middag. Det var väldigt slarvigt vet vi i
              efterhand med Lafferkurvan. Vi vet att den inte är särskilt klok.
              Det är ungefär lika slarvigt att rita en statsbudget på en servett.
            </seg>
          </u>
          <u>
            <seg>
              Återigen handlar det inte om sak först och främst utan om principer.
              Övergångsregeringen var tydlig med vad man hade för grundläggande
              principer i framtagandet av övergångsbudgeten. Det var dessutom
              principer som brett förankrades i Sveriges riksdag.
            </seg>
          </u>
          <u>
            <seg>
              Utöver principerna som skulle gälla för framtagandet av övergångsbudgeten
              sa man också att det finns reformer som inte riktigt kan vänta.
              Även dem förankrade man brett i riksdagen. Därför är ett varsamt
              hanterande av hela situationen att hålla sig till vissa principer
              som man gemensamt har diskuterat. Det är vad högern inte har gjort
              i det här fallet.
            </seg>
          </u>
          <u>
            <seg>
              Jag ska ändå snudda vid vad det får för konsekvenser i sak. Bortsett
              från det viktigaste med principerna skapar det också förvirring
              och problem för bland annat näringslivet. Nu vet vi till exempel
              att det råder oro inom näringslivet för vad som händer med Industriklivet.
              Stora delar av de andra klimatinvesteringsprogrammen rycks undan
              från bland annat näringslivets omställningsarbete.
            </seg>
          </u>
          <u>
            <seg>
              Många av de gröna beredskapsjobb som sker runt omkring i landet
              försvinner. Man monterar ned stora delar av klimatarbetet. Nu
              nämner jag saker som ligger utanför det här betänkandet. Jag visar
              på vad som blir konsekvenserna av att inte hantera situationen
              varligt. Det får naturligtvis konsekvenser.
            </seg>
          </u>
          <u>
            <seg>
              Från Miljöpartiets sida kommer vi inte att delta i beslutet utan
              har i stället ett särskilt yttrande där vi bland annat yttrar
              oss om processen och vad som är rimligt att göra i det här läget.
            </seg>
          </u>
          <note type="speaker">
            Anf. 148 LARS HJÄLMERED (M) replik:
          </note>
          <u>
            <seg>
              Fru talman! Lorentz Tovatt sa i talarstolen att vi ska tala om
              principer. Låt oss göra det. Handelspolitiken är ett område för
              sådana.
            </seg>
          </u>
          <note>
            När EU-parlamentet skulle rösta om ett handelsavtal med Ghana
            vädjade Ghanas talman om att EU skulle godkänna handelsavtalet.
            Miljöpartiet röstade nej. Nobelpristagaren Aung San Suu Kyi uppmanade
            EU-parlamentet att godkänna EU:s förslag till ensidigt borttagande
            av alla tullar mot Burma med undantag för vapen. Miljöpartiet
            röstade nej.
          </note>
          <note>
            En annan nobelpristagare, Malala Yousafzai, var i EU-parlamentet
            och uppmanade att man skulle godkänna ett handelsavtal med Pakistan.
            Miljö ­ partiet röstade nej. MP har också röstat nej till handelsavtal
            med Kanada, Sydkorea, häromveckan med det fattiga landet Samoa
            och i förra veckan också med Japan.
          </note>
          <u>
            <seg>
              MP röstar alltså konsekvent nej till alla handelsavtal med rika
              länder och fattiga länder och även när man uppmanas och uppmuntras
              av såväl talmän som Nobelpristagare. Varför, Lorentz Tovatt?
            </seg>
          </u>
          <note type="speaker">
            Anf. 149 LORENTZ TOVATT (MP) replik:
          </note>
          <note>
            Fru talman! Tack, Lars Hjälmered, för frågan!
          </note>
          <u>
            <seg>
              Vi i Miljöpartiet har i våra styrande dokument, våra principprogram
              och vårt partiprogram tydliga skrivningar om att vi står upp för
              en friare handel. Det är utgångspunkten för vår handelspolitik.
              Men handelspolitiken kan naturligtvis inte få dominera över alla
              andra politikområden.
            </seg>
          </u>
          <u>
            <seg>
              Det vi har sett den senaste tiden på handelsområdet är att de
              avtal som sluts i större utsträckning än tidigare trampar in på
              staters självbestämmande och de grundläggande principer som styr
              rättsstaters beslutanderätt och liknande. Det är någonting som
              vi har varit skeptiska till. Det gäller inte minst att man ska
              kunna stämma stater om de går emot handelsavtal med demokratiskt
              fattade beslut.
            </seg>
          </u>
          <u>
            <seg>
              Svaret på den generella frågan är att vi är positivt inställda
              till mer frihandel i världen. Vi vet att det är viktigt för fattigdomsbekämpningen
              och också för fredsarbetet globalt. Men när det kommer till de
              enskilda avtalen behöver vi göra avvägningar vad gäller demokratiskt
              beslutsfattande. Det gäller till exempel hur mycket man tar hänsyn
              till miljö och klimat i avtalen och så vidare.
            </seg>
          </u>
          <note type="speaker">
            Anf. 150 LARS HJÄLMERED (M) replik:
          </note>
          <u>
            <seg>
              Fru talman! Nu försökte jag göra en granskning av inte bara vad
              Miljöpartiet har sagt utan hur man har agerat i Europaparlamentet
              som är med och ger mandat och röstar fram avtal. Miljöpartiet
              har röstat nej till avtal med Ghana, Burma, Pakistan, Sydkorea,
              Kanada, Samoa och nu senast med Japan.
            </seg>
          </u>
          <u>
            <seg>
              Man kan ha rimliga invändningar om tvistemekanismer och även,
              som Lorentz Tovatt säger, miljöargument. Noterbart är ändå att
              avtalet mellan EU och Japan såvitt jag vet är det första och det
              hittills enda handelsavtalet där man har en hänvisning till Parisavtalet,
              klimatavtalet. Man väver in det i handelsförhandlingarna. Trots
              det säger alltså MP nej.
            </seg>
          </u>
          <u>
            <seg>
              Jag kan ha missat någonting. Finns det något handelsavtal med
              något land Miljöpartiet kan tänka sig rösta ja till?
            </seg>
          </u>
          <note type="speaker">
            Anf. 151 LORENTZ TOVATT (MP) replik:
          </note>
          <note>
            Fru talman! Tack, Lars Hjälmered, för replikskiftet!
          </note>
          <u>
            <seg>
              Jag svarar ungefär samma sak som jag svarade tidigare. Vi står
              principiellt absolut bakom en friare handel i världen. Det strävar
              vi också efter på olika sätt. Regeringen har de senaste fyra åren
              ingått en rad avtal. Jag tycker att Lars Hjälmered lite målar
              fan på väggen här.
            </seg>
          </u>
          <u>
            <seg>
              Principen är fast. Vi ska ha friare handel i världen. Men jag
              har aldrig hört att Lars Hjälmered haft synpunkter på just detta
              med till exempel skiljeprocesser och miljö i avtalen. Det är någonting
              som Miljöpartiet har behövt ha, eftersom det inte är någon annan
              som har lyft fram det.
            </seg>
          </u>
          <u>
            <seg>
              Det kommer vi att fortsätta att ha. Vi kommer inte att gå med
              på avtal som helt enkelt stoppar demokratiskt valda politiker
              att fatta beslut och gör så att företag kan stämma länder.
            </seg>
          </u>
          <note>
            (forts. § 11)
          </note>
          <note>
            Ajournering
          </note>
          <note>
            Kammaren beslutade kl. 15.18 på förslag av förste vice talmannen
            att ajournera sammanträdet till kl. 15.30, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 15.30.
          </note>
          <note>
            § 9 Beslut om ärenden som slutdebatterats den 17 december
          </note>
          <note>
            FöU1 Utgiftsområde 6 Försvar och samhällets krisberedskap
          </note>
          <note>
            Punkt 5 (Framtida inriktning för utgiftsområdet)
          </note>
          <note>
            1. utskottet
          </note>
          <note>
            2. res. 2 (M)
          </note>
          <note>
            3. res. 3 (SD)
          </note>
          <note>
            Förberedande votering:
          </note>
          <note>
            66 för res. 2
          </note>
          <note>
            56 för res. 3
          </note>
          <note>
            206 avstod
          </note>
          <note>
            21 frånvarande
          </note>
          <note>
            Kammaren biträdde res. 2.
          </note>
          <note>
            Jakob Forssmed (KD) anmälde att han avsett att avstå från att
            rösta men markerats ha röstat ja.
          </note>
          <note>
            Huvudvotering:
          </note>
          <note>
            205 för utskottet
          </note>
          <note>
            65 för res. 2
          </note>
          <note>
            57 avstod
          </note>
          <note>
            22 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 94 S, 28 C, 27 V, 21 KD, 20 L, 15 MP
          </note>
          <note>
            För res. 2: 65 M
          </note>
          <note>
            Avstod: 1 S, 56 SD
          </note>
          <note>
            Frånvarande: 5 S, 5 M, 6 SD, 3 C, 1 V, 1 KD, 1 MP
          </note>
          <note>
            Thomas Hammarberg (S) anmälde att han avsett att rösta ja men
            markerats ha avstått från att rösta.
          </note>
          <note>
            Punkt 6 (Försvarsmaktens uppgifter vid civila kriser)
          </note>
          <note>
            1. utskottet
          </note>
          <note>
            2. res. 4 (M, C)
          </note>
          <note>
            Votering:
          </note>
          <note>
            234 för utskottet
          </note>
          <note>
            94 för res. 4
          </note>
          <note>
            21 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 5 S, 56 SD, 27 V, 21 KD, 20 L, 15 MP
          </note>
          <note>
            För res. 4: 65 M, 29 C
          </note>
          <note>
            Frånvarande: 5 S, 5 M, 6 SD, 2 C, 1 V, 1 KD, 1 MP
          </note>
          <note>
            Punkt 7 (Försvarsmaktens breda roll)
          </note>
          <note>
            1. utskottet
          </note>
          <note>
            2. res. 5 (KD)
          </note>
          <note>
            Votering:
          </note>
          <note>
            306 för utskottet
          </note>
          <note>
            21 för res. 5
          </note>
          <note>
            22 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 95 S, 65 M, 56 SD, 28 C, 27 V, 20 L, 15 MP
          </note>
          <note>
            För res. 5: 21 KD
          </note>
          <note>
            Frånvarande: 5 S, 5 M, 6 SD, 3 C, 1 V, 1 KD, 1 MP
          </note>
          <note>
            Punkt 8 (Avvaktande med köp av medelräckviddigt luftvärn)
          </note>
          <note>
            1. utskottet
          </note>
          <note>
            2. res. 6 (V)
          </note>
          <note>
            Votering:
          </note>
          <note>
            302 för utskottet
          </note>
          <note>
            26 för res. 6
          </note>
          <note>
            21 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 95 S, 65 M, 56 SD, 29 C, 1 V, 21 KD, 20 L, 15
            MP
          </note>
          <note>
            För res. 6: 26 V
          </note>
          <note>
            Frånvarande: 5 S, 5 M, 6 SD, 2 C, 1 V, 1 KD, 1 MP
          </note>
          <note>
            Lotta Johnsson Fornarve (V) anmälde att hon avsett att rösta
            nej men markerats ha röstat ja.
          </note>
          <note>
            Punkt 10 (Upphävande av köp av Patriotsystemet och offert på
            annat medelräckviddigt luftvärn)
          </note>
          <note>
            1. utskottet
          </note>
          <note>
            2. res. 7 (SD)
          </note>
          <note>
            Votering:
          </note>
          <note>
            272 för utskottet
          </note>
          <note>
            56 för res. 7
          </note>
          <note>
            21 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 95 S, 65 M, 29 C, 27 V, 21 KD, 20 L, 15 MP
          </note>
          <note>
            För res. 7: 56 SD
          </note>
          <note>
            Frånvarande: 5 S, 5 M, 6 SD, 2 C, 1 V, 1 KD, 1 MP
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FöU3 Inrättande av försvarsgrensstaber
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Löpande rådgivning och utvärdering inför och under Försvarsmaktens
            omorganisation och utlokalisering)
          </note>
          <note>
            1. utskottet
          </note>
          <note>
            2. res. (M, C, KD, L)
          </note>
          <note>
            Votering:
          </note>
          <note>
            193 för utskottet
          </note>
          <note>
            135 för res.
          </note>
          <note>
            21 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 95 S, 56 SD, 27 V, 15 MP
          </note>
          <note>
            För res.: 65 M, 29 C, 21 KD, 20 L
          </note>
          <note>
            Frånvarande: 5 S, 5 M, 6 SD, 2 C, 1 V, 1 KD, 1 MP
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            KU17 Rättelse i lagar om ändring i offentlighets- och sekretesslagen
          </note>
          <note>
            Kammaren biföll utskottets förslag.
          </note>
          <note>
            KrU1 Utgiftsområde 17 Kultur, medier, trossamfund och fritid
          </note>
          <note>
            Punkt 8 (Mål för kulturpolitiken)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            3. res. 2 (L)
          </note>
          <note>
            Förberedande votering:
          </note>
          <note>
            57 för res. 1
          </note>
          <note>
            19 för res. 2
          </note>
          <note>
            252 avstod
          </note>
          <note>
            21 frånvarande
          </note>
          <note>
            Kammaren biträdde res. 1.
          </note>
          <note>
            Joar Forssell (L) anmälde att han avsett att rösta nej men markerats
            ha röstat ja.
          </note>
          <note>
            Huvudvotering:
          </note>
          <note>
            252 för utskottet
          </note>
          <note>
            56 för res. 1
          </note>
          <note>
            20 avstod
          </note>
          <note>
            21 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 5 S, 65 M, 29 C, 27 V, 21 KD, 15 MP
          </note>
          <note>
            För res. 1: 56 SD
          </note>
          <note>
            Avstod: 20 L
          </note>
          <note>
            Frånvarande: 5 S, 5 M, 6 SD, 2 C, 1 V, 1 KD, 1 MP
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            MJU1 Utgiftsområde 20 Allmän miljö- och naturvård
          </note>
          <note>
            Kammaren biföll utskottets förslag.
          </note>
          <note>
            § 11 (forts. från § 8) Näringsliv (forts. NU1)
          </note>
          <note type="speaker">
            Anf. 152 LARS HJÄLMERED (M):
          </note>
          <u>
            <seg>
              Fru talman! För inte så länge sedan träffade jag en handlare
              hemma i Göteborg. Han har en matbutik i en av Göteborgs förorter
              som är rejält brottsutsatt. I stället för att fokusera på sina
              matvaror och kunder har han kommit att bli närmast en säkerhetsexpert
              för sig själv och för sin butik men framför allt för sin personal.
              Med detta har det i ärlighetens namn också kommit en uppgivenhet
              från hans sida vad gäller det han upplever som samhällets flathet,
              låga straff och polisbrist.
            </seg>
          </u>
          <u>
            <seg>
              En sådan här budgetdebatt handlar bland annat om den här matvaruhandlaren
              som med rätta kan känna att samhället har svikit. Vi löser inte
              alla problem med en budget. Men han och andra ska veta att vi
              med den här budgeten får fler poliser som kan vara med och återta
              tryggheten i Göteborg och på andra ställen. Satsningar på polis,
              tull och övrigt rättsväsen är för mig och för oss viktiga företagarreformer.
              Företagare drabbas på samma sätt som alla andra av den utbredda
              otryggheten.
            </seg>
          </u>
          <u>
            <seg>
              På Lindholmen i Göteborg jobbar tusentals personer med att utveckla
              nya lastbilar, bilar och bussar. Varje år läggs det miljardbelopp
              på ny teknik och forskning. Forskning som bedrivs i dag kan ligga
              till grund för jobb lite längre fram.
            </seg>
          </u>
          <u>
            <seg>
              Fordonsindustrin hemma i Göteborg påminner egentligen om annan
              industri och annat näringsliv i den delen att man är verkligt
              global. Man finns på ganska många ställen lite varstans i världen.
              Man säljer mycket av det man producerar till andra delar av världen.
              Men man är också betydelsefull på de orter där man finns runt
              om i landet.
            </seg>
          </u>
          <u>
            <seg>
              Vi som politiker utvecklar såklart inte nytt stål eller nya bilar.
              Däremot har vi en roll och ett ansvar i fråga om vilka samlade
              förutsättningar fordonsindustrin eller andra branscher, som skog,
              kemi eller annat, får för att fortsätta verka i Sverige. Där ser
              vi att man möter en tuff internationell konkurrenssituation.
            </seg>
          </u>
          <u>
            <seg>
              Jag tycker alltså att dagens budgetdebatt även handlar om fordonsutvecklarna
              i Göteborg och på andra ställen. De ska veta att vi satsar mer
              på forskning nästa år med den budget som riksdagen beslutar om.
              Göteborgarna ska också veta att det blir en riktad satsning till
              just elektrifiering av fordon, som är ett framtida och viktigt
              område.
            </seg>
          </u>
          <u>
            <seg>
              Mycket fungerar bra i Sverige. Men annat manar också till eftertanke
              i den här globala världen. Låt mig ta två exempel, fru talman.
            </seg>
          </u>
          <u>
            <seg>
              Det första handlar om fordonsindustrin och de autonoma självkörande
              fordonen. Det tog S ‑ MP-regeringen två och ett halvt år att få
              fram ett regelverk som möjliggör för test av självkörande bilar
              i vanlig trafik. Det är inte rimligt att det ska ta så lång tid.
              Det är dessutom inte rimligt när regelverket i sig säger att man
              inte får köra snabbare än 60 kilometer i timmen, och den självkörande
              bilen kräver att det sitter en människa bakom ratten och håller
              en hand på ratten när man testar. Som politiker måste vi fundera
              lite mer brett kring vilka förutsättningar vi ger sådan viktig
              industri för att testa och utveckla, i det här fallet, nya fordon
              och framför allt bli lite snabbare på det.
            </seg>
          </u>
          <u>
            <seg>
              Det andra exemplet handlar om hamnproblemen i Göteborg. Det har
              varit ett återkommande ämne i den här kammaren, fru talman. Alla
              som har satt sig in i detta vet att det är direkt skadligt för
              svensk ekonomi och svensk industri. Det har lett till direkta
              kostnader på flera miljarder för näringslivet. Trots det har det
              tagit flera år att få fram förslag som kan täppa till problemen.
              Riksdagen är inte ens i närheten av att fatta ett beslut.
            </seg>
          </u>
          <u>
            <seg>
              Om vi menar allvar med konkurrenskraft och svenskt näringsliv
              är regelverket för självkörande fordon och hamnproblemen typexempel
              där vi både måste fatta rätt beslut och ha förmåga att fatta beslut
              snabbare.
            </seg>
          </u>
          <u>
            <seg>
              Med den här budgeten finns det särskilda principer för vilka
              förslag en övergångsregering har när man lämnar en övergångsbudget.
              Men att en övergångsregering är bunden av vissa principer fråntar
              inte riksdagen rätten och för den delen även ansvaret att besluta
              om statens budget. Det är tydligt i våra grundlagar att finansmakten
              ligger i riksdagen. Det är vi som ska fatta beslut om inkomster
              och utgifter. Sedan väljer vissa partier att avstå från att lägga
              egna budgetförslag. Det står dem fritt. Men jag tycker att det
              är rimligt att man går fram med det man har lovat i valet, på
              det sätt som bland andra Moderaterna har gjort. Sverige kan nämligen
              inte vänta på reformer.
            </seg>
          </u>
          <u>
            <seg>
              Det är bra att vi fattar beslut om åtgärder som stärker Sverige
              inför utmaningar som kommer framgent. Det handlar om saker som
              vårdköer, trygghetskris, integration av nyanlända och näringslivets
              konkurrenskraft.
            </seg>
          </u>
          <u>
            <seg>
              Några principer för oss i den här budgeten från Kristdemokraterna
              och Moderaterna har varit att återupprätta samhällskontraktet
              med fler poliser, starkare försvar, kortare vårdköer och mer pengar
              till kommunerna. Vi vill rusta ekonomin för enskilda och samhället
              genom att sänka skatten för alla pensionärer och för alla som
              jobbar. Det ska vara lika möjligheter i Sverige genom inte minst
              riktade skolsatsningar med längre skoldagar på lågstadiet, tioårig
              grundskola, fler karriärtjänster, utökad lovskola. Detsamma gäller
              för det tekniska basåret.
            </seg>
          </u>
          <u>
            <seg>
              Vi vill också ha en långsiktigt hållbar migrationspolitik och
              bättre integration. Vi tycker att man ska förlänga den tillfälliga
              lagen och utreda framtida migrationsregler kombinerat med att
              nu genomföra reformer såsom tredubblat RUT-avdrag – detta för
              att fler nyanlända ska kunna få ett riktigt arbete.
            </seg>
          </u>
          <u>
            <seg>
              Vad blir då effekten av den här budgeten för en enskild företagare?
              Ja, det kan bero på var i landet man bor och vilken bransch man
              verkar i. Som avslutning vill jag nämna några exempel.
            </seg>
          </u>
          <u>
            <seg>
              För det första handlar det om 3:12-regelverket. I dag är det
              skattemäs ­ sigt missgynnat att sälja till sitt barn jämfört med
              att sälja sitt företag till en extern part. Det är inte rimligt.
              I den här budgeten ser vi till att ändra på detta så att det blir
              samma skatteregler som gäller. På det sättet gynnar man familjeägande
              och långsiktigt ägande.
            </seg>
          </u>
          <u>
            <seg>
              För det andra blir det ökade pengar till väg- och järnvägsunderhåll,
              vilket är viktigt för ett handelsberoende land som Sverige.
            </seg>
          </u>
          <u>
            <seg>
              För det tredje ska det göras en utbyggnad av bredband, vilket
              är viktigt om man ska vara företagare och verka i alla delar av
              landet.
            </seg>
          </u>
          <u>
            <seg>
              För det fjärde gäller det krispaketet till det viktiga lantbruket
              i Sverige. Det har gått på knäna efter sommarens torka. Det är
              en jätteviktig insats.
            </seg>
          </u>
          <u>
            <seg>
              För det femte handlar det om ett tredubblat RUT-avdrag som vi
              vet är en kostnadseffektiv och bra reform som leder till att många
              människor går från utanförskap till arbete.
            </seg>
          </u>
          <u>
            <seg>
              Man löser inte allt. Det finns mycket kvar, fru talman. Men med
              den här budgeten blir det fler poliser, kortare vårdköer, längre
              skoldagar, ett starkare försvar, sänkt skatt för alla som jobbar,
              sänkt skatt för alla pen ­ sionärer och en serie av olika företagarreform
              er .
            </seg>
          </u>
          <note>
            Med detta yrkar jag bifall till utskottets förslag i betänkandet.
          </note>
          <note>
            (Applåder)
          </note>
          <note type="speaker">
            Anf. 153 CAMILLA BRODIN (KD):
          </note>
          <u>
            <seg>
              Fru talman! Vi kristdemokrater anser att det lokala näringslivets
              förutsättningar är avgörande för Sveriges tillväxt. Utan företag
              har vi ingen välfärd. Det är inte första och troligtvis inte sista
              gången jag säger det i den här talarstolen.
            </seg>
          </u>
          <u>
            <seg>
              En god välfärd förutsätter ett konkurrens- och livskraftigt näringsliv
              som kan skapa fler arbetstillfällen och en ökad tillväxt, såväl
              socialt som ekonomiskt och miljömässigt. Sverige behöver mer än
              någonsin ett företagsklimat som lägger grunden för fler jobb och
              för människor med olika slags bakgrund.
            </seg>
          </u>
          <u>
            <seg>
              Skapandet av tillväxt handlar om att våga satsa på utvecklingen
              av företag som ger arbetstillfällen och därmed en ökad konsumtion.
              Här krävs långsiktiga villkor och förutsättningar på lokal nivå
              där det offentliga samspelar med näringslivet.
            </seg>
          </u>
          <u>
            <seg>
              Fru talman! Under föregående mandatperiod hade jag förtroendet
              och förmånen att vara kommunpolitiker och kommunalråd i Täby kommun
              i Stockholms län. Jag arbetade dagligen med att försöka förbättra
              företagsklimatet, se på och lyssna till företagen, samarbeta och
              kroka arm för att skapa goda förutsättningar. Det är först då
              som tillväxt kan ske. Ingenting av detta kan tas för givet. Vi
              politiker ska inte bara sitta och titta på och tro att detta löser
              sig av sig självt.
            </seg>
          </u>
          <u>
            <seg>
              En grundförutsättning för ett gott företagsklimat är att företag
              har råd och möjlighet att anställa. Ett sätt var att avskaffa
              den särskilda löneskatten för föräldrar.
            </seg>
          </u>
          <u>
            <seg>
              Oavsett om det gäller första anställningen eller steget att starta
              ett fö ­ retag måste trösklarna in på arbetsmarknaden sänkas.
              Regelförenklingar i takt med att digitaliseringen effektiviserar
              måste beaktas i större utsträck ­ ning än vad som görs i dag.
              Det handlar om att effektivisera administra ­ tionen, vilket också
              i sin tur handlar om att välja arbetssätt och samtidigt välja
              bort. Vi kan inte fortsätta att ha ett digitalt system samtidigt
              med ett manuellt system för säkerhets skull. Vi kan inte fortsätta
              att ha dubbla sy ­ stem, vilket inte blir effektivt utan det blir
              enbart det motsatta.
            </seg>
          </u>
          <u>
            <seg>
              Politikernas uppgift är att ta till vara medborgarnas intressen.
              Att vara en bra beställare, följa upp kostnader och genomföra
              kvalitetskontroller är därför viktiga politiska uppgifter. Produktion
              av individuella sociala servicetjänster bör präglas av mångfald.
              Den enskilde bör själv kunna välja utförare inom ramen för det
              bistånd som myndigheten beviljat.
            </seg>
          </u>
          <u>
            <seg>
              Övrig offentlig verksamhet, som inte är myndighetsutövning, bör
              upphandlas i konkurrens. Kristdemokraterna tror på en mångfald
              av utförare inom vård, omsorg och skola. Aktiebolag såväl som
              kooperativ och allt däremellan ska få plats och möjlighet att
              bedriva verksamheter för personer med olika behov. De rödgröna
              partiernas motstånd till privata alternativ är helt obegripligt
              om man dessutom ser till de undersökningar som görs om medborgarnas
              vilja att själva kunna välja vårdgivare, förskola eller skola.
            </seg>
          </u>
          <u>
            <seg>
              Fru talman! Näringspolitiken måste ges stabila, goda och förenklade
              villkor för fler växande företag. Det privata näringslivet har
              varit, är och kommer alltid att vara ryggraden för Sveriges välfärd.
            </seg>
          </u>
          <u>
            <seg>
              Många goda idéer finns och behöver ytterligare utvecklas. Ibland
              ställs frågan om vilka regelförenklingar som detta egentligen
              handlar om, och då är det bra att man är konkret och ställer dessa
              frågor när man är ute och besöker företag. Jag har mött många
              olika tankar, idéer och ibland frustra ­ tioner. Företag frustreras
              i dag över till exempel den digitala personallig ­ garen som i
              somras infördes och som omfattade ytterligare branscher och företag.
              Detta är varken något i digitaliseringens tecken eller en regel
              ­ förenkling för småföretag utan en styrning mot ett föråldrat
              sätt där effek ­ ten inte blir att man underlättar för småföretag.
              För att underlätta behövs lösningar på hur vi ska arbeta för att
              gemensamma regler ska passa in i den digitala värld som vi lever
              i.
            </seg>
          </u>
          <u>
            <seg>
              En annan konkret del som är positiv och måste arbetas vidare
              med är Verksamt.se som kan innebära otroliga förenklingar för
              företag som ska etablera sig, oavsett om det är första gången
              eller om det är etableringar i andra kommuner i landet än där
              man startade. Vi måste se till att det ska vara lätt att göra
              rätt.
            </seg>
          </u>
          <u>
            <seg>
              Ett annat exempel på att digitala lösningar gör det enklare att
              starta och driva företag samtidigt som kommunernas arbete effektiviseras
              är programmet Serverat. Att starta restaurang kräver många tillstånd.
              Syftet med Serverat är att underlätta för företagare som ska söka
              tillstånd samtidigt som kommunens handläggning effektiviseras.
            </seg>
          </u>
          <u>
            <seg>
              Arbetet inleds med restaurangbranschen, men genom en ny överenskommelse
              mellan SKL och regeringen kommer även besöksnäringen att omfattas
              av detta arbete. Här jobbar Tillväxtverket, Bolagsverket, SKL
              och kommuner tillsammans för att kunna göra det enklare. Detta
              är en väg vi ska uppmuntra och som vi och Moderaterna gör i vår
              gemensamma budget.
            </seg>
          </u>
          <u>
            <seg>
              Fru talman! Den förra regeringen höll tillbaka den privatägda
              vård- och omsorgssektorn och utbildningsföretag – som alla arbetar
              inom ramen för offentligt finansierade områden – genom att vilja
              införa vinstbegränsningar. Kristdemokraterna välkomnar alla arbetstillfällen,
              oavsett driftsform, om verksamheten är privat eller offentligt
              driven av den skattefinansierade verksamheten. Vi kristdemokrater
              anser att bland det viktigaste är att det offentliga är bra beställare
              och bra uppföljare, som jag tidigare sa, och att våra välfärdsföretag
              håller kvalitet, oavsett driftsform.
            </seg>
          </u>
          <u>
            <seg>
              En av politikens viktigaste uppgifter måste vara att skapa förutsättning
              ­ ar för ekonomisk tillväxt, som ger fler jobb och välfärd. En
              framgångsrik och inkluderande arbetsmarknadspolitik är därmed
              starkt beroende av ett fungerande utbildningssystem och en näringspolitik
              som främjar företagande som ger jobb och skatteintäkter för att
              finansiera välfärden.
            </seg>
          </u>
          <u>
            <seg>
              Vi kristdemokrater vill vara med och skapa förutsättningar för
              tillväxt i våra företag i den digitaliseringsera som vi lever
              i. Det är inte staten som anställer, utan det är företagen.
            </seg>
          </u>
          <note>
            Jag yrkar bifall till utskottets förslag i betänkandet.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 19 december.)
          </note>
          <note>
            § 12 Energi
          </note>
          <note>
            Näringsutskottets betänkande 2018/19:NU3
          </note>
          <note>
            Utgiftsområde 21 Energi (prop. 2018/19:1 delvis)
          </note>
          <note>
            föredrogs.
          </note>
          <u>
            <seg>
              Kammaren biföll utskottets förslag att ärendet fick avgöras trots
              att det varit tillgängligt kortare tid än två vardagar före den
              dag då det skulle behandlas.
            </seg>
          </u>
          <note type="speaker">
            Anf. 154 PATRIK ENGSTRÖM (S):
          </note>
          <u>
            <seg>
              Fru talman! Den budget som lämnades till riksdagen den 15 november
              togs fram av en övergångsregering. Utgångspunkten för budgeten
              är 2018. Efter att riksdagen förra veckan ställde sig bakom andra
              utgiftsramar och beräkningar av inkomsterna än de som övergångsregeringen
              föreslagit avstår vi i Socialdemokraterna från ställningstagande
              när det gäller anslagsfördelningen inom utgiftsområde 21 och hänvisar
              till vårt särskilda yttrande.
            </seg>
          </u>
          <u>
            <seg>
              Efter valet röstade mer än hälften av den nyvalda riksdagens
              ledamöter nej på frågan om statsministern hade tillräckligt stöd
              i riksdagen. Detta gjordes trots att de rödgröna partierna utgör
              det största blocket med 144 mandat mot de borgerliga partiernas
              143 mandat. Efter tre månader av sonderingar och förhandlingar
              samt två statsministeromröstningar har vi fortfarande ingen regering
              på plats.
            </seg>
          </u>
          <u>
            <seg>
              Jag vill fråga er som har försatt landet i denna situation: Vad
              är planen nu? Ni är oss svaret skyldiga.
            </seg>
          </u>
          <u>
            <seg>
              Sverige styrs av en övergångsregering. Enligt de riktlinjer som
              finns bör en övergångsregering endast avgöra löpande och brådskande
              ärenden. När det gäller en budget som lämnas av en övergångsregering
              anges att den inte bör innehålla förslag som har en tydlig partipolitisk
              inriktning. Principerna har tagits fram efter kontakter mellan
              företrädare för reger ­ ingspartierna och Vänstern samt Moderaterna,
              Centerpartiet, Kristdemokraterna och Liberalerna.
            </seg>
          </u>
          <u>
            <seg>
              Det är viktigt att påpeka att övergångsbudgeten inte är en permanent
              lösning. Den tar sig nämligen inte an de stora samhällsproblemen
              med nya reformer. Det är den heller inte avsedd att göra. Den
              finns till för att viktiga samhällsfunktioner i välfärden och
              hos myndigheterna ska fungera ungefär som tidigare. Det ska inte
              tolkas som att övergångsregeringens budget är ett uttryck för
              våra partiers politiska prioriteringar. I ett läge där landet
              leds av en övergångsregering måste riksdagsarbetet koncentreras
              till att få en handlingskraftig regering på plats.
            </seg>
          </u>
          <u>
            <seg>
              Vi förväntade oss en ordnad och ansvarsfull process med övergångsbudgeten
              och anser att den bör passera genom riksdagen som det var tänkt
              när lagstiftningen antogs, men så blev inte fallet.
            </seg>
          </u>
          <u>
            <seg>
              Moderaternas och Kristdemokraternas agerande nu med stöd av Sverigedemokraterna
              är inte rimligt. De passar på att driva igenom stora skattesänkningar
              på ungefär 15 miljarder kronor och samtidigt göra kraftiga nedskärningar
              på bland annat arbetsm arknadspolitik, bostadsbyggande och klimat-
              och energiinvesteringar. Det är också helt orimligt att en övergångsregering,
              som inte kan avgå om den inte får igenom sin budget, ska uppdras
              att verkställa andra partiers ekonomiska politik.
            </seg>
          </u>
          <u>
            <seg>
              När en ny regering är på plats får partierna i riksdagen lägga
              fram sin egen ekonomiska politik, som regeringsbildare, förhandlingspart
              eller opposition. Det är det enda rimliga.
            </seg>
          </u>
          <u>
            <seg>
              Fru talman! Låt mig säga några ord om övergångsbudgeten. Övergångsregeringens
              förslag till budgetram för utgiftsområde 21 ligger på nästan 3,6
              miljarder, som ska ge ett bättre och stabilare energisystem. Utöver
              detta redovisas Svenska kraftnäts investeringsplan på 11 miljarder
              för åren 2019–2021.
            </seg>
          </u>
          <u>
            <seg>
              Jag kan konstatera att Moderaternas och Kristdemokraternas budget
              är 445 miljoner lägre än övergångsregeringens förslag till budget.
              Jag noterar också att Sverigedemokraterna kraftigt ville sänka
              anlaget för utgiftsområdet med 755 miljoner.
            </seg>
          </u>
          <u>
            <seg>
              Fru talman! Energi- och klimatrådgivning ska bort eller minska.
              Planeringsstödet till solceller ska tas bort eller minska, och
              stödet till vindkraft ska också tas bort. Är det så vi bygger
              ett bättre och stabilare energisystem?
            </seg>
          </u>
          <u>
            <seg>
              Det innebär att kommunernas arbete med energi- och klimatrådgivning
              försvåras i en tid då många människor vill vara med och bidra
              till lägre energiförbrukning och efterfrågar råd och hjälp. Det
              innebär också att planeringsstödet för vindkraft minskas från
              85 miljoner till 15 miljoner.
            </seg>
          </u>
          <u>
            <seg>
              Flera av de kommuner som får vindkraftsetableringar är små landsbygdskommuner.
              Ett minskat stöd riskerar att hämma deras planeringsförutsättningar,
              och därmed minskar investeringsviljan. Om man halverar stödet
              innebär det också att den solcellsrevolution som svept över landet
              nu kommer att avstanna.
            </seg>
          </u>
          <u>
            <seg>
              Solcellsmarknaden ökade med 50 procent under 2017. Det har blivit
              populärt att investera i solceller på grund av att priserna sjunkit.
              Reger ­ ingen har förenklat regelverket och har satsat på ekonomiskt
              stöd till solenergi. Många vill helt enkelt vara med och bidra
              till ett mer klimatsmart samhälle.
            </seg>
          </u>
          <u>
            <seg>
              De nedskärningar som nu föreslås riskerar inte bara att bryta
              den positiva utvecklingen utan också att minska möjligheterna
              för Sverige att nå målet om 100 procent förnybar elproduktion.
            </seg>
          </u>
          <u>
            <seg>
              Fru talman! Avslutningsvis: Låt oss nu fokusera på att få en
              handlingskraftig regering på plats!
            </seg>
          </u>
          <note>
            (Applåder)
          </note>
          <note>
            I detta anförande instämde Mattias Jonsson (S) och Birger Lahti
            (V).
          </note>
          <note type="speaker">
            Anf. 155 MATTIAS BÄCKSTRÖM JOHANSSON (SD) replik:
          </note>
          <u>
            <seg>
              Fru talman! Ledamoten Engström och jag har tidigare diskuterat
              exempelvis leveranssäkerhet. Patrik och Socialdemokraterna har
              avvisat tankarna om en sådan och fokuserar i stäl let på mål som
              till exempel 100 procent förnybart. Detta har ju inte någon koppling
              till att kunna tillse att vi har ett kraftsystem som får effekt
              när kraften efterfrågas.
            </seg>
          </u>
          <u>
            <seg>
              För Sverige, som är en framstående industrination, är det viktigt
              att det finns en stabil och robust kraftförsörjning. Industrin
              ska inte behöva fundera över om det blåser ute eller om solen
              lyser när den kanske vill valsa stål.
            </seg>
          </u>
          <u>
            <seg>
              Även ledamoten Engström har en bakgrund inom den elintensiva
              industrin. Det blir därför en lite märklig koppling. Det socialdemokraterna
              uteslutande satsar på är väderberoende kraftslag som inte kommer
              att vara behjälpliga i effektbalansen eller kraftbalansen vintertid.
              Den kommer heller inte att hjälpa till att säkerställa att vi
              har en god effektförsörjning under årets alla timmar.
            </seg>
          </u>
          <u>
            <seg>
              Svenska kraftnät pekar på att med den utveckling som man driver
              på för kommer det under året i stället att råda stor brist på
              effekt under väldigt många timmar. I praktiken kommer det att
              vara omöjligt att bedriva el ­ intensiv industri i landets södra
              delar.
            </seg>
          </u>
          <u>
            <seg>
              Fru talman! Jag vill därför fråga om Socialdemokraterna inte
              är oroliga över den utveckling som vi ser när det gäller effektbrist
              och hur det påverkar möjligheterna för basindustrin att verka
              i Sverige.
            </seg>
          </u>
          <note type="speaker">
            Anf. 156 PATRIK ENGSTRÖM (S) replik:
          </note>
          <u>
            <seg>
              Fru talman! Precis som Mattias Bäckström Johansson säger har
              jag en bakgrund inom stålindustrin. Jag förstår mycket väl vikten
              av att ha ett robust elsystem med hög leveranssäkerhet och goda
              överföringsmöjligheter. Samtidigt måste priserna naturligtvis
              vara konkurrenskraftiga. Utan detta riskeras en stor del av de
              jobb som finns i basindustrin i Sverige. Vi har därför en energiöverenskommelse,
              som tar höjd för detta.
            </seg>
          </u>
          <u>
            <seg>
              På något sätt vill Mattias Bäckström Johansson ge sken av att
              det råder elbrist i Sverige. Jag tittade så sent som vid lunchen
              hur det ser ut i dag. Jo, i dag exporterar vi el. Det gör vi nästan
              alla dagar under året. Fram till åtminstone mitten av november
              exporterade vi el alla dagar utom 16. Att det skulle råda en akut
              brist på el eller effekt just nu ser jag inte.
            </seg>
          </u>
          <u>
            <seg>
              Samtidigt har Mattias Bäckström Johansson en viktig poäng. Det
              här kan bli ett problem i framtiden, och det måste vi naturligtvis
              vara vaksamma inför och ta höjd för.
            </seg>
          </u>
          <u>
            <seg>
              Men tror man på något vis att vi ska reglera elmarknaden igen?
              Vi har ju en elmarknad utifrån ett marknadsperspektiv – tillgång
              och efterfrågan. Då vill jag fråga Mattias Bäckström: Vill Mattias
              Bäckström återreglera elmarknaden i sådana fall? Är det detta
              han eftersträvar eftersom han gång på gång tar upp frågan om effektbrist?
            </seg>
          </u>
          <note type="speaker">
            Anf. 157 MATTIAS BÄCKSTRÖM JOHANSSON (SD) replik:
          </note>
          <u>
            <seg>
              Fru talman! Det är just det som är problemet inom energiområdet.
              Man säger att det är en avreglerad marknad, där vi ska ha de marknadsmekanismer
              som slår igenom. Men det som ledamot Engström lyfte upp var just
              att det återkommande är bidrag, subventioner och olika former
              av stöd som sätter marknaden ur spel. Ja, det är dessa marknadssnedvridande
              moment som vi vill ta bort för att vi ska kunna få en riktig marknad.
            </seg>
          </u>
          <u>
            <seg>
              Man kan koppla det till effektfrågan. Det går alldeles utmärkt
              att till exempel ha en marknad för effekt. Det behöver inte vara
              åtgärder på produktionssidan. Det kan likaväl vara åtgärder på
              användarsidan.
            </seg>
          </u>
          <u>
            <seg>
              Men, återigen, väderberoende elkraft kommer att försvåra för
              svensk basindustri att verka i Sverige. Vi har i Sverige en av
              få komparativa konkurrensfördelar för den svenska industrin i
              och med att det har varit ett väldigt robust och stabilt kraftsystem.
              Vi kan se att det blir allt mindre robust.
            </seg>
          </u>
          <u>
            <seg>
              När det gäller att kunna säkerställa att vi har el de dagar då
              det inte blåser eller då solen inte lyser är frågan: Vilken elproduktion
              ska vi ha de dagarna, så att inte dessa företag ska behöva flytta
              till andra länder?
            </seg>
          </u>
          <note type="speaker">
            Anf. 158 PATRIK ENGSTRÖM (S) replik:
          </note>
          <u>
            <seg>
              Fru talman! Vi har inte ett nationellt energisystem, utan vi
              har ett europeiskt energisystem. Det må vara så att det blir mer
              väderberoende, men om vi är sammankopplade med andra länder har
              vi stora möjligheter att hantera dessa frågor.
            </seg>
          </u>
          <u>
            <seg>
              Jag fick lite information från Svensk Vindenergi häromveckan.
              De har investeringsplaner på i runda slängar 40 miljarder kronor
              de närmaste åren. Anledningen till att man satsar så mycket är
              energiöverenskommelsen. Den har gjort att vi har lockat till oss
              investerare på energiområdet. 40 miljarder är alltså marknaden
              beredd att lägga in för ett robust och förnybart energisystem
              i Sverige. Det tycker jag säger någonting om vikten av att hålla
              i, vara uthållig och ha överenskommelser över blockgränserna.
            </seg>
          </u>
          <note>
            (Applåder)
          </note>
          <note type="speaker">
            Anf. 159 MATTIAS BÄCKSTRÖM JOHANSSON (SD):
          </note>
          <u>
            <seg>
              Fru talman! Vi debatterar i dag utgiftsområde 21 Energi. Det
              är ett område där det har hänt väldigt mycket och där det kommer
              att hända väldigt mycket framöver.
            </seg>
          </u>
          <u>
            <seg>
              Den historiska kontexten är att vårt energisystem har förvandlats
              ordentligt sedan vårt samhälle och vår industri i allt högre grad
              började elektrifieras. I början av 1970-talet var uppemot 80 procent
              av vår primära energitillförsel just fossilbaserad. Det är en
              andel som har tryckts tillbaka alltmer. Numera utgör den endast
              drygt en fjärdedel. Det är en utveckling som innebär att vi har
              minskat vår fossila andel under denna period med närmare 70 procent.
              Det är en resa som är tämligen unik i en global kontext.
            </seg>
          </u>
          <u>
            <seg>
              Lyssnar man enbart på den politiska debatten i denna kammare
              är det lätt att tro att det just är förnybart som är den dominerande
              energikällan globalt och att det kommer att lösa sig om vi endast
              ökar våra ansträngningar lite till och kommer med ytterligare
              stöd och subventioner. Men så ser verkligheten inte ut.
            </seg>
          </u>
          <u>
            <seg>
              På global nivå var den fossila energitillförseln ungefär densamma
              som den var i Sverige i början av 70-talet. Men där slutar i praktiken
              likheterna, för globalt sett har nivån mer eller mindre varit
              konstant under dessa decennier fram till i dag. Den har minskat
              ytte rst marginellt, från ungefär 85 procent ned till 80 procent.
            </seg>
          </u>
          <u>
            <seg>
              Fru talman! Det är därför som man på global och europeisk nivå
              pratar just om en energiomställning för att ändra på detta, då
              en stor del av världens länders energisystem är fossilbaserad.
              Närmare 75 procent av utsläppen av växthusgaser i dessa länder
              kommer från deras energisystem.
            </seg>
          </u>
          <u>
            <seg>
              Men i Sverige kommer endast drygt en tiondel av våra utsläpp
              därifrån. Trots detta faktum lyfter man behovet av en energiomställning
              även här. Det gör man trots att vi i praktiken saknar möjlighet
              till ytterligare utsläppsminskningar inom vårt energisystem.
            </seg>
          </u>
          <u>
            <seg>
              Det är givetvis tragiskt att inte mer har hänt på global nivå,
              vilket har varit direkt skadligt för människors hälsa, då rationella
              alternativ har funnits. Vi i Sverige har bevisat att det är möjligt.
            </seg>
          </u>
          <u>
            <seg>
              Det är basen av planerbar kraftproduktion, såsom vattenkraft
              och kärnkraft, som har möjliggjort en integration av tämligen
              stora mängder väderberoende kraftproduktion utan att man egentligen
              har behövt göra avkall på leveranssäkerhet eller elkvalitet.
            </seg>
          </u>
          <u>
            <seg>
              Detta borde vara förlagan till hur andra länder utvecklar sina
              energisystem – och vi borde vårda detta här i Sverige på ett bra
              sätt. Men i stället ser vi främst ideologiska skygglappar som
              gör att man inriktar sig på fluffiga mål om exempelvis 100 procent
              förnybart. Det är ett mål som nu ser ut att kunna leda till såväl
              ökade utsläpp som en sämre leveranssäkerhet.
            </seg>
          </u>
          <u>
            <seg>
              Det som vi kan se är att marginalerna i kraftbalansen under vintertid
              har eroderat fullständigt bara under de tio senaste åren. Det
              är mer än 5 000 megawatt som har försvunnit i marginal för att
              vi själva ska klara av vår egen effektförsörjning.
            </seg>
          </u>
          <u>
            <seg>
              Det är även på det sättet att inför den vinter som vi nu befinner
              oss i var det första gången någonsin som Svenska kraftnät i sina
              prognoser räknade med att Sverige inte skulle klara av sin egen
              elförsörjning utan import. Det är förvisso någonting som vi normalt
              sett begagnar oss av – vi importerar el även under vintern. Men
              då ska man komma ihåg att vi i dessa prognoser även räknar med
              att vi ska köra de oljeeldade kondenskraftverken fullt ut, vilka
              är allt annat än förnybara.
            </seg>
          </u>
          <u>
            <seg>
              Vi kommer också, som en följd av den förda politiken, att öka
              vårt beroende av import från kolkraftsproduktion i våra grannländer.
              Som om inte det vore nog väntar, jämte det besvärande utgångsläget,
              ytterligare nedläggningar runt hörnet – för Ringhals 1 och 2 under
              de två närmaste åren. Prognosmässigt kommer det att föra oss tillbaka
              i tiden. Man får nästan gå tillbaka till början av 1970-talet
              för att hitta motsvarande effektbrist i prognoserna.
            </seg>
          </u>
          <u>
            <seg>
              Samtidigt kan vi se väldigt oroväckande tecken på att svängmassan
              i kraftsystemet börjar tyna ordentligt, då allt fler större synkrongeneratorer
              lämnar kraftnätet.
            </seg>
          </u>
          <u>
            <seg>
              Vid tre tillfällen i somras var bristen så pass påtaglig att
              Oskarshamn 3, som utgör den största maskin som är inkopplad i
              vårt synkrona kraftsystem, var tvungen att, på order från Svensk
              a kraftnät, reglera ned med 100 megawatt. Detta är någonting som
              är otroligt bekymmersamt när vi ser en alltmer avtagande kvalitet
              på den el som finns i kraftsystemet.
            </seg>
          </u>
          <u>
            <seg>
              Fru talman! Arbetet inom energipolitiken under denna mandatperiod
              måste fokusera på de tillkortakommanden som den förda politiken
              har lett fram till. Ingången måste vara att kommande generationer
              ska kunna få ta del av ett robust kraftsystem som kännetecknas
              av hög elkvalitet och god driftssäkerhet, vilket ska möjliggöra
              att Sverige också i framtiden är en konkurrenskraftig industrination.
            </seg>
          </u>
          <u>
            <seg>
              Det problem som finns med den förda energipolitiken är att den
              helt saknar styrning mot leveranssäkerhet eller mot att effekt
              ska tillföras då behovet är som störst.
            </seg>
          </u>
          <u>
            <seg>
              Vårt förslag är att Sverige ska sätta upp ett mål för leveranssäkerheten,
              vilket den framtida energipolitiken ska styra mot. Det kan vara
              åtgärder såväl på produktionssidan som på användarsidan. Men samtliga
              övriga partier i denna kammare förkastade ett sådant mål för leveranssäkerheten
              under den förra mandatperioden och har återkommande röstat ned
              de förslag som vi har lagt fram.
            </seg>
          </u>
          <u>
            <seg>
              Vår förhoppning är att ingången till ett sådant mål ska mjukna,
              och detta är något som kan såväl utredas som införas under den
              mandatperiod som vi nu är inne i.
            </seg>
          </u>
          <u>
            <seg>
              Gällande insatserna inom utgiftsområdet har Sverigedemokraterna
              sökt stöd för slopade subventioner och slopat stöd för vindkraft
              samt solkraft, vilket är ett steg mot en mer fungerande elmarknad
              där marknadssnedvridande stöd fasas ut.
            </seg>
          </u>
          <u>
            <seg>
              Vi har ökat ambitionerna inom energiforskningen med ett särskilt
              anslag för en forskningsreaktor för fjärde generationens kärnkraft,
              där det finns potential att återanvända det sedan tidigare använda
              kärnbränslet. Det skulle göra det mer resurseffektivt och minska
              såväl mängden högaktivt avfall som tiden för slutförvar.
            </seg>
          </u>
          <u>
            <seg>
              I de anslag som nu återfinns i utskottets förslag till betänkande
              går det att konstatera att huvuddragen ligger i linje med en sverigedemokratisk
              politik. Statens kostnader för investeringsstöd till solceller
              sänks kraftigt. Premien om 70 miljoner kronor till kommuner som
              installerar vindkraft föreslås tas bort helt. Dessutom öppnas
              det äntligen för att energiforskningsanslaget även ska kunna gå
              till kärnenergiforskning. Det här är någonting som Sverigedemokraterna
              drivit på hårt för i den här kammaren sedan vi kom in och som
              nu ser ut att bli verklighet. Det går att konstatera att man även
              inom energipolitiken börjar ta ordentliga steg i vår riktning,
              vilket är ytterst glädjande och en bra början på denna mandatperiod.
            </seg>
          </u>
          <note>
            (Applåder)
          </note>
          <note type="speaker">
            Anf. 160 RICKARD NORDIN (C):
          </note>
          <u>
            <seg>
              Fru talman! I dag debatterar vi energibudgeten. Det var M:s och
              KD:s budget som vann här i kammaren. Vi i Centerpartiet har inte
              deltagit i beslutet. Som brukligt deltar vi därmed inte heller
              i beslutet i utskottet utan har i stället ett särskilt yttrande.
              Det är den praxis som den här kammaren har. Det hade varit rimligt
              om samtliga partier i riksdagen hållit sig till den praxisen och
              de gemensamma spelregler vi har för att skapa stabilitet i beslutsfattandet.
            </seg>
          </u>
          <u>
            <seg>
              Tidigare i dag debatterades miljöbudgeten. Nu är det energibudgeten.
              Det är två frågor som är svåra att separera. Vi har haft flera
              tidigare talare som pratat om just klimatfrågan. Det beror på
              att klimatfrågan är en energifråga.
            </seg>
          </u>
          <u>
            <seg>
              Men energifrågorna är otroligt mycket mer. När elbilar rullar
              på våra gator är det en hälsofråga, eftersom partikelutsläppen
              minskar och medellivslängden ökar här i Sverige. När förnybara
              drivmedel ersätter fossila är det en säkerhetsfråga, eftersom
              vi kan tillverka det förnybara här i stället för att importera
              det fossila från Putin. Låga elpriser och en diversifierad användning
              av olika typer av elproduktion är en konkurrensfråga och en näringslivsfråga
              för de svenska företagen. När de gröna näringarna blir framtidens
              oljeschejker är det en fråga för hela landet. Energifrågorna är
              allt detta och ska behandlas som allt detta, inte reduceras till
              bara en del.
            </seg>
          </u>
          <u>
            <seg>
              De beslut som togs i kammaren gör mig ledsen och besviken. Jag
              är besviken över den budget som gick igenom. Den drar ned på stora
              satsningar utan att ha alternativ. Man skrotar en flygskatt utan
              att ersätta den med den så viktiga kvotplikten, som är betydligt
              effektivare. Just när elbilsförsäljningen börjar komma igång tar
              man bort ett ladda-hemma-stöd som vi i Centerpartiet lyckats pressa
              regeringen att införa.
            </seg>
          </u>
          <u>
            <seg>
              Solcellsstödet halverar man på papperet, men i praktiken kommer
              inga nya ansökningar att beviljas, eftersom det redan står så
              många i kön. Med till exempel 10 procent solel i systemet hade
              vi haft en helt annan konkurrenssituation efter den här torra
              sommaren. Vi hade haft lägre elpriser, eftersom vi hade kunnat
              behålla vatten i vattenmagasinen. Det är en företagarfråga. Mer
              hemmaladdning för elbilarna är en hälsofråga. Jag saknar de satsningar
              som behövs på förnybara drivmedel och på hur vi ska få igång produktionen
              här i Sverige. Regeringen har inte levererat i fråga om att dra
              ut kvotplikten så att den gäller hela vägen fram till 2030. Men
              man kan inte heller ta bort de satsningar som finns på att få
              till produktionen här.
            </seg>
          </u>
          <u>
            <seg>
              De här budgetbesluten gör mig också väldigt ledsen därför att
              reger ­ ingen – det må vara en övergångsregering nu – inte har
              klarat av de stora strukturförändringar som behövts de senaste
              fyra åren. Då räcker det inte att säga att den budget som man
              lägger fram nu inte symboliserar allt man vill göra. Det här är
              ju faktiskt regeringens budget i förlängningen. Hade vi haft ett
              grönt avdrag – direkt på fakturan precis som med ROT och RUT –
              för solceller, hemmaladdning eller hemmabatterier hade vi inte
              haft den här situationen. Då hade det varit enkelt. Man hade inte
              behövt stå i kö, inte behövt vänta. Olika typer av stöd hade kunnat
              fasas ut på ett försiktigt sätt.
            </seg>
          </u>
          <u>
            <seg>
              Kärleken till bidrag och att få styra över blanketter och handläggare
              är alldeles för stor i den här regeringen, även om det är en övergångsregering.
              En grön omställning måste vara enkel, smidig och lönsam. Så har
              inte de senaste årens blankettpolitik fungerat.
            </seg>
          </u>
          <u>
            <seg>
              Jag är också besviken på regeringens ovilja att se behovet av
              transporter på gummihjul. Kilometerskatter och motstånd mot biodrivmedel
              får övertrumfa både klimatpolitik och säkerhetspolitik. Det är
              inte okej. Äganderätten i skogen hotas, vilket gör att vi inte
              kan ta ut de där grejerna och göra förnybara plaster och drivmedel
              och bygga mer i trä. Sällan når blicken utanför Stockholms tullar.
              Ut i skogen, dit järnvägen inte går! Ut på landsbygden, där bussen
              slutade stanna för ett decennium sedan! Ut i det företagsamma
              Sverige, som ser möjligheterna i den gröna omställning ­ en men
              inte får chansen på grund av stelbenta strukturer, inte bara i
              miljö ­ frågan utan lika mycket vad gäller skatter och arbetsmarknad!
              Där har regeringen misslyckats totalt.
            </seg>
          </u>
          <u>
            <seg>
              Men de här budgetbesluten gör mig också väldigt övertygad om
              att Centerpartiets politik behövs. De gör mig än mer beslutsam.
              Vi behöver det där gröna avdraget som gör det enkelt att vara
              med och ställa om. Vi behöver slippa en del blanketter, så att
              företagare kan ge samma erbjudan ­ de till ett helt kvarter utan
              att vara beroende av att folk klarar av att göra vissa ansökningar.
              Vi behöver en grön bilbonus som gör att det blir mer lönsamt att
              köpa en elbil, biogasbil eller vätgasbil.
            </seg>
          </u>
          <u>
            <seg>
              Men vi behöver också saker på användarsidan som gör att de här
              grejerna inte exporteras. När det gäller elbilar är det Norge.
              Gasbilarna har försvunnit ned till Tyskland och Nederländerna
              under flera år. Ändå har regeringen inte gjort någonting. Man
              är inte intresserad av att underlätta med trängselskattsnedsättningar,
              gratis parkering eller annat. Det här är ett problem för klimatpolitiken
              i verkligheten.
            </seg>
          </u>
          <u>
            <seg>
              Centerpartiet har också en elektrifieringsstrategi för att få
              till mer transporter med el. Det gäller inte bara personbilar,
              utan även sådant som båtar. De lätta båtar som går på el betalar
              i dag mer energiskatt än de som går på diesel. Det är helt orimligt.
            </seg>
          </u>
          <u>
            <seg>
              Vi vill också ha minskade utsläpp från transportsektorn. Det
              handlar om bränslebytet och reduktionsplikten. Detta måste till
              i hela transportsektorn, inklusive flyget. Vi måste få till den
              där bioekonomin. Det är ju dit vi ska, till en cirkulär ekonomi
              som tar vara på det gröna kolet. Den gröna kolatomen ska ersätta
              den svarta.
            </seg>
          </u>
          <u>
            <seg>
              Vi måste även få till en rejäl effektivisering. Här gör Centerpartiet
              stora satsningar. Det är satsningar som behövs för omställningen
              – för klimatet, för säkerhetspolitiken, för hälsopolitiken och
              för näringslivet. Satsningarna gör också att vi får tillväxt –
              välfärdsökningar om man så vill. Det är enda sättet att ställa
              om. Det är så vi får andra länder som USA, Indien och Kina att
              ställa om och vilja följa efter Sverige. Vi må vara små, men när
              andra länder ser att det här går vill de följa efter, och det
              är då vi levererar inte bara politiken utan också tekniken. Det
              skapar jobb, företagande och arbetstillfällen här. Det är så vi
              får fler svenska företag. Det är så vi får mer svensk folkhälsa
              och ett bättre säkerhetsläge. Det är också så vi räddar både energin
              och klimatet.
            </seg>
          </u>
          <note type="speaker">
            Anf. 161 BIRGER LAHTI (V):
          </note>
          <u>
            <seg>
              Fru talman! Näringsutskottets betänkande nr 3 handlar som bekant
              om utgiftsområde 21 Energi. Jag börjar mitt anförande på samma
              sätt som i debatten om regional tillväxt: Vi står bakom ställningstagandena
              gällande resultatredovisningen och bedömningarna av de tillkännagivanden
              som ligger på bordet.
            </seg>
          </u>
          <note>
            Vad gäller anslagsfördelningar har Vänsterpartiet tillsammans
            med So ­ cialdemokraterna och Miljöpartiet ett särskilt yttrande
            och väljer att inte delta i beslutet. Samma sak händer här som
            med utgiftsområde 19 Re ­ gio ­ nal tillväxt: Endast 4 av 17 ledamöter
            deltar i beslutet vad gäller an ­ slags ­ fördelningen.
          </note>
          <u>
            <seg>
              Jag kan inte låta bli att påminna de övriga reservanter som inte
              deltar i beslutet: Det var ju ni som antingen aktivt röstade för
              den högerbudget som vann gehör eller släppte fram den, när ni
              hade en egen budget. Så att helt frånsäga sig ansvaret är ju lite
              grann som att ge pyromanen tändstickorna och sedan förvånas över
              att denne använder dem till att tända på.
            </seg>
          </u>
          <u>
            <seg>
              Fru talman! Den här debatten skulle egentligen ha handlat om
              vad vi skulle vilja göra med pengarna som hjälper till i utvecklingen
              på energiområdet. Men nu har vi en övergångsregering, och vi har
              kommit överens om att budgeten ska rikta in sig på löpande eller
              brådskande ärenden. Vidare anges att en övergångsregering inte
              bör lägga fram propositioner som är politiskt kontroversiella
              eller har en tydlig partipolitisk inriktning. Vi valde att följa
              dessa riktlinjer, som de flesta partierna också hade ställt sig
              bakom.
            </seg>
          </u>
          <u>
            <seg>
              Man hade kommit överens om att budgeten för 2019 bör utformas
              med utgångspunkt i budgeten för 2018 i väntan på att en ny regering
              tillträder och kan lämna de förslag till ändringar som följer
              av dess politiska inriktning. Det är när en sådan proposition
              läggs fram av en nytillträdd regering som det är rimligt att motionera
              som oppositionsparti.
            </seg>
          </u>
          <u>
            <seg>
              Att Vänsterpartiet haft bra budgetsamarbete med regeringen och
              att vi utgör regeringsunderlag för ett vänsterblock gör också
              att vi väljer att stödja övergångsbudgeten.
            </seg>
          </u>
          <u>
            <seg>
              Fru talman! Att vi har olika syn på vad som kommer att hända
              i energi ­ sektorn är ju helt klart och förståeligt. Men att man
              även här väljer att skapa oreda och förvirring, både hos dem i
              befolkningen som velat bidra med solceller och i kommuner som
              arbetat aktivt för vindkraftsetableringar och så vidare, är för
              mig oseriöst och definitivt inte i enlighet med ledorden om vuxna
              i rummet.
            </seg>
          </u>
          <u>
            <seg>
              Att vi i Sverige är beroende av ett bra och robust elenergisystem
              är väl känt för alla riksdagspartier. Vi är ett exportberoende
              land, där priset på elenergi många gånger är avgörande för hur
              konkurrenskraftiga våra basindustrier ter sig på den globala marknaden.
            </seg>
          </u>
          <u>
            <seg>
              Svenskt Näringsliv skrämmer politikerna med kommande stora utmaningar
              som effektbrist, höga elpriser och så vidare. Då är ju allt som
              det brukar vara. Jag köper oron till viss del. Vi måste ha elenergi
              varje sekund, även när topparna i förbrukning är som högst, och
              då kan det vara vindstilla. Men att man inte vågar tro på en utveckling
              som gör att vi i Sverige skulle kunna fixa det med förnybara energikällor
              gör att jag tänker: Var finns det så bra förutsättningar som hos
              oss?
            </seg>
          </u>
          <u>
            <seg>
              Vindkraften är i dag det billigaste nybyggda energislag som står
              oss till buds. Dessutom går utvecklingen av solceller med hisnande
              fart, och priserna bara sjunker. All den forskning som pågår om
              vad vi kan göra med våra industrier i omvandlingen till utsläppsfri
              produktion gör i alla fall mig lättad inför framtiden.
            </seg>
          </u>
          <u>
            <seg>
              Att vi har byggt ut flera av våra älvsystem och gjort det hela
              möjligt med dessa volatila energislag är ju något av en gudagåva,
              som någon skulle ha uttryckt det.
            </seg>
          </u>
          <u>
            <seg>
              Jag läste en gammal bok, Nå gra minnen och erinringar från R
              iksdagsmännens resa genom norra Sverige år 1921 . Där uttrycktes
              ungefär att dessa stora vattendrag och forsar är en gudagåva.
              Det var en bra och lärande historia om dessa gubbar, som det faktiskt
              var 1921, och deras resa. Vad som däremot inte var rolig läsning
              var när rasismen gjorde sig påmind i synen på ortsbefolkningen.
              Jag citerar ur boken: ” Här i Abisko såväl som vid de öfriga stationer
              där vi stannade vårt tåg mötte oss de små ’ fula ’ lapparna och
              utbjödo sitt småkrafs till inköp ” .
            </seg>
          </u>
          <u>
            <seg>
              Beslutsfattare besökte alltså norra Sveriges rikedomar och beundrade
              statens gränslösa egendomar som ”vänta på användning och tillvaratag
              ande ”, som det beskrevs. Men de hade inte en tanke på vilka det
              var som betalade det högsta priset för intrånget, och de förlöjligade
              utseendet på ortsbefolkningen. Snacka om kolonialismen i ett nötskal!
            </seg>
          </u>
          <u>
            <seg>
              Man ska komma ihåg att till exempel Harsprångets kraftstation
              inte var utbyggd än men att beslutsfattarna imponerades av forsens
              mäktighet när de fick uppleva och se den på nära håll. En påminnelse
              till oss som debatterar energifrågorna här: Det är just denna
              kraftstation, den i Harsprångets fall i Luleälven, som i nio av
              tio fall reglerar att vi håller 50 hertz i transmissionen.
            </seg>
          </u>
          <u>
            <seg>
              Givetvis är detta historia nu. Men låt oss vara förnuftigare
              i dag, och låt oss inte glömma historien – oavsett vad den beskriver.
            </seg>
          </u>
          <u>
            <seg>
              Vad vill jag säga med det här? Jo, givetvis att om etableringar
              på lands ­ bygden gör intrång hos dem som bor och verkar där bör
              de som gör in ­ trånget, oavsett om det handlar om vindsnurra
              eller om vattenkraft, rim ­ ligtvis ge någon liten del av produktionsvinsterna
              till kommunen eller re ­ gionen där vinsterna skapas. Härigenom
              blir många utmaningar som vi står inför mycket lättare att få
              samsyn i, och onödiga konflikter undviks.
            </seg>
          </u>
          <u>
            <seg>
              Fru talman! Detta var lite utanför själva anslagsdebatten, men
              det kunde ha vävts in om vi hade fått på plats en regering och
              höll på att debattera en regeringsbudget.
            </seg>
          </u>
          <note type="speaker">
            Anf. 162 MATTIAS BÄCKSTRÖM JOHANSSON (SD) replik:
          </note>
          <u>
            <seg>
              Fru talman! Ledamot Lahti lyfter upp kritik mot oss om de marknadssnedvridande
              stöd och subventioner som vi i vår utgiftsområdesmotion väljer
              att ta bort.
            </seg>
          </u>
          <u>
            <seg>
              När det gäller stödsystemen anför man att vindkraft är ett av
              de billigaste kraftslag som finns. Det gör det ju ännu mer bakvänt
              – man skickar subventioner och stöd till det mest lönsamma. Redan
              i dag går tre av fyra elcertifikat till vindkraften. I andra sammanhang
              skulle det framstå som märkligt att rikta stöd härifrån kammaren
              till de mest vinstgivande företagen. Det är kanske inte dem vi
              i första hand måste stödja.
            </seg>
          </u>
          <u>
            <seg>
              Däremot lyftes planeringsstödet för vindkraften upp. Även tidigare
              i debatten har man talat sig varm för det. Det är 70 miljoner
              kronor som fördelas till kommunsektorn om man lyckas få till etableringar
              av vindkraft. I debatten låter det som om det skulle vara väldigt
              avgörande för det arbete man bedriver i kommunerna. Jag kan tycka
              att det inte riktigt står i proportion till verkligheten.
            </seg>
          </u>
          <u>
            <seg>
              Fru talman! Jag skulle vilja fråga ledamot Lahti hur många av
              Sveriges 290 kommuner som har fått ta del av detta stöd under
              det år som det har funnits.
            </seg>
          </u>
          <note type="speaker">
            Anf. 163 BIRGER LAHTI (V) replik:
          </note>
          <note>
            Fru talman! Tack, Mattias Bäckström Johansson, för engagemanget
            att ta replik!
          </note>
          <u>
            <seg>
              Jag tror att du har rätt i att vindkraften är det klart billigaste
              kraftslaget vad gäller nyproduktion. Men det som gör att man får
              stöd är investeringsviljan, som Patrik Engström var inne på. Den
              är enorm i Sverige.
            </seg>
          </u>
          <u>
            <seg>
              Om vi ska kunna fasa ut två reaktorer, som Mattias Bäckström
              Johansson var inne på, gäller det givetvis att vi får en stor
              utbyggnad av alternativen. Vindkraften är det billigaste, och
              att den får stöd gör att investeringsviljan är stor. Jag tror
              att den är behövlig. Det finns utmaningar, men tekniken går framåt
              med lagring och så vidare. Det finns andra tekniker som gör att
              vi kommer att klara av detta, och vi har en bra vattenkraftsproduktion.
            </seg>
          </u>
          <u>
            <seg>
              När det gäller de 70 miljonerna i investeringsstöd har jag inte
              kollat hur mycket som har gått ut. Det är synd att man inte har
              siffrorna i huvudet. Jag vet inte vilka kommuner som fick del
              av det, men tanken är att de kommuner där etablering sker ska
              kunna ge information om vad det innebär. Jag tror att pengarna
              är viktiga.
            </seg>
          </u>
          <u>
            <seg>
              Ni vill att kärnkraften ska utvecklas. Jag vill fråga dig en
              sak, Mattias Bäckström Johansson. Jag kanske går på tunn is eftersom
              du är kunnig inom området, men berätta för mig! Hur mycket närmare
              är vi en fjärde generationens reaktor i dag än vi var för 30 år
              sedan? Jag får sådana konstiga vibbar. Tekniken fanns redan för
              jättelänge sedan, men det har inte hänt så mycket. Hur mycket
              närmare skulle du säga att vi är denna teknik i dag än vi var
              för 30 år sedan?
            </seg>
          </u>
          <note type="speaker">
            Anf. 164 MATTIAS BÄCKSTRÖM JOHANSSON (SD) replik:
          </note>
          <u>
            <seg>
              Fru talman! Tyvärr har jag bara en minut på mig, men jag kan
              konstatera att den första kärnkraftsreaktorn som producerade el
              och användes för framställning av el var en fjärde generationens
              reaktor. Anledningen till att man inte utvecklat tekniken mer
              sedan dess är att uran har varit billigt och är ett lättillgängligt
              ämne som finns i vår jordskorpa. Men det finns redan i dag reaktorer
              som kör med inblandning av tidigare använt kärnbränsle, och tekniken
              går framåt.
            </seg>
          </u>
          <u>
            <seg>
              Jag tänkte återkomma till att ledamoten Lahti satt med i Energikommissionen.
              Som konstateras i det underlag vi hanterade där har just storskalig
              vattenkraft, kärnkraft och landbaserad vindkraft rätt snarlik
              produktionskostnad, oavsett kapitalkostnaden, om man tittar på
              vad driftskostnaden ligger på.
            </seg>
          </u>
          <u>
            <seg>
              När det gäller planeringsstödet för vindkraft är det bara 10
              av Sveriges 290 kommuner som har tagit del av det. Jag tror inte
              att det är fler riktade statsbidrag som Sveriges kommuner och
              landsting behöver.
            </seg>
          </u>
          <note type="speaker">
            Anf. 165 BIRGER LAHTI (V) replik:
          </note>
          <u>
            <seg>
              Fru talman! Tack, Mattias Bäckström Johansson, för det svar du
              hann ge! Jag tolkar ditt svar gällande hur mycket närmare vi är
              som att det, precis som du sa, var ungefär den tekniken man körde
              på. Men det har hänt mycket litet på området när det gäller hur
              mycket närmare vi är en lösning för att kunna köra med avfallet,
              vilket skulle förkorta lagringen. Jag tycker därför att det vore
              att backa in i framtiden om man från svensk sida skulle börja
              med en jätteforskning om ett fjärde generationens reaktorsystem,
              när vi har förnybara energislag som är billiga.
            </seg>
          </u>
          <u>
            <seg>
              Jag håller med om det du säger om Energikommissionen, men har
              du tänkt på en sak? Även jämfört med de siffror vi hade i Energikommis
              ­ sio ­ nen gällande kapitalkostnad för vindkraft och kärnkraft
              har det redan blivit, tror jag, 20 öre billigare per kilowattimme.
              Kapitalkostnaden för vindkraft har hela tiden gått ned och gör
              det säkert dagligen.
            </seg>
          </u>
          <note type="speaker">
            Anf. 166 ARMAN TEIMOURI (L):
          </note>
          <u>
            <seg>
              Fru talman! Sverige är ett av få länder i världen som har visat
              att det går att ställa om elproduktionen och eliminera utsläppen
              av klimatgaser. Tack vare vattenkraft, kärnkraft och investeringar
              i vind har Sverige en säker, effektiv elproduktion med konkurrenskraftiga
              priser och små utsläpp av växthusgaser. De flesta av Europas länder
              är i stället dessvärre fortsatt beroende av kol och fossilgas.
              Sveriges klimatsmarta och stabila elproduktion vill Liberalerna
              värna och utveckla.
            </seg>
          </u>
          <u>
            <seg>
              Fru talman! Vi ser med oro på den ökade effektutmaningen till
              följd av mer förnybar elproduktion, samtidigt som klimatsmart
              och stabil kärnkraft stängs ned. Kommande vintrar kommer tillgången
              på el inte att kunna garanteras. Stabil elproduktion i form av
              kärnkraftsel försvinner utan att tillräckliga åtgärder vidtagits
              för att garantera fortsatt leveranssäkerhet. Bristande leveranssäkerhet
              är inte en acceptabel utveckling för ett samhälle som blir alltmer
              elberoende.
            </seg>
          </u>
          <u>
            <seg>
              Svenska kraftnät och ett antal andra aktörer försöker på alla
              sätt öka medvetenheten om kommande effektbrist under speciellt
              kalla dagar. Den senaste vintern var den första utan Oskarshamn
              1. Ringhals 2 stängs den sista december 2019, och Ringhals 1 stängs
              året därpå. En betydande andel stabil elproduktion försvinner
              utan att tillräckliga åtgärder vidtagits för att garantera fortsatt
              leveranssäkerhet.
            </seg>
          </u>
          <u>
            <seg>
              Vad innebär detta konkret? Ett effektunderskott drabbar framför
              allt mellersta och södra Sverige vintertid. När elen försvinner
              under kortare eller längre perioder riskerar skadorna för både
              industri och hushåll att bli stora. Otillräcklig elproduktion
              leder inledningsvis till instabilitet och högre elpriser. För
              samhällsekonomin uppstår skador redan när tillgången på el börjar
              upplevas som opålitlig. Det kommer även att bli nödvändigt att
              oftare använda effektreserven, vilket bland annat betyder att
              oljekraftverket i Karlshamn behöver startas.
            </seg>
          </u>
          <u>
            <seg>
              Dessutom kommer vårt behov av att importera el att öka; det innebär
              oftast smutsig el. Visserligen importeras och exporteras el dagligen.
              Problemet uppstår när vi stänger ned klimatsmart elproduktion
              och gör oss mer beroende av import av el, som många gånger produceras
              med hjälp av kol eller gas. Dessutom förväntar vi oss att våra
              grannländer har el att exportera just den kalla, mörka timme då
              vi behöver den som mest.
            </seg>
          </u>
          <u>
            <seg>
              Liberalerna anser att det behövs ett leveranssäkerhetsmål. Svenska
              elkonsumenter behöver veta vad de kan förvänta sig av sina elleverantörer.
              Hur ofta ska vi förvänta oss strömavbrott? Hur stor variation
              i spänning och frekvens ska industrin planera för vid nyinvesteringar?
              Ska elintensiv industri över huvud taget våga investera i Sverige?
            </seg>
          </u>
          <u>
            <seg>
              Liberalerna menar att bristande leveranssäkerhet inte är en acceptabel
              utveckling för ett samhälle som blivit mer beroende än någonsin
              av en stabil elförsörjning. Dagens höga elkvalitet är en svensk
              konkurrensfördel som måste värnas.
            </seg>
          </u>
          <u>
            <seg>
              Liberalerna har länge efterfrågat en konsekvensanalys när det
              gäller vad stängningar av reaktorer betyder för leveranssäkerheten
              och för energiimportberoendet samt vilka konsekvenser de har för
              klimatet.
            </seg>
          </u>
          <u>
            <seg>
              Liberalerna kunde inte heller stå bakom energiöverenskommelsen,
              som hade ett tydligt fokus på att på alla sätt öka andelen förnybar
              el. För oss var det oklart vilket mål man hade i sikte, då svensk
              elproduktion faktiskt har varit i det närmaste helt fri från klimatpåverkan
              sedan tidigt 80 ‑ tal. Nu behövs ett leveranssäkerhetsmål som
              beaktar samhällets behov och utgår från elförsörjningens betydelse
              för vår konkurrenskraft som industrination.
            </seg>
          </u>
          <u>
            <seg>
              Fru talman! Man behöver inte älska kärnkraft. Man behöver inte
              ens vara lite kär i den. Men har man lite klimatångest borde man
              i alla fall ha lite pirr i magen och lyssna till FN:s klimatpanel
              IPCC. Så sent som för bara någon vecka sedan lyfte de ännu en
              gång att kärnkraften i världen behöver öka rejält om den globala
              uppvärmningen ska kunna begränsas. IEA, Internationella energirådet,
              gör samma bedömning och säger att uteslutning av kärnreaktorer
              är en lyx vi inte kan unna oss.
            </seg>
          </u>
          <u>
            <seg>
              Men ska vi bygga ut kärnkraften mer måste frågan om hur det radioaktiva
              avfallet ska hanteras tas på största allvar. Fjärde generationens
              kärnkraftsreaktorer har potential att sänka utsläppen av koldioxid,
              samtidigt som avfallet kan bearbetas och användas som bränsle.
              För klimatets skull bör förslaget från våra ledande tekniska universitet
              att bygga en svensk forskningsreaktor genomföras. Om vi verkligen
              tar klimatrapporterna på allvar måste vi också inse att kärnkraften
              är en nyckelspelare för att uppnå klimatmålen.
            </seg>
          </u>
          <u>
            <seg>
              Men forskning behöver även ske på andra områden. Genom en ökad
              andel förnybar energi ökar behovet av lagring och flexibilitet
              i energisys ­ temet. Liberalerna föreslår vidare mer resurser
              på forskning och innova ­ tion kring energilagring och batterier.
              Kontentan är att fler dörrar måste hållas öppna för att säkerställa
              ett hållbart energisystem i framtiden.
            </seg>
          </u>
          <u>
            <seg>
              Fru talman! Liberalerna välkomnar givetvis alla former av fossilfri
              elproduktion. Elproduktion som baseras på sol och vind är självklart
              bra men inte helt problemfri, framför allt eftersom produktionen
              inte kan garanteras i väderberoende elproduktion. För en liberal
              är det självklart att utbyggnaden ska drivas på av marknaden och
              ske när den behövs och där den behövs. Förnybar energi ska vara
              ett medel för att uppnå billig och miljövänlig elproduktion och
              inte vara ett mål i sig.
            </seg>
          </u>
          <u>
            <seg>
              Vi ser gärna olika regelförenklingar för att underlätta utvecklingen
              av förnybart, samtidigt som rimliga avvägningar görs mot andra
              centrala samhällsintressen. Det kan exempelvis handla om viktiga
              miljö- och naturintressen eller om försvarets behov. I stället
              för att införa kortsiktiga, krångliga och marknadsstörande subventioner
              vill vi förenkla reglerna för fossilfri och småskalig elproduktion.
            </seg>
          </u>
          <u>
            <seg>
              Fru talman! Avslutningsvis vill jag poängtera att Liberalernas
              fokus ligger på att minska utsläppen, både i Sverige och i vårt
              närområde, samtidigt som vi kan behålla en stabil elproduktion
              med konkurrenskraftiga priser som är till fördel för svenska hushåll
              och svensk industri. Vi håller oss neutrala gällande energislag,
              så länge de är fossilfria.
            </seg>
          </u>
          <u>
            <seg>
              Jag kan heller inte nog poängtera vår oro för den ökade effektutmaningen
              till följd av mer förnybar elproduktion, samtidigt som klimatsmart
              och stabil kärnkraft stängs ned. Kommande vintrar kommer tillgången
              på el inte att kunna garanteras. Och i det stora hela behöver
              vi dessutom mer marknad i stället för subventioner.
            </seg>
          </u>
          <u>
            <seg>
              Jag står givetvis bakom Liberalernas budget och ber kammaren
              notera vårt särskilda yttrande. Vi kommer därför att avstå vid
              beslutet.
            </seg>
          </u>
          <note type="speaker">
            Anf. 167 BIRGER LAHTI (V) replik:
          </note>
          <u>
            <seg>
              Fru talman! Tack, Arman Teimouri, för ditt anförande! Du ska
              få enkla frågor som jag hoppas få svar på.
            </seg>
          </u>
          <u>
            <seg>
              Anser du att planeringen för kärnkraft är säker? Jag tänker på
              Olkiluoto 3 i Finland. När projektet inleddes var planen att den
              skulle kosta 3 miljarder euro. Nu är man uppe i 10 miljarder euro,
              och den är inte färdig än. Om jag inte minns fel skulle den ha
              varit i drift 2014 eller något sådant, men den är fortfarande
              inte i drift. Anser du att planeringen har varit bra, eller vad
              beror det på att den kan slå så fel – från 3 miljarder euro till
              10 miljarder, och den är fortfarande inte färdig?
            </seg>
          </u>
          <u>
            <seg>
              Du sa visserligen inte att du älskar kärnkraften, men du kanske
              tycker om den i alla fall. Då undrar jag: Hur mycket kostar en
              nyproducerad reaktor innan den är i drift? Du sa själv att man
              måste ha konkurrenskraftiga elpriser för vår industri och vår
              befolkning i stort. Vad är din bild: Hur mycket kostar elenergin
              från en nyproducerad kärnkraftsreaktor?
            </seg>
          </u>
          <note type="speaker">
            Anf. 168 ARMAN TEIMOURI (L) replik:
          </note>
          <u>
            <seg>
              Fru talman! Tack, ledamot Lahti! Kostnaderna och investeringarna
              är det marknaden som bestämmer över. Det är inte vi i politiken
              som ska avgöra vad en reaktor ska kosta.
            </seg>
          </u>
          <u>
            <seg>
              Vad jag däremot kan konstatera är att det finns ett behov av
              kärnkraft, något som IPCC står bakom. Är det något vi ska lyssna
              på är det de internationella råden, som har koll på läget.
            </seg>
          </u>
          <u>
            <seg>
              Vad reaktorn ska kosta i slutläget är en fråga för marknaden,
              inte för oss i politiken.
            </seg>
          </u>
          <note type="speaker">
            Anf. 169 BIRGER LAHTI (V) replik:
          </note>
          <u>
            <seg>
              Fru talman! Tack, ledamot Teimouri, för svaret! Jag håller med
              om att det inte är vi som ska besluta. Men du brinner ju för kärnkraften
              och menar att den i stort sett ska gå före vindkraften. Du säger
              att den är så viktig. Du måste väl ha någon idé om varför den
              är konkurrenskraftig eftersom du försvarar den? Den bild jag ger
              dig handlar först och främst om hur osäker kostnaden för att bygga
              kärnkraft är. I Finland gick kostnaden från 3 miljarder euro till
              10 miljarder euro, och den är fortfarande inte färdig. Hur mycket
              tror du att den kommer att kosta?
            </seg>
          </u>
          <u>
            <seg>
              Jag håller med om att det är en fråga för marknaden, men marknaden
              ger de signaler som jag berättade om för dig. Var hamnar priset?
            </seg>
          </u>
          <note type="speaker">
            Anf. 170 ARMAN TEIMOURI (L) replik:
          </note>
          <u>
            <seg>
              Fru talman! Tack, ledamot Lahti! Vad den kommer att kosta i slutänd
              ­ an kan jag inte svara på. Det är ungefär som att fråga: Hur
              långt är ett rep?
            </seg>
          </u>
          <u>
            <seg>
              Är marknaden beredd att göra en investering och ser att det går
              tror jag att det är fullt möjligt, men det är alltså marknaden
              som måste bestämma detta, och det är någon som ska bygga den i
              slutändan. Om du lyssnar på klimatrapporterna och FN:s klimatpanel
              vet du också att de ser kärnkraften som en viktig del i att uppnå
              klimatmålen. Detta måste vi utgå från, inte från vad vi tycker
              annars.
            </seg>
          </u>
          <note type="speaker">
            Anf. 171 LORENTZ TOVATT (MP):
          </note>
          <u>
            <seg>
              Fru talman! Jag vill börja med att säga att jag är glad över
              att vi i den här kammaren har en bred energiöverenskommelse mellan
              flera partier. Jag tycker också att de breda dragen i det betänkande
              vi nu debatterar speglar detta. Det finns några undantag, men
              överlag är jag glad över den samsyn som finns i svensk energipolitik
              och som handlar om att vi ska ta oss mot ett system med 100 procent
              förnybar elproduktion och mer satsningar på vind, sol och så vidare.
            </seg>
          </u>
          <u>
            <seg>
              Jag tänkte uppehålla mig just vid solen. Den är nämligen en förträfflig
              energikälla. Inte minst ger den våra kroppar energi genom den
              mat vi äter – en energi som bäst kan användas genom att vi trampar
              oss på cykel till jobbet. Men den kan också försörja hela jorden
              med elproduktion. Om man bara hade tagit upp en liten del av all
              den solenergi som träffar jorden skulle man i teorin kunna uppbåda
              energi för hela jordens behov.
            </seg>
          </u>
          <u>
            <seg>
              Utöver detta kan man säga att solen i ett 100 procent förnybart
              energisystem också kompletterar vinden. Rickard Nordin var inne
              på detta: Om vi hade haft mer sol i systemet hade vi inte varit
              så nära en kris den gångna sommaren. Solen och vinden kompletterar
              ju varandra vad gäller högtryck och lågtryck.
            </seg>
          </u>
          <u>
            <seg>
              Globalt sett har det skett väldigt stora förändringar i positiv
              riktning när det gäller solenergi under de senaste åren. Teknikutvecklingen
              har varit otrolig, och det är väldigt kul att se hur mycket mer
              som har installerats och, inte minst, att priset på solenergi
              har gått ned så mycket. I länder som Indien, Chile och Tyskland
              samt på Arabiska halvön har det skett drastiska prisfall bara
              de senaste åren. Mycket av detta beror på kombinationen av tydlig
              politik och en privat marknad som är intresserad av att investera.
            </seg>
          </u>
          <u>
            <seg>
              Men man ska alltså inte glömma politiken här, och jag vill särskilt
              nämna Tysklands Energiewende. Det finns många politiker som har
              skällt på Tyskland och menat att Energiewende har varit ett slöseri
              med skattemedel och liknande. Det som dessa politiker missar är
              att politik är mer än nationalekonomi. Politik är ofta nationalekonomi
              kombinerat med insikten om statsvetenskap och människors beteende
              och marknaders utveckling över tid. Då vet man att alla energikällor
              historiskt sett har varit kraftigt beroende av subventioner i
              ett inledande skede.
            </seg>
          </u>
          <u>
            <seg>
              Man vet också att stora investeringar leder till en teknikutveckling,
              som i sin tur leder till ett prisfall. Tyskland är kanske det
              bästa exemplet på detta när det gäller den förnybara energirevolutionen
              som världen är inne i. Regeringens samordnare för Fossilfritt
              Sverige, Svante Axelsson, brukar säga att om du träffar en tysk
              ska du passa på att krama hen. Det som Tyskland har gjort med
              sin energiomställning är naturligtvis att få fram mer förnybar
              energi till Tyskland, men det prisfall som har skett på förnybar
              energiproduktion världen över är till stor del Tysklands förtjänst.
              Detta glömmer man lätt. När nu fattiga länder har råd och möjlighet
              att investera i ren, förnybar energiproduktion beror det mycket
              på de investeringar som har gjorts i Tyskland.
            </seg>
          </u>
          <u>
            <seg>
              Det finns några länder som har släpat efter i utvecklingen. Sverige
              är faktiskt ett av dem, tyvärr. Men det gäller bara fram till
              nu. Samma typ av utveckling som vi har sett globalt sker nämligen
              nu i Sverige. Det vill säga att investeringarna ökar exponentiellt
              och att prisutvecklingen är positiv. Det beror återigen delvis
              på politiska reformer. Den regering som nu har suttit i fyra år
              har gjort en rad reformer, både regelförenklingsreformer och ekonomiska
              incitament för att gynna solenergin. Det handlar dels om att vi
              tycker att solenergin i sig själv är en väldigt bra energikälla,
              dels om att vi vill komma närmare målet om 100 procent förnybar
              elproduktion.
            </seg>
          </u>
          <u>
            <seg>
              På regelområdet har vi sett till att man inte behöver anmäla
              för att få elmätaren utbytt. Kontakter med myndigheter generellt
              har förenklats. Man behöver inte längre söka bygglov för att sätta
              upp solceller på sitt tak. Det är en helt central reform. Men
              behöver inte heller registrera moms för att sälja överskottselen.
            </seg>
          </u>
          <u>
            <seg>
              Bland de ekonomiska incitamenten ska särskilt nämnas skattereduk
              ­ tio ­ ner för överskottselen. Vi har infört ett särskilt stöd
              till lagring, något som kommer att vara helt centralt ju närmare
              vi kommer målet om 100 procent förnybar elproduktion. Det sista
              och kanske viktigaste ekonomiska incita ­ mentet är solcellsstödet.
              Allt detta har som sagt lett till en väldigt viktig utveckling
              i Sverige, nämligen en exponentiell ökning av den totala instal
              ­ lerade solkapaciteten i Sverige.
            </seg>
          </u>
          <u>
            <seg>
              Därför är det nu tråkigt att se att högerpartierna går fram med
              nästan en halvering av stödet. Det är väldigt tråkigt att den
              positiva utvecklingen nu kommer att bromsas som en följd av de
              konservativa högerpartiernas politik på området. Detta är väldigt
              tråkigt.
            </seg>
          </u>
          <u>
            <seg>
              Jag ska bara kort titta in i framtiden. Vi är som sagt på god
              väg nu när det gäller ny kapacitet i systemet vad gäller vind
              och sol, men vi kommer att behöva göra mer, inte minst ur ett
              systemperspektiv. Vissa partier har valt att göra en stor sak
              av leveranssäkerhet och mål för sådan. För mig är detta lite väl
              planekonomiskt för att jag ska vara trygg med att formulera mig
              på det sättet. Däremot vore det kul att titta närmare på ett mål
              för flexibilitet i systemet, det vill säga inte någon form av
              statlig planeringspolitik. Det tycker jag att vi får lämna i dåtiden;
              vi vet att det inte funkar särskilt bra.
            </seg>
          </u>
          <u>
            <seg>
              För att vi ska nå ett mål för flexibilitet och gå mot en mer
              flexibel elmarknad behövs att vi får igång systemtjänster och
              marknaden för sådana. Vi behöver få igång en mycket större energieffektivisering
              än vad vi har haft. Vi behöver få till lösningar för svängmassa,
              som finns på många olika håll. Nere på kontinenten finns syntetisk
              svängmassa i nästan alla vindkraftverk som har satts upp. Och
              vi behöver stänga elcertifikatssystemet i balans så snart som
              möjligt.
            </seg>
          </u>
          <u>
            <seg>
              Jag har nu nämnt några av de saker som jag ser som viktiga framöver
              i den generella utvecklingen av elmarknaden, för att denna ska
              bli mer flexibel och klara av ett 100 procent förnybart elsystem.
            </seg>
          </u>
          <u>
            <seg>
              Miljöpartiet kommer inte att delta i beslutet, utan vi hänvisar
              i stället till vårt särskilda yttrande.
            </seg>
          </u>
          <note>
            (Applåder)
          </note>
          <note type="speaker">
            Anf. 172 LOTTA OLSSON (M):
          </note>
          <u>
            <seg>
              Fru talman! Vi debatterar utgiftsområde 21 Energi.
            </seg>
          </u>
          <u>
            <seg>
              Tillgången till bra, driftsäker, billig och klimat- och miljövänlig
              energi är en viktig politisk fråga. Det är ett område där det
              sker mycket utveckling just nu men också ett område där en stor
              del av världens konflikter rör sig. Det kommer att förändra maktpositionen
              mellan länder när man ställer om från gammalt fossilt bränsle
              till förnybart.
            </seg>
          </u>
          <u>
            <seg>
              Tillgång till energi är för samhället grundbulten för många av
              de bekvämligheter och den värme vi behöver men också för alla
              våra transporter av människor, varor och tjänster. Tillgången
              till energi är även avgörande för den goda levnadsstandard vi
              har i Sverige. Den största delen av vår värdefulla exportindustri
              är både energikrävande och helt beroende av att energitillgången
              är säkrad.
            </seg>
          </u>
          <u>
            <seg>
              Av vår energiförbrukning går 40 procen t till bostäder och service,
              37 procent till vår industri och 23 procent till inrikes transporter.
              Alla energibesparingar och övergångar till bra klimat- och miljöalternativ
              spelar därför roll. Energipolitik rör nästan allt.
            </seg>
          </u>
          <u>
            <seg>
              Trots att Sverige är ett industriland, med både tung gruvindustri
              och skogsindustri, har vi betydligt lägre utsläpp av koldioxid
              än andra industriländer. Vår industri är väl medveten om sitt
              ansvar för att minska förbrukningen och hitta nya metoder i sina
              processer – processer som drar mindre energi – och att effektivisera
              energianvändningen. Sverige har ock ­ så en energiproduktion med
              låga koldioxidutsläpp beroende på att vi har vattenkraft, kärnkraft
              och vindkraft.
            </seg>
          </u>
          <u>
            <seg>
              År 2017 var ett rekordår vad avser användningen av både biobränslen
              och vindkraft samtidigt som användningen av fossilt bränsle minskade.
              Vindkraften står i dag för hela 11 procent av den svenska energiproduk
              ­ tionen. Kärnkraften står fortfarande för den största delen av
              vår energi ­ produktion. Efter kärnkraften kommer faktiskt biobränslen,
              och på tredje plats kommer råolja och petroleum. Biobränslen ökar
              i samma takt som oljeprodukterna minskar.
            </seg>
          </u>
          <u>
            <seg>
              Den största förnybara energikällan i dag är biobränsle, som nu
              har en klart större användning än olja. Från att tidigare mest
              ha använts som bränsle för uppvärmning har biobränsle de senaste
              åren ökat sin andel av drivmedlen. Det är i dag annars transportsektorn
              som använder mest petroleumprodukter. Där är det fortfarande 68
              procent, men biodrivmedel ökar stadigt.
            </seg>
          </u>
          <u>
            <seg>
              Det händer massor av positiva saker på energiområdet i Sverige.
            </seg>
          </u>
          <u>
            <seg>
              Den svenska energipolitiken utgår från energipolitiken i EU.
              Det finns tuffa mål att nå på energiområdet, och Sverige har en
              bra utveckling på området. Vi ska minska både energianvändningen
              och utsläppen av växthusgaser med 20 procent till år 2020 – mål
              satta inom EU. Det långsiktiga målet är ännu ambitiösare: 100
              procent förnybart 2040. Redan i dag kommer 58 procent av den svenska
              elen från förnybara källor.
            </seg>
          </u>
          <u>
            <seg>
              Även solcellerna ökar markant. Mellan 2016 och 2017 ökade antalet
              nätanslutna solcellsanläggningar med drygt 52 procent. Det finns
              i dag över 15 000 installerade anläggningar med en total effekt
              på 231 megawatt. Därför är det inte kraftigt subventionerade solcellsutbyggnader
              som är den viktiga ekonomiska satsningen, något som Riksrevisionen
              och Konjunkturinstitutet också påpekat. Det blir inte bästa nytta
              för de satsade skattepengarna.
            </seg>
          </u>
          <u>
            <seg>
              Solcellspriserna har sjunkit nästan till en tredjedel sedan 2010.
              Där ­ emot kostar det fortfarande att installera. Därför är sänkningen
              i vår budget av de subventionerade bidragen från 30 till 15 procent
              en rimlig neddrag ­ ning. Dessutom kommer lika många att få tillgång
              till bidraget när det halveras. Man kan också använda sig av ROT-avdrag
              för att installera solceller, men man kan inte kombinera de båda
              avdragen. Med ROT-av ­ draget blir det möjligt för många att satsa
              på solceller. Det blir dessutom i längden lönsamt för den enskilde
              att installera. Vi anser inte att man ska subventionera något
              som faktiskt flyger på egna vingar. Skattemedlen ska användas
              där de behövs mest.
            </seg>
          </u>
          <u>
            <seg>
              Vidare vill vi i vår budget minska statliga pengar till energirådgivning
              ute i våra kommuner. Vi anser att man kan rationalisera den funktionen
              genom mer information på nätet och att den personliga rådgivningen
              inte ska vara så stor att den behöver kosta så mycket. Kommunerna
              kan samordna energirådgivningsinformation och göra den mer effektiv.
            </seg>
          </u>
          <u>
            <seg>
              De utmaningar som skulle ge stor effekt framöver är bättre infrastruktur
              för småskalig elproduktion från solceller, då dagens elnät är
              mycket anpassat efter storskalig elproduktion, hur vi ställer
              om transporterna till el, biobränsle alternativt vätgas, vilket
              är de energiformer som i dag finns i frontlinjen, och hur vi skapar
              balans och flexibilitet i ett elsystem som styrs av naturkrafter
              som sol och vind; det bästa vore om kraften gick att lagra.
            </seg>
          </u>
          <u>
            <seg>
              Också skattemedel i energisektorn ska användas resurseffektivt.
              Bara så kan vi skapa en bra energipolitik.
            </seg>
          </u>
          <note>
            (Applåder)
          </note>
          <note>
            I detta anförande instämde David Josefsson (M).
          </note>
          <note type="speaker">
            Anf. 173 MATTIAS BÄCKSTRÖM JOHANSSON (SD) replik:
          </note>
          <u>
            <seg>
              Fru talman! Som jag lyfte upp i mitt anförande är vi redan inne
              i en tämligen unik situation i modern tid, med en förestående
              effektbrist, och situationen ser ut att bli ännu värre runt hörnet
              med nedläggning av Ringhals 1 och 2.
            </seg>
          </u>
          <u>
            <seg>
              Vattenfall har i dag bara ekonomiska mål, och besluten som sådana
              kan sägas vara ekonomiskt rationella, då det är mer lönsamt att
              bygga ny elproduktion med lägre tillgänglighet. Det finns politiskt
              beslutade subven ­ tioner som möjliggör just detta. Det är också
              det som är kärnan i problemet inom energipolitiken: att marknaden
              i mångt och mycket är politiskt reglerad genom olika marknadssnedvridande
              moment i form av subventioner.
            </seg>
          </u>
          <u>
            <seg>
              Här tycker vi sverigedemokrater att det finns all anledning,
              när staten nu har ett energibolag, att fundera på om man ska använda
              det till att försämra leveranssäkerheten ytterligare i kraftsystemet
              och även försämra förutsättningarna för just elintensiv industri
              att kunna verka i Sverige, vilket riskerar att få ännu större
              konsekvenser ur ett samhällsekonomiskt perspektiv när industri
              och arbetstillfällen lämnar Sverige.
            </seg>
          </u>
          <u>
            <seg>
              Fru talman! Därför skulle jag vilja fråga om Moderaterna är öppna
              för att ge Vattenfall ägardirektiv att beakta andra behov än just
              de ekonomiska målen, till exempel kopplat till leveranssäkerhet.
            </seg>
          </u>
          <note type="speaker">
            Anf. 174 LOTTA OLSSON (M) replik:
          </note>
          <u>
            <seg>
              Fru talman! Att vi har en säker leverans av energi är enormt
              viktigt. Precis som Mattias Bäckström Johansson påstod är en stor
              del av våra industrier enormt energikrävande, och de är energikrävande
              vid vissa tidpunkter. Det är inte hela dygnet, och det är inte
              alla dagar om året. Det kan inträffa samtidigt som vi har en köldknäpp.
              Detta är ett dilemma.
            </seg>
          </u>
          <u>
            <seg>
              Om man inte ska detaljstyra är det ändå viktigt att man på företagsnivå
              försöker ta itu med dessa problem. Men vi får naturligtvis inte
              ställa våra industrier utan driftssäker energi. Det är självklart
              viktigt. Detta är kanske någonting som vi behöver beakta. Jag
              säger inte att vi har tänkt så. Men det kommer också väldigt mycket
              annan energi. Det talas till och med om att man kanske kan ha
              vindkraftsparker som kan lagra vätgasenergi som kan användas vid
              toppar. Kärnkraften kommer därför kanske inte i framtiden att
              vara det enda utjämnande energislaget.
            </seg>
          </u>
          <note type="speaker">
            Anf. 175 MATTIAS BÄCKSTRÖM JOHANSSON (SD) replik:
          </note>
          <u>
            <seg>
              Fru talman! Jag vet inte om jag ska tolka svaret från ledamoten
              Lotta Olsson som ett nja eller ett svagt ja i sammanhanget. Från
              vårt håll kan vi tycka att det är lite märkligt när staten har
              ett energibolag om man bara ska titta på de ekonomiska målen.
              Det blir kanske lite bakvänt. Om detta bolag då kan bidra till
              att försämra leveranssäkerheten kan det vara bra för företaget
              rent företagsekonomiskt sett men dåligt för landet. Då tycker
              vi inte att det är en bra idé att man har detta bolag under dessa
              former. Givetvis borde man använda förutsättningarna. Här finns
              det två anläggningar där den tekniska livslängden inte har passerats
              men som man på rent ekonomiska grunder väljer att lägga ned, vilket
              då försämrar leveranssäkerheten.
            </seg>
          </u>
          <u>
            <seg>
              Det finns absolut alternativ. Det handlar om kostnader. Anledningen
              till att man inte använder just vätgas är att man då får omvandla
              den i ett led från el till vätgas och till el igen. Det är betydligt
              mycket dyrare än att köra dessa anläggningar vidare.
            </seg>
          </u>
          <note type="speaker">
            Anf. 176 LOTTA OLSSON (M) replik:
          </note>
          <u>
            <seg>
              Fru talman! Det händer enormt mycket, som sagt, i dessa branscher.
              Både skogsindustrin och den tunga industrin gör enormt mycket
              nu. Jag blir faktiskt förvånad när jag lyssnar på dem hur mycket
              som är på gång.
            </seg>
          </u>
          <u>
            <seg>
              Många har ett enormt energikunnande och kunnande om hur man balanserar
              dessa olika kraftslag. Det kan räcka att man ställer om till olika
              tidpunkter på dygnet. Det kan vara så att om vi kör tvättmaskiner,
              en del av våra anläggningar eller våra industrier på en annan
              tid på dygnet kan det räcka. Jag tror därför inte att man ska
              måla upp problemen till att börja med utan se vad man kan göra
              utan att öka energiuttaget. Det går nämligen att göra väldigt
              mycket, och det händer väldigt mycket på detta område.
            </seg>
          </u>
          <note type="speaker">
            Anf. 177 PATRIK ENGSTRÖM (S) replik:
          </note>
          <u>
            <seg>
              Fru talman! Mycket i energipolitiken är vi helt överens om över
              blockgränserna, vilket jag naturligtvis tycker är bra. Men det
              finns naturligtvis skillnader, och det är väl tur det. Ett område
              där det finns politiska skillnader gäller stödet till solceller.
              Bedömare säger att vi i det framtida energisystemet kanske behöver
              5–10 procent solel. Det kanske är en rimlig nivå, vad vet jag.
              Det får framtiden utvisa.
            </seg>
          </u>
          <u>
            <seg>
              Hur det än är riskerar den solcellsrevolution som ändå har pågått
              i landet att avstanna genom att det nu görs kraftiga neddragningar
              av stödet till solel. Vi fick information förra veckan i utskottet
              vid beredning av detta ärende. Det visar sig att kön för solcellsstöd
              motsvarar 900 miljoner kronor.
            </seg>
          </u>
          <u>
            <seg>
              Jag har en fråga till Lotta Olsson och Moderaterna. Ni drar ned
              solcellsstödet med 440 miljoner kronor. Vad har ni för besked
              till dem som kommer att drabbas av detta, till dem som blir utan
              detta stöd eller som får ett halverat stöd?
            </seg>
          </u>
          <note type="speaker">
            Anf. 178 LOTTA OLSSON (M) replik:
          </note>
          <u>
            <seg>
              Fru talman! Att man ska bli utan stöd är egentligen en hypotetisk
              fråga, eftersom man också kan använda ROT-avdrag. För en normalvilla
              kostar det i genomsnitt 100 000 kronor att installera solenergipaneler.
              Då skulle stödet minska från 30 000 kronor till 15 000 kronor.
              Detta är 15 000 kronor som man på sikt kommer att tjäna på att
              man får ett mer energieffektivt hus. Jag ser inte riktigt den
              stora problembild som Patrik Engström ser. Jag tycker också att
              vi ska vara enormt betänksamma när vi använder skattemedel.
            </seg>
          </u>
          <u>
            <seg>
              Denna utveckling är på gång, och priserna har gått ned till en
              tredjedel sedan 2010. Äger man en villa, ett radhus eller en friggebod
              vet man att man måste titta långsiktigt när man investerar i bra
              och smarta saker. Jag kan därför inte riktigt se detta dilemma.
              Solcellerna är här, och det rullar på.
            </seg>
          </u>
          <u>
            <seg>
              Ska dessutom de som jobbar med installationer och så vidare användas
              på ett bra och effektivt sätt och inte bara ha jobb under några
              få år när alla installerar utan kanske ha en lite bättre långsiktig
              prognos för arbete är detta bra.
            </seg>
          </u>
          <u>
            <seg>
              Dessutom har vi ännu inte så bra infrastruktur när det gäller
              solceller. Det kan bli ett problem.
            </seg>
          </u>
          <u>
            <seg>
              Ursäkta, Patrik Engström, men jag ser faktiskt inte dilemmat
              på samma sätt. Dessutom kommer människor att få lite mer pengar
              kvar i plånboken om de jobbar. Då kan de väl investera dem i solceller.
            </seg>
          </u>
          <note type="speaker">
            Anf. 179 PATRIK ENGSTRÖM (S) replik:
          </note>
          <u>
            <seg>
              Fru talman! Jag tackar för svaret. Vi ska absolut vara rädda
              om skattemedlen. Det anser jag ingår i uppdraget.
            </seg>
          </u>
          <u>
            <seg>
              I min bostadsrättsförening var vi på väg att satsa på solceller.
              Men av olika anledningar blev det inte av. Det kanske var tur,
              för det var i somras som detta beslut skulle fattas. Det var alltså
              ett beslut som skulle ha fattats enligt vad som gällde då. Det
              är detta som är den stora utmaningen tycker jag personligen, nämligen
              att villaägare och andra fastighetsägare har gjort en kalkyl på
              en investering på exempelvis 100 000 kronor. Och helt plötsligt,
              från en dag till en annan, ändras förutsättningarna ganska radikalt.
              Jag förstår om de blir mycket upprörda nu.
            </seg>
          </u>
          <u>
            <seg>
              Lotta Olsson, vad är beskedet till dem som har satsat på detta?
            </seg>
          </u>
          <note type="speaker">
            Anf. 180 LOTTA OLSSON (M) replik:
          </note>
          <u>
            <seg>
              Fru talman! Beskedet är att det ändå finns rätt så generösa ROT-avdrag,
              och många kommer ändå att få solcellsstöd. Jag tycker absolut
              att man ska investera i solceller.
            </seg>
          </u>
          <u>
            <seg>
              Jag tycker att det är mycket konstigt om en bostadsrättsförening,
              en villaägare, en bilägare eller någon som har en ekonomi över
              huvud taget intecknar något som de faktiskt inte vet någonting
              om för framtiden. Jag vågar inte göra investeringar om jag inte
              vet att jag ska få stöd och om jag inte har råd.
            </seg>
          </u>
          <u>
            <seg>
              Mitt råd är att man kanske ska vänta lite grann och ta en del
              av jobbskatteavdraget och spara det för att satsa på solceller.
              Det lönar sig nämligen på sikt. Pengarna kommer tillbaka om man
              investerar dem. Dessutom är inte räntorna så höga just nu.
            </seg>
          </u>
          <note type="speaker">
            Anf. 181 BIRGER LAHTI (V) replik:
          </note>
          <u>
            <seg>
              Fru talman! Tack för ditt anförande, Lotta Olsson! Det var en
              sak jag reagerade på. Jag tryckte inte på knappen för att begära
              replik förrän du sa att skattepengar ska användas där de gör bäst
              nytta. Jag vill fråga om det.
            </seg>
          </u>
          <u>
            <seg>
              Vi står här i dag eftersom ni fick igenom en budget för ramarna
              i stället för övergångsregeringens förslag till budget, som bara
              skulle vara tillfällig tills vi har en regering på plats. I budgeten
              trycker ni in att ni tycker att trädgårdsarbete är så viktigt
              att man ska kunna göra avdrag för 75 000 per år för trädgårdsarbete.
              Tycker du att det är rätt, Lotta Olsson? Du var så noga med att
              skattepengar ska användas där de gör bäst nytta. Berätta för mig
              hur du kan försvara avdrag för 75 000 för trädgårdsarbete! Hur
              kan det vara så viktigt att få in det i en sådan här budget?
            </seg>
          </u>
          <note type="speaker">
            Anf. 182 LOTTA OLSSON (M) replik:
          </note>
          <u>
            <seg>
              Fru talman! Jag kan försvara avdrag för kostnader för trädgårdsarbete.
              Sedan tror jag inte att någon kommer att dra av för 75 000 bara
              på trädgårdsarbete, utan det är vad man totalt får göra avdrag
              för.
            </seg>
          </u>
          <u>
            <seg>
              Det finns många gamla människor som bor kvar i sina hus och som
              kanske inte kan sköta allt i sin trädgård även om de sköter vissa
              delar. Det finns också många som kan utföra det jobbet och som
              kanske annars inte har ett jobb. Människor kommer att få betala
              med sin privata ekonomi för att anställa en person som de annars
              kanske inte skulle anställa. Jag tror att vi på många sätt får
              ut att de personer som behöver köpa tjänsten kan ha råd att göra
              det. De som har riktigt god ekonomi kommer att kunna köpa tjänsten
              ändå; det här gäller många gånger dem som kanske inte skulle unna
              sig att betala för trädgårdsarbete. Jag tycker alltså absolut
              att man kan försvara detta.
            </seg>
          </u>
          <u>
            <seg>
              Det är dessutom så att de som utför det här jobbet kommer att
              betala skatt, som också går till det offentliga. Det kommer även
              att minska antalet som anställer utan att betala vita pengar,
              och det är något vi alla har nytta av – att skattepengarna kommer
              in i stället för att bara inte finnas.
            </seg>
          </u>
          <note type="speaker">
            Anf. 183 BIRGER LAHTI (V) replik:
          </note>
          <u>
            <seg>
              Fru talman! Tack för svaret, Lotta Olsson!
            </seg>
          </u>
          <u>
            <seg>
              Jag ser fram emot en utvärdering av vilka som har använt sig
              av detta efter ett år. Jag är övertygad om att det precis som
              alla andra ROT-avdrag kommer att träffa dem som är högst i rankningen
              – de som tjänar mest, är mest välbärgade och använder ROT-avdragen
              mest. Ni säger att skattepengar ska användas där de gör mest nytta,
              Lotta Olsson, men du övertygar i alla fall inte mig. Vilka det
              skulle vara som har en sådan trädgård att de behöver använda sig
              av hjälp för 75 000 får vi se, men jag ser fram emot en utvärdering
              av vilka som har använt sig av dessa ROT-avdrag – precis man gjort
              när det gäller alla andra ROT-avdrag.
            </seg>
          </u>
          <u>
            <seg>
              Jag vill säga något kort om solenergin. Där stryper ni, därför
              att det görs av andra skäl också. Där kunde ni ha haft samma svar
              som när det gäller trädgårdsarbete.
            </seg>
          </u>
          <note type="speaker">
            Anf. 184 LOTTA OLSSON (M) replik:
          </note>
          <u>
            <seg>
              Fru talman! Jag tror inte att någon kommer att dra av för 75
              000 kronor när det gäller trädgården, men man kanske behöver andra
              tjänster. Kanske behöver ens gamla mamma andra tjänster. Man kanske
              vill ha städning, och man kanske vill att någon hjälper en att
              flytta. Sedan har man ett träd som ska beskäras, men man vågar
              inte stå på stegen. Det kommer vi också att tjäna en del pengar
              på, eftersom man då inte trillar ned från stegen för att man beskär
              sina träd själv. Den som har jobbat på sjukhus vet att det händer
              väldigt mycket konstiga saker när människor försöker göra sådant
              de inte längre orkar.
            </seg>
          </u>
          <u>
            <seg>
              Jag tror ändå på detta. Jag tror att det är vanligt folk som
              kommer att använda det här. Är man multimiljonär spelar det här
              avdraget inte så stor roll, utan det handlar om att vanliga personer
              ska kunna använda sig av ett tjänsteutbud de annars inte skulle
              kunna använda sig av. Folk får dessutom jobb. Jag tror på de idéerna.
            </seg>
          </u>
          <note type="speaker">
            Anf. 185 LORENTZ TOVATT (MP) replik:
          </note>
          <u>
            <seg>
              Fru talman! Det var många som begärde replik. Om mitt inlägg
              var smalt var Lotta Olssons inlägg brett, vilket jag uppskattar.
              Självklart ska man ha även det perspektivet på hela energisektorn.
            </seg>
          </u>
          <u>
            <seg>
              Jag tänkte säga att jag delar Lotta Olssons engagemang och entusiasm
              för bioenergin. Vi vet att bioråvara kommer att spela roll i de
              olika delarna av den energiomställning vi är inne i. Däremot är
              jag inte lika superoptimistisk, om jag ska kalla det så, kring
              detta. En viktig anledning till det är att vi har ett väldigt
              stort energibehov i västvärlden och ett ökande energibehov i de
              stora delar av världen som nu blir rikare, och frågan är egentligen
              var man ska få all bioråvara ifrån.
            </seg>
          </u>
          <u>
            <seg>
              Man kan ta flyget som exempel. Vi svenskar är bland dem som flyger
              mest hela världen. Om man frågar till exempel SAS om de skulle
              klara av en inblandning av 1 procent bioenergi i sitt fossila
              bränsle, det vill säga biojet, svarar de att det inte hade gått.
              Det finns så många olika sektorer som är ute efter den här råvaran:
              Vi har textilbranschen, som vill göra mer inom detta, och vi har
              hela kemibranschen. Vi har en väldigt stor och ökande efterfrågan
              på drivmedel för vägtransporter. Nu ser vi också att utbudet av
              palmoljebaserade drivmedel slår igenom på bred front här i Sverige,
              vilket är väldigt oroväckande.
            </seg>
          </u>
          <u>
            <seg>
              Jag undrar därför: Har Moderaterna beräkningar som visar att
              vi faktiskt kommer att klara av det här med den bioråvara som
              finns i världen? Det är min fråga.
            </seg>
          </u>
          <note type="speaker">
            Anf. 186 LOTTA OLSSON (M) replik:
          </note>
          <u>
            <seg>
              Fru talman! Tack för jätteintressanta frågor, Lorentz Tovatt!
            </seg>
          </u>
          <u>
            <seg>
              Personligen tror jag att omställningen till bioenergi kommer
              att vara en övergångsfas, även om den kanske kommer att vara under
              ett antal år. Jag tror nämligen att det om vi tittar tillräckligt
              långt in i framtiden kanske är solenergi, vind och sådana kraftslag
              som kommer att vara så utvecklade att vi kan klara oss helt på
              dem. Däremot kommer vi alla troligen att vilja ha kläder på oss,
              så jag tror att vår skog i framtiden kommer att användas till
              klädindustrin i stället. Men innan vi är där och innan teknikutveck
              ­ ling ­ en har kommit så långt tror jag att vi måste gå igenom
              den här fasen och växla ut det fossila. Det är också så att vi
              måste använda kärnkraften; även om det inte är en framtidsbransch
              måste vi under överskådlig tid an ­ vända även den om vi ska klara
              klimatfrågan.
            </seg>
          </u>
          <u>
            <seg>
              Någonstans tror jag alltså att vi lurar oss själva när vi tror
              att vi har hitta t den optimala lösningen på energiproblemet i
              dag. Det kommer att komma enormt mycket. Jag har till och med
              sett att man skulle kunna ha solceller i stället för plåt på bilar,
              och de skulle då sköta hela energiförsörjningen för bilen. Det
              kanske kan bli så på flygplan också. Jag tror alltså väldigt mycket
              på teknikutveckling och att vi måste vara lika smarta när det
              gäller att ta bort sådant som är omodernt som när det gäller att
              ta in det nya. Vi måste vara öppna och verkligen se teknikutvecklingen
              och använda dess potential till fullo.
            </seg>
          </u>
          <u>
            <seg>
              Många länder kommer heller inte att ha gått den långa väg som
              vi har gjort. Precis som att man i Afrika går direkt till mobiltelefoni
              utan att gå via kopparledning kommer många länder att hoppa på
              den senaste tekniken direkt. Jag ser faktiskt väldigt optimistiskt
              på det här området.
            </seg>
          </u>
          <note type="speaker">
            Anf. 187 LORENTZ TOVATT (MP) replik:
          </note>
          <u>
            <seg>
              Fru talman! Tack för svaret, Lotta Olsson! Återigen delar jag
              Lotta Olssons inställning vad gäller att det slutgiltiga målet
              egentligen, kan man säga, är elektrifiering.
            </seg>
          </u>
          <u>
            <seg>
              Det jag ville visa genom min fråga var dock att politiken inte
              riktigt hänger ihop här. För att återigen ta flygandet som exempel:
              Om alla i hela världen skulle flyga lika mycket som vi svenskar
              gör, vad skulle krävas för att ha 100 procent förnybar energi
              i flygplanstankarna? Jo, det skulle kräva att vi odlade upp varenda
              yta som finns på jordklotet. Det säger någonting om behovet av
              energi.
            </seg>
          </u>
          <u>
            <seg>
              Därför är den viktigaste frågan här egentligen varför Moderaterna
              nu har lagt fram en budget där man tar bort de åtgärder som finns
              för att dämpa energiefterfrågan, till exempel en flygskatt. Det
              är det enda sättet vi har att faktiskt dämpa behovet av energi
              till transporterna inom flyget.
            </seg>
          </u>
          <note type="speaker">
            Anf. 188 LOTTA OLSSON (M) replik:
          </note>
          <u>
            <seg>
              Fru talman! Allt hänger ihop. Jag tror inte på den totala romantisering
              ­ en av vår järnväg; det kostar 1 miljard att bygga en mil järnväg,
              och det tar väldigt lång tid innan du har hämtat hem de resurserna
              och kostnaderna, både pengamässigt och vad gäller miljön.
            </seg>
          </u>
          <u>
            <seg>
              Hittar vi ett bra bränsle – och just i dag är det biobränsle
              – där man kan hoppa från A till B med flyg i stället för att göra
              en massa åverkan på vägen kommer det att vara en väldigt bra lösning
              för långa transporter. Det gäller inte pendling till jobbet –
              det tror jag inte på – men om man ska flyga från övre Norrland
              till Stockholm finns det inget som kommer att konkurrera. Det
              är väldigt svårt att se i dag. Jag kan inte se det.
            </seg>
          </u>
          <note type="speaker">
            Anf. 189 CAMILLA BRODIN (KD):
          </note>
          <u>
            <seg>
              Fru talman! Vi kristdemokrater anser att en trygg och säker energiförsörjning
              är en viktig motor i vår ekonomi och avgörande för vår välfärd.
              Svenska företag och konsumenter ska kunna lita på att det finns
              en stabil och pålitlig elförsörjning. Långsiktiga spelregler och
              stabila villkor på elmarknaden är av stor vikt för svenska jobb
              och svensk konkurrenskraft.
            </seg>
          </u>
          <u>
            <seg>
              Energipolitiken ska möjliggöra för kommande generationer att
              leva och verka i ett hållbart samhälle. Vi vill se en mångfald
              av förnybar energi inom industrin, energieffektiviseringar och
              mer investeringar i långsiktiga och hållbara energislag.
            </seg>
          </u>
          <u>
            <seg>
              Från flera håll hörs larmrapporter om Sveriges elförsörjning.
              Vi krist ­ demokrater tycker att det är dags att ta denna oro
              på största allvar. Sveriges brister i energiförsörjningen riskerar
              att få allvarliga konsekvenser. Affärs ­ verket Svenska kraftnät
              varnade tidigare i år för större effektbrist komman ­ de vinter,
              vilket får kostsamma konsekvenser för konsumenterna. Det rör ­
              liga elpriset är nu på den högsta nivån sedan 2011. Effektbristen
              väntas öka även nästa år, och en bidragande orsak är att reaktorerna
              Ringhals 1 och 2 kommer att stängas år 2020 respektive 2019.
            </seg>
          </u>
          <u>
            <seg>
              Fru talman! När stora brister i elförsörjningen gång på gång
              påpekas och oron blivit en del av industrins vardag påverkar det
              framtidstron i så hög grad att vi behöver vidta åtgärder. Industrin
              står för tusentals arbetstillfällen som är viktiga för Sveriges
              välstånd, precis som övriga branscher är.
            </seg>
          </u>
          <u>
            <seg>
              Fler företag gör i dag en omställning och går mot en elektrifiering
              och digitalisering. Om inget görs kommer fler företag att tvingas
              ompröva huruvida Sverige ger dem de bästa förutsättningarna. Det
              har stor betydel ­ se vilka signaler vi skickar till investerare
              inför nyetableringar av exempelvis data- och serverhallar. Därför
              behöver vi se till att ta oron på allvar, för klimatets skull.
            </seg>
          </u>
          <u>
            <seg>
              Sveriges elbehov kommer att öka – och det betydligt – om vi ska
              fortsätta att utveckla samhället och minska oljeberoendet och
              samtidigt klara klimatmålen. Planeringen för ökad elanvändning
              bör utgå från ett elbehov på minst 200 terawattimmar 2045, vilket
              är 40 terawattimmar mer än i dag, om alla åtaganden ska kunna
              uppfyllas. Här behövs alla icke-fossila energislag. Ett utbyggt
              elnät är också helt avgörande.
            </seg>
          </u>
          <u>
            <seg>
              Fru talman! Med energiöverenskommelsen som utgångspunkt behöver
              Sverige återuppta planeringen av nya kärnreaktorer. Sverige borde
              samarbeta med andra kärnkraftsländer, både i Europa och i andra
              världsdelar, för att utveckla ett fåtal standardiserade kraftverk
              med en rimlig prislapp och byggtid. Ny kärnkraft är en viktig
              fråga, inte bara för Sverige utan framför allt på en global nivå.
              Enligt FN:s klimatpanel IPCC är kärnkraft nödvändigt för att klara
              klimatmålen. I dag är det Ryssland och Kina som bygger flest reaktorer.
              Här har västländerna ett gemensamt ansvar att vara med.
            </seg>
          </u>
          <u>
            <seg>
              Sverige behöver sätta press på våra grannländer Tyskland, Polen,
              Danmark och Finland att avveckla sin kolkraft. Dessa länder har
              kolkraft motsvarande 80 kärnkraftsreaktorer. Förutom att kolkraften
              är enormt klimatförstörande bidrar den årligen till hundratals
              människors för tidiga död genom astma, cancer och andra sjukdomar
              orsakade av koleldning. Om dessa kolkraftverk inte stängs blir
              det Sverige gör för klimatet närmast meningslöst.
            </seg>
          </u>
          <u>
            <seg>
              Sverige behöver också, tillsammans med våra grannländer, sätta
              ett mål för leveranssäkerheten. I dag är ingen ansvarig för att
              det långsiktigt finns el i nätet, vilket gör att alla agerar kortsiktigt.
              El är inte vilken vara som helst; därför ska aktörerna på elmarknaden
              avkrävas långsiktighet.
            </seg>
          </u>
          <u>
            <seg>
              Jag får ofta frågan om hur 100 procent förnybar energi går ihop
              med kärnkraft, som vi har med i energiöverenskommelsen. Som målet
              är formulerat inkluderas kärnkraft. Jag refererar återigen till
              FN:s klimatpanel, som pekar ut behovet av 500 nya kärnkraftsreaktorer
              i världen om vi ska nå klimatmålen.
            </seg>
          </u>
          <u>
            <seg>
              Vi kristdemokrater anser att kärnkraften i linje med energiöverenskommelsen
              ska utvecklas, inte avvecklas. Vattenkraften ska värnas. Elanvändningen
              behöver öka för klimatets skull. Vind- och solenergi kommer att
              byggas ut, och mål för leveranssäkerhet måste tas fram.
            </seg>
          </u>
          <u>
            <seg>
              Fru talman! Kristdemokraterna vill se en mångfald av förnybar
              energi inom transportsektorn, industrin, uppvärmningen och elproduktionen.
              Vi strävar efter ett energisystem som innehåller såväl storskaliga
              som småskaliga element anpassade till det lokala och industriella
              behovet.
            </seg>
          </u>
          <u>
            <seg>
              Varje kraftslag har sina fördelar och nackdelar, och det är dessa
              olika kraftslag som ger en robust och hållbar energiförsörjning.
              Den stora utmaningen är att långsiktigt säkra och tillhandahålla
              el till internationellt konkurrenskraftiga priser och att se till
              att det tillkommer forskning och nya tekniker inom olika energiområden,
              vilket kommer att vara centralt framöver för att ha ett stabilt
              el- och energisystem.
            </seg>
          </u>
          <u>
            <seg>
              Solenergi är en viktig klimatsmart del i vårt energisystem. Svensk
              sol ­ energiforskning är mycket framstående, och solenergin har
              en stor utveck ­ lingspotential i Sverige.
            </seg>
          </u>
          <u>
            <seg>
              Solcellsmarknaden fortsätter att växa. En av anledningarna till
              ökning ­ en kan vara den skattereduktion som infördes under 2015.
              Kostnaden för att installera solceller har minskat, vilket innebär
              att det vore önskvärt att minska stödet från 30 till 15 procent
              av investeringskostnaden. Detta skul ­ le göra så att solenergibranschen
              kan stå på egna ben i framtiden. En avveckling av stöd ska ske
              succesivt och kontrollerat.
            </seg>
          </u>
          <u>
            <seg>
              Det är tack vare kombinationen av kärnkraft, vattenkraft, biokraft
              och vindkraft som Sverige är det land inom EU som har lägst klimatutsläpp
              i sin elproduktion.
            </seg>
          </u>
          <u>
            <seg>
              Kristdemokraterna värnar målet om att Sverige ska ha en hållbar
              och resurseffektiv energiförsörjning och inga nettoutsläpp av
              växthusgaser i atmosfären 2050. Vi behöver därför intensifiera
              arbetet med klimat- och energifrågorna på såväl nationell som
              internationell nivå för att uppnå dessa klimatmål.
            </seg>
          </u>
          <note>
            Jag yrkar bifall till förslaget i utskottets betänkande.
          </note>
          <note>
            (Applåder)
          </note>
          <note type="speaker">
            Anf. 190 PATRIK ENGSTRÖM (S) replik:
          </note>
          <u>
            <seg>
              Fru talman! Kristdemokraterna är ju med i energiöverenskommelsen,
              och jag förutsätter att man har för avsikt att fortsätta vara
              det.
            </seg>
          </u>
          <u>
            <seg>
              Camilla Brodin talade väldigt mycket om kärnkraft i sitt anförande.
              Kärnkraften har tjänat oss väl, men den har ju sina uppenbara
              brister.
            </seg>
          </u>
          <u>
            <seg>
              Birger Lahti tog upp det finska exemplet. Enligt mina uppgifter
              är de tio år försenade med det bygget.
            </seg>
          </u>
          <u>
            <seg>
              I England, där man också kanske har slarvat med energifrågorna,
              har man priser för nyproducerad kärnkraftsel som är helt fasansfulla.
            </seg>
          </u>
          <u>
            <seg>
              Detta ska vi inte glömma när vi diskuterar energifrågorna. Samtidigt
              är det ju nämligen så att priset för att producera vindkraftsel
              bara sjunker och sjunker och är betydligt lägre. När man talar
              med Svensk Vindenergi säger de apropå den prognos de har för de
              närmast e åren – att investera drygt 40 miljarder i produktion
              av ny vindkraft – att den nya produktionen kommer att motsvara
              den produktion som uteblir från två stängda kärnkraftverk.
            </seg>
          </u>
          <u>
            <seg>
              Min fråga till Camilla Brodin blir därför: Måste det vara kärnkraft
              i det nya energisystemet, eller kan det vara så att ny vindkraft
              mycket väl kan motsvara produktionsbortfallet från eventuella
              kärnkraftverk i framtiden?
            </seg>
          </u>
          <note type="speaker">
            Anf. 191 CAMILLA BRODIN (KD) replik:
          </note>
          <u>
            <seg>
              Fru talman! Tack, ledamoten Patrik Engström, för frågorna! Energi
              ­ överenskommelsen ska vi inte lämna, och jag pratar gärna om
              både kärn ­ kraft, vindkraft, solkraft och alla olika kraftslag.
            </seg>
          </u>
          <u>
            <seg>
              Jag tror att vi måste se till att jobba vidare med energiöverenskommelsen
              och lyssna på de klimatrapporter som IPCC nu har kommit med. Man
              ser att hela världen behöver och står inför en elektrifiering
              om vi ska klara klimatmålen, och vi behöver mer energi. Då är
              kärnkraftverk en del.
            </seg>
          </u>
          <u>
            <seg>
              Jag tror också att vi måste gå mot en standardisering av kärnkraftverk
              och att vi är med och bygger så att byggtiden kan dras ned och
              att man gör detta till konkurrenskraftiga priser. Det gäller inte
              enbart i Sverige, utan vi ska också jacka tag i andra kärnkraftsländer
              och se till att kärnkraften blir en exportvara och inte enbart
              hamnar i Sverige – just för att vi ska kunna klara klimatmålen.
            </seg>
          </u>
          <note type="speaker">
            Anf. 192 PATRIK ENGSTRÖM (S) replik:
          </note>
          <u>
            <seg>
              Fru talman! Jag blev lite lugnare. Jag tycker personligen fortfarande
              att kärnkraften har tjänat oss väl men att den har sina uppenbara
              brister när det gäller säkerhet och byggkostnader.
            </seg>
          </u>
          <u>
            <seg>
              Varför då inte titta på det nya, exempelvis vindkraft, som har
              haft en helt magisk utveckling och som mycket väl kan kompensera
              för det bortfall som kärnkraften står inför? Det skulle bli både
              billigare och säkrare, enligt mitt sätt att se det.
            </seg>
          </u>
          <u>
            <seg>
              Jag hoppas att Kristdemokraterna inte förväntar sig att politiken
              ska gå in och kräva något. Jag hoppas att de inte vill ha politiska
              beslut som säger någonting om att ägarna för kärnkraftverken ska
              fortsätta att driva sin verksamhet.
            </seg>
          </u>
          <note type="speaker">
            Anf. 193 CAMILLA BRODIN (KD) replik:
          </note>
          <u>
            <seg>
              Fru talman! Tack, Patrik Engström, för de fortsatta frågorna!
              Vindkraft ska vi absolut ha; det säger vi inte nej till. Men vi
              måste ta effektbristen och de signaler vi ser från olika håll,
              framför allt från industrin, på allvar.
            </seg>
          </u>
          <u>
            <seg>
              Vi kommer inte att klara av att leverera denna el just nu. Därför
              behövs våra kärnkraftverk. Vi tror inte att vinden kommer att
              kunna ersätta dem helt i dag. Men vi kommer att behöva alla energislag
              om vi ska kunna klara av att leverera vår energi i framtiden.
            </seg>
          </u>
          <u>
            <seg>
              Jag tror att alla dessa energislag behövs, och vi behöver hitta
              ett sätt att se till hur alla energislag kommer att kunna överleva
              även i framtiden.
            </seg>
          </u>
          <note type="speaker">
            Anf. 194 BIRGER LAHTI (V) replik:
          </note>
          <u>
            <seg>
              Fru talman! Tack, Camilla Brodin, för ditt anförande! Det blir
              intressant att höra ditt svar när jag ställer frågan: Tänker Kristdemokraterna
              lämna energiuppgörelsen?
            </seg>
          </u>
          <u>
            <seg>
              Det du säger är att Sverige ska anta ett mål för ny kärnkraft.
              I energiuppgörelsen säger ni att man inte ska stoppa etableringen
              av nya reaktorer på befintliga platser men att en sådan ska ske
              utan stöd. Du säger nu att vi ska ha konkurrenskraftiga priser
              på elenergi.
            </seg>
          </u>
          <u>
            <seg>
              Som har framgått av debatten vill vi också fasa ut stöden successivt
              från sol och vind, för de behövs inte i framtiden. I dag kan man
              producera landbaserad vindkraft för 34 öre per kilowattimme. De
              exempel jag har tagit är från Olkiluoto 3. Den är inte färdig
              än, men som det ser ut i dag kommer priset när det gäller kapitalkostnaden
              för att leverera att vara på drygt en spänn. Det vet jag säkert,
              men jag vet inte med hur mycket mer. Reaktorn är som sagt inte
              ens färdig, så priset kan hamna på 1,50 eller 2 spänn innan det
              är klart.
            </seg>
          </u>
          <u>
            <seg>
              Berätta för mig om ditt konststycke! Du ska ha konkurrenskraftiga
              priser, du är med i energiöverenskommelsen, där det talas om att
              det ska ske utan stöd, och du vill ha en plan för ny kärnkraft
              i Sverige. Berätta för mig hur det konststycket går ihop!
            </seg>
          </u>
          <note type="speaker">
            Anf. 195 CAMILLA BRODIN (KD) replik:
          </note>
          <u>
            <seg>
              Fru talman! Tack för frågan, Birger Lahti! Precis som jag sa
              till ledamoten Patrik Engström kommer vi inte att lämna energiöverenskommelsen.
              Den säger att det ska vara 100 procent förnybart och kärnkraft.
            </seg>
          </u>
          <u>
            <seg>
              Vi ser att vi måste ta larmrapporterna på allvar, och vi kan
              inte blunda inför det faktum som vi ser framför oss: Om Sverige
              ska kunna vara med och leverera el i framtiden för att klara klimatmålen
              måste vi ställa om. Här kommer uppgifter med ny teknik där vi
              måste se till att vi har alla olika energislag på plats för att
              kunna göra detta helt leverenssäkert.
            </seg>
          </u>
          <u>
            <seg>
              När det gäller exakta kronor och ören för just kärnkraft, vindkraft,
              solkraft och så vidare har inte jag svaren här i dag. Men jag
              vet att det kan gå.
            </seg>
          </u>
          <note type="speaker">
            Anf. 196 BIRGER LAHTI (V) replik:
          </note>
          <u>
            <seg>
              Fru talman! Tack, Camilla Brodin, för svaren! Men då läser jag
              er uppgörelse annorlunda än vad du gör. Du talar om 100 procent
              förnybart och kärnkraft. Ni säger att man ska ha möjlighet att
              bygga kärnkraft om det sker utan stöd. Men du säger i ditt anförande
              att Sverige ska anta en plan för ny kärnkraft och att vi ska ha
              konkurrenskraftiga priser.
            </seg>
          </u>
          <u>
            <seg>
              För mig är i alla fall 34 öre betydligt billigare än drygt en
              spänn. Jag får inte ihop matematiken, men du kanske har några
              uppgifter som jag inte har. Jag ser fram emot hur du ska lyckas
              med konststycket.
            </seg>
          </u>
          <u>
            <seg>
              Vad gäller effekten finns det massor av tekniker som går framåt,
              så jag är övertygad om att vi kommer att fixa detta med en europeisk
              gemensam energimarknad. Patrik var också inne på detta, och jag
              tror att detta lyckas.
            </seg>
          </u>
          <u>
            <seg>
              Men berätta för mig hur du ska lyckas med både och! Ni är med
              i överenskommelsen, och du säger att man ska en plan. Som det
              låter för mig pratar du lite grann om planekonomi.
            </seg>
          </u>
          <note type="speaker">
            Anf. 197 CAMILLA BRODIN (KD) replik:
          </note>
          <u>
            <seg>
              Fru talman! Jag tror att vi får ta en fortsatt diskussion om
              hur vi ska kunna hitta en elförsörjning och en energiförsörjning
              som håller över tid. Detta är inte någonting som man trollar fram
              i en handvändning.
            </seg>
          </u>
          <u>
            <seg>
              Däremot har jag just läst en rapport som har släppts om att det
              är svårt att få tag i material för sol- och vindkraft. Hur ska
              vi kunna säkra att vår elleverans kommer att kunna klaras av i
              framtiden när vi inte vet hur säkra alla övriga energislag är?
              Vi kan inte förlita oss på det som finns i dag, utan vi måste
              hela tiden hålla oss à jour med hur ny teknik utvecklas och hur
              ny kärnkraft utvecklas. Här satsar vi på forskning framöver, så
              jag tror på att vi kommer att hitta en bred överenskommelse i
              detta.
            </seg>
          </u>
          <note type="speaker">
            Anf. 198 LORENTZ TOVATT (MP) replik:
          </note>
          <u>
            <seg>
              Fru talman! Jag ska först bara säga att det är härligt att höra
              Camilla Brodins engagemang för klimatet. Så fort hon pratar kärnkraft
              är det ett brinnande engagemang för klimatet, och nytt för denna
              gång var dessutom luftkvalitet. Det hade naturligtvis varit otroligt
              härligt med samma engage ­ mang i dessa frågor i övrigt, inte
              minst vad gäller till exempel dieselbilar ­ nas fruktansvärda
              avgaser i stadsmiljö som gör att våra barn får astma. Men jag
              är glad så länge det finns ett engagemang kopplat till energifrå
              ­ gorna.
            </seg>
          </u>
          <u>
            <seg>
              Jag tänkte ställa en fråga. Jag har noterat – med viss förvirring,
              kan jag lägga till – Kristdemokraternas svängningar hit och dit
              den senaste tiden vad gäller kärnkraftsfrågan. Det har nu länge,
              under ganska många år, i Sverige varit lagligt att driva vidare
              de reaktorer vi har i Sverige. Det har dessutom varit lagligt
              att bygga nya. Ändå har marknaden varit tydlig, inte minst de
              senaste åren. Vattenfalls beslut om Ringhalsreaktorerna är fattat
              på marknadsmässiga grunder. Det är ett beslut som Vattenfalls
              styrelse tar och som vi politiker inte har något med att göra.
            </seg>
          </u>
          <u>
            <seg>
              Det är intressant med KD:s nya syn på detta. Vet ni något som
              Vattenfall eller vi här inne inte känner till om de marknadsmässiga
              förutsättningarna att driva vidare dessa två reaktorer? Det vore
              jättekul att höra om Camilla Brodin har någon information som
              Vattenfalls styrelse kanske inte har.
            </seg>
          </u>
          <note type="speaker">
            Anf. 199 CAMILLA BRODIN (KD) replik:
          </note>
          <u>
            <seg>
              Fru talman! Jag tackar Lorentz Tovatt.
            </seg>
          </u>
          <u>
            <seg>
              Det var många frågor och påståenden. Vi ingår båda i energiöverenskommelsens
              genomförandegrupp. Du talade först om luftkvalitet, och jag tror
              och hoppas att även ni vill övergå till en elektrifiering av hela
              transportsektorn så att vi kan nå klimatmålen. Att det då behövs
              mer el och att vi behöver alla energislag är vi överens om.
            </seg>
          </u>
          <u>
            <seg>
              Vattenfall har tagit beslut om att stänga ned Ringhals 1 och
              2. Men efter det beslutet har effektskatten tagits bort, och vi
              har fått en ny klimatlag på plats. Parisavtalet och IPCC:s nya
              rapport om fler kärnkraftverk i världen för att kunna klara av
              klimatmålen måste tas i beaktande när vi rör oss framåt i dessa
              frågor. Vi kan inte ta beslut och tro att det ständigt ska vara
              så, utan vi måste ta till oss ny teknik.
            </seg>
          </u>
          <u>
            <seg>
              Men att jag skulle sitta på mer information än Vattenfall, där
              har du fel.
            </seg>
          </u>
          <note type="speaker">
            Anf. 200 LORENTZ TOVATT (MP) replik:
          </note>
          <u>
            <seg>
              Fru talman! Jag tackar Camilla Brodin för svaret.
            </seg>
          </u>
          <u>
            <seg>
              Låt mig tydliggöra en sak. IPCC:s rapport bygger på olika prognoser.
              På samma sätt som Internationella energirådet tar de fram prognoser
              för vad de ser som olika vägar framöver, och det finns prognoser
              som visar att vi skulle kunna ha ett elsystem utan kärnkraft.
              Det där med kärnkraften är alltså ett litet missförstånd som har
              förekommit i debatten och som ni borde rätta till.
            </seg>
          </u>
          <u>
            <seg>
              Jag fick inte riktigt svar på frågan som handlar om marknadsmässigheten.
              Vattenfall har även i nutid varit tydligt med att det inte finns
              någon marknadsmässig grund för att driva vidare dessa två kärnkraftsreaktorer.
            </seg>
          </u>
          <u>
            <seg>
              Frågan är då: Ser Camilla Brodin framför sig stora statliga subventio
              ­ ner?
            </seg>
          </u>
          <u>
            <seg>
              Dessutom har KD börjat tala om att bygga nytt. Vem ska göra det?
              Finns det över huvud taget någon marknadsmässig grund för det?
            </seg>
          </u>
          <note type="speaker">
            Anf. 201 CAMILLA BRODIN (KD) replik:
          </note>
          <u>
            <seg>
              Fru talman! Jag upprepar: För att vi ska kunna nå klimatmålen
              måste vi ställa om till en elektrifiering i takt med att vi digitaliseras,
              robotiseras och så vidare. Tänk bara på hur många olika apparater
              vi har hemma som vi laddar varje dag; det är allt ifrån det lilla
              till det stora. Vi ser att vi kommer att behöva mer el i framtiden,
              och därför behövs våra kärnkraftsreaktorer.
            </seg>
          </u>
          <u>
            <seg>
              Vi måste tro på alla våra energislag och inte ge signalen att
              detta ska fasas ut, för då kommer vi inte att klara av att nå
              klimatmålen i tid, vilket vi måste.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 19 december.)
          </note>
          <note>
            § 13 Bordläggning och beslut om förlängd motionstid
          </note>
          <note>
            Följande dokument anmäldes och bordlades:
          </note>
          <note>
            Skrivelse
          </note>
          <note>
            2018/19:31 Riksrevisionens rapport om nytt signalsystem för järnvägen
          </note>
          <note>
            Kammaren biföll talmannens förslag att motionstiden för ovanstående
            skrivelse skulle förlängas till och med fredagen den 18 januari
            2019 .
          </note>
          <note>
            Utbildningsutskottets betänkanden
          </note>
          <note>
            2017/18:UbU1 Utgiftsområde 16 Utbildning och universitetsforskning
          </note>
          <note>
            2018/19:UbU2 Utgiftsområde 15 Studiestöd
          </note>
          <note>
            § 14 Kammaren åtskildes kl. 17.54.
          </note>
          <note>
            Sammanträdet leddes
          </note>
          <note>
            av andre vice talmannen från dess början till och med § 6 anf.
            24 (delvis),
          </note>
          <note>
            av tredje vice talmannen därefter till och med § 6 anf. 50 (delvis),
          </note>
          <note>
            av förste vice talmannen därefter till och med § 7 anf. 95 (delvis),
          </note>
          <note>
            av tredje vice talmannen därefter till och med § 8 anf. 142 (delvis),
          </note>
          <note>
            av förste vice talmannen därefter till och med § 10 och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <u>
            <seg>
              ANNA ASPEGREN
            </seg>
          </u>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om ersättare
          </note>
          <note>
            § 3 Ärende för hänvisning till utskott
          </note>
          <note>
            § 4 Ärenden för bordläggning
          </note>
          <note>
            § 5 Rättelse i lagar om ändring i offentlighets- och sekretesslagen
          </note>
          <note>
            Konstitutionsutskottets betänkande 2018/19:KU17
          </note>
          <note>
            (Beslut fattades under § 10.)
          </note>
          <note>
            § 6 Kultur, medier, trossamfund och fritid
          </note>
          <note>
            Kulturutskottets betänkande 2018/19:KrU1
          </note>
          <note>
            Anf. 1 CHRISTER NYLANDER (L)
          </note>
          <note>
            Anf. 2 ARON EMILSSON (SD) replik
          </note>
          <note>
            Anf. 3 CHRISTER NYLANDER (L) replik
          </note>
          <note>
            Anf. 4 ARON EMILSSON (SD) replik
          </note>
          <note>
            Anf. 5 CHRISTER NYLANDER (L) replik
          </note>
          <note>
            Anf. 6 LAWEN REDAR (S)
          </note>
          <note>
            Anf. 7 LOTTA FINSTORP (M) replik
          </note>
          <note>
            Anf. 8 LAWEN REDAR (S) replik
          </note>
          <note>
            Anf. 9 LOTTA FINSTORP (M) replik
          </note>
          <note>
            Anf. 10 LAWEN REDAR (S) replik
          </note>
          <note>
            Anf. 11 ARON EMILSSON (SD) replik
          </note>
          <note>
            Anf. 12 LAWEN REDAR (S) replik
          </note>
          <note>
            Anf. 13 ARON EMILSSON (SD) replik
          </note>
          <note>
            Anf. 14 LAWEN REDAR (S) replik
          </note>
          <note>
            Anf. 15 ARON EMILSSON (SD)
          </note>
          <note>
            Anf. 16 LAWEN REDAR (S) replik
          </note>
          <note>
            Anf. 17 ARON EMILSSON (SD) replik
          </note>
          <note>
            Anf. 18 LAWEN REDAR (S) replik
          </note>
          <note>
            Anf. 19 ARON EMILSSON (SD) replik
          </note>
          <note>
            Anf. 20 CHRISTER NYLANDER (L) replik
          </note>
          <note>
            Anf. 21 ARON EMILSSON (SD) replik
          </note>
          <note>
            Anf. 22 CHRISTER NYLANDER (L) replik
          </note>
          <note>
            Anf. 23 ARON EMILSSON (SD) replik
          </note>
          <note>
            Anf. 24 PER LODENIUS (C)
          </note>
          <note>
            Anf. 25 VASILIKI TSOUPLAKI (V)
          </note>
          <note>
            Anf. 26 LOTTA FINSTORP (M) replik
          </note>
          <note>
            Anf. 27 VASILIKI TSOUPLAKI (V) replik
          </note>
          <note>
            Anf. 28 LOTTA FINSTORP (M) replik
          </note>
          <note>
            Anf. 29 VASILIKI TSOUPLAKI (V) replik
          </note>
          <note>
            Anf. 30 ARON EMILSSON (SD) replik
          </note>
          <note>
            Anf. 31 VASILIKI TSOUPLAKI (V) replik
          </note>
          <note>
            Anf. 32 ARON EMILSSON (SD) replik
          </note>
          <note>
            Anf. 33 VASILIKI TSOUPLAKI (V) replik
          </note>
          <note>
            Anf. 34 TREDJE VICE TALMANNEN
          </note>
          <note>
            Anf. 35 ANNA SIBINSKA (MP)
          </note>
          <note>
            Anf. 36 LOTTA FINSTORP (M) replik
          </note>
          <note>
            Anf. 37 ANNA SIBINSKA (MP) replik
          </note>
          <note>
            Anf. 38 LOTTA FINSTORP (M) replik
          </note>
          <note>
            Anf. 39 ANNA SIBINSKA (MP) replik
          </note>
          <note>
            Anf. 40 ROLAND UTBULT (KD) replik
          </note>
          <note>
            Anf. 41 ANNA SIBINSKA (MP) replik
          </note>
          <note>
            Anf. 42 ROLAND UTBULT (KD) replik
          </note>
          <note>
            Anf. 43 ANNA SIBINSKA (MP) replik
          </note>
          <note>
            Anf. 44 TREDJE VICE TALMANNEN
          </note>
          <note>
            Anf. 45 LOTTA FINSTORP (M)
          </note>
          <note>
            Anf. 46 LAWEN REDAR (S) replik
          </note>
          <note>
            Anf. 47 LOTTA FINSTORP (M) replik
          </note>
          <note>
            Anf. 48 LAWEN REDAR (S) replik
          </note>
          <note>
            Anf. 49 LOTTA FINSTORP (M) replik
          </note>
          <note>
            Anf. 50 VASILIKI TSOUPLAKI (V) replik
          </note>
          <note>
            Anf. 51 LOTTA FINSTORP (M) replik
          </note>
          <note>
            Anf. 52 VASILIKI TSOUPLAKI (V) replik
          </note>
          <note>
            Anf. 53 LOTTA FINSTORP (M) replik
          </note>
          <note>
            Anf. 54 ROLAND UTBULT (KD)
          </note>
          <note>
            Anf. 55 VASILIKI TSOUPLAKI (V) replik
          </note>
          <note>
            Anf. 56 ROLAND UTBULT (KD) replik
          </note>
          <note>
            Anf. 57 VASILIKI TSOUPLAKI (V) replik
          </note>
          <note>
            Anf. 58 ROLAND UTBULT (KD) replik
          </note>
          <note>
            Anf. 59 LAWEN REDAR (S) replik
          </note>
          <note>
            Anf. 60 ROLAND UTBULT (KD) replik
          </note>
          <note>
            Anf. 61 LAWEN REDAR (S) replik
          </note>
          <note>
            Anf. 62 ROLAND UTBULT (KD) replik
          </note>
          <note>
            Anf. 63 ANNICKA ENGBLOM (M)
          </note>
          <note>
            Anf. 64 VASILIKI TSOUPLAKI (V) replik
          </note>
          <note>
            Anf. 65 ANNICKA ENGBLOM (M) replik
          </note>
          <note>
            Anf. 66 VASILIKI TSOUPLAKI (V) replik
          </note>
          <note>
            Anf. 67 ANNICKA ENGBLOM (M) replik
          </note>
          <note>
            (Beslut fattades under § 10.)
          </note>
          <note>
            § 7 Allmän miljö- och naturvård
          </note>
          <note>
            Miljö- och jordbruksutskottets betänkande 2018/19:MJU1
          </note>
          <note>
            Anf. 68 HANNA WESTERÉN (S)
          </note>
          <note>
            Anf. 69 MARTIN KINNUNEN (SD)
          </note>
          <u>
            <seg>
              Anf. 70 MAGNUS EK (C)
            </seg>
          </u>
          <note>
            Anf. 71 MARTIN KINNUNEN (SD) replik
          </note>
          <u>
            <seg>
              Anf. 72 MAGNUS EK (C) replik
            </seg>
          </u>
          <note>
            Anf. 73 MARTIN KINNUNEN (SD) replik
          </note>
          <u>
            <seg>
              Anf. 74 MAGNUS EK (C) replik
            </seg>
          </u>
          <note>
            Anf. 75 ELIN SEGERLIND (V)
          </note>
          <note>
            Anf. 76 KJELL-ARNE OTTOSSON (KD)
          </note>
          <note>
            Anf. 77 MARIA GARDFJELL (MP) replik
          </note>
          <note>
            Anf. 78 KJELL-ARNE OTTOSSON (KD) replik
          </note>
          <note>
            Anf. 79 MARIA GARDFJELL (MP) replik
          </note>
          <note>
            Anf. 80 KJELL-ARNE OTTOSSON (KD) replik
          </note>
          <note>
            Anf. 81 TINA ACKETOFT (L)
          </note>
          <note>
            Anf. 82 MARIA GARDFJELL (MP) replik
          </note>
          <note>
            Anf. 83 TINA ACKETOFT (L) replik
          </note>
          <note>
            Anf. 84 MARIA GARDFJELL (MP) replik
          </note>
          <note>
            Anf. 85 TINA ACKETOFT (L) replik
          </note>
          <note>
            Anf. 86 MARIA GARDFJELL (MP)
          </note>
          <note>
            Anf. 87 MARIA MALMER STENERGARD (M) replik
          </note>
          <note>
            Anf. 88 MARIA GARDFJELL (MP) replik
          </note>
          <note>
            Anf. 89 MARIA MALMER STENERGARD (M) replik
          </note>
          <note>
            Anf. 90 MARIA GARDFJELL (MP) replik
          </note>
          <note>
            Anf. 91 MAGNUS EK (C) replik
          </note>
          <note>
            Anf. 92 MARIA GARDFJELL (MP) replik
          </note>
          <note>
            Anf. 93 MAGNUS EK (C) replik
          </note>
          <note>
            Anf. 94 MARIA GARDFJELL (MP) replik
          </note>
          <note>
            Anf. 95 MARIA MALMER STENERGARD (M)
          </note>
          <note>
            Anf. 96 HANNA WESTERÉN (S) replik
          </note>
          <note>
            Anf. 97 MARIA MALMER STENERGARD (M) replik
          </note>
          <u>
            <seg>
              Anf. 98 HANNA WESTERÉN (S) replik
            </seg>
          </u>
          <note>
            Anf. 99 MARIA MALMER STENERGARD (M) replik
          </note>
          <note>
            Anf. 100 MARIA GARDFJELL (MP) replik
          </note>
          <note>
            Anf. 101 MARIA MALMER STENERGARD (M) replik
          </note>
          <note>
            Anf. 102 MARIA GARDFJELL (MP) replik
          </note>
          <note>
            Anf. 103 MARIA MALMER STENERGARD (M) replik
          </note>
          <note>
            Anf. 104 ELIN SEGERLIND (V) replik
          </note>
          <note>
            Anf. 105 MARIA MALMER STENERGARD (M) replik
          </note>
          <note>
            Anf. 106 ELIN SEGERLIND (V) replik
          </note>
          <note>
            Anf. 107 MARIA MALMER STENERGARD (M) replik
          </note>
          <note>
            Anf. 108 TREDJE VICE TALMANNEN
          </note>
          <note>
            Anf. 109 MAGNUS MANHAMMAR (S)
          </note>
          <note>
            Anf. 110 MARTIN KINNUNEN (SD) replik
          </note>
          <note>
            Anf. 111 MAGNUS MANHAMMAR (S) replik
          </note>
          <note>
            Anf. 112 MARTIN KINNUNEN (SD) replik
          </note>
          <note>
            Anf. 113 MAGNUS MANHAMMAR (S) replik
          </note>
          <note>
            Anf. 114 MATS NORDBERG (SD)
          </note>
          <note>
            Anf. 115 MARIA GARDFJELL (MP) replik
          </note>
          <note>
            Anf. 116 MATS NORDBERG (SD) replik
          </note>
          <note>
            Anf. 117 MARIA GARDFJELL (MP) replik
          </note>
          <note>
            Anf. 118 MATS NORDBERG (SD) replik
          </note>
          <note>
            Anf. 119 REBECKA LE MOINE (MP)
          </note>
          <note>
            Anf. 120 BETTY MALMBERG (M)
          </note>
          <note>
            Anf. 121 LORENTZ TOVATT (MP)
          </note>
          <note>
            (Beslut fattades under § 10.)
          </note>
          <note>
            § 8 Näringsliv
          </note>
          <note>
            Näringsutskottets betänkande 2018/19:NU1
          </note>
          <note>
            Anf. 122 JENNIE NILSSON (S)
          </note>
          <note>
            Anf. 123 LARS HJÄLMERED (M) replik
          </note>
          <note>
            Anf. 124 JENNIE NILSSON (S) replik
          </note>
          <note>
            Anf. 125 LARS HJÄLMERED (M) replik
          </note>
          <note>
            Anf. 126 JENNIE NILSSON (S) replik
          </note>
          <note>
            Anf. 127 TOBIAS ANDERSSON (SD)
          </note>
          <note>
            Anf. 128 LARS HJÄLMERED (M) replik
          </note>
          <note>
            Anf. 129 TOBIAS ANDERSSON (SD) replik
          </note>
          <u>
            <seg>
              Anf. 130 LARS HJÄLMERED (M) replik
            </seg>
          </u>
          <note>
            Anf. 131 TOBIAS ANDERSSON (SD) replik
          </note>
          <note>
            Anf. 132 LORENA DELGADO VARAS (V) replik
          </note>
          <note>
            Anf. 133 TOBIAS ANDERSSON (SD) replik
          </note>
          <note>
            Anf. 134 LORENA DELGADO VARAS (V) replik
          </note>
          <note>
            Anf. 135 TOBIAS ANDERSSON (SD) replik
          </note>
          <note>
            Anf. 136 HELENA LINDAHL (C)
          </note>
          <note>
            Anf. 137 TOBIAS ANDERSSON (SD) replik
          </note>
          <note>
            Anf. 138 HELENA LINDAHL (C) replik
          </note>
          <note>
            Anf. 139 TOBIAS ANDERSSON (SD) replik
          </note>
          <u>
            <seg>
              Anf. 140 HELENA LINDAHL (C) replik
            </seg>
          </u>
          <note>
            Anf. 141 LORENA DELGADO VARAS (V)
          </note>
          <note>
            Anf. 142 LARS HJÄLMERED (M) replik
          </note>
          <note>
            Anf. 143 LORENA DELGADO VARAS (V) replik
          </note>
          <note>
            Anf. 144 LARS HJÄLMERED (M) replik
          </note>
          <note>
            Anf. 145 LORENA DELGADO VARAS (V) replik
          </note>
          <note>
            Anf. 146 ARMAN TEIMOURI (L)
          </note>
          <note>
            Anf. 147 LORENTZ TOVATT (MP)
          </note>
          <note>
            Anf. 148 LARS HJÄLMERED (M) replik
          </note>
          <note>
            Anf. 149 LORENTZ TOVATT (MP) replik
          </note>
          <u>
            <seg>
              Anf. 150 LARS HJÄLMERED (M) replik
            </seg>
          </u>
          <note>
            Anf. 151 LORENTZ TOVATT (MP) replik
          </note>
          <note>
            (forts. § 11)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 9 Beslut om ärenden som slutdebatterats den 17 december
          </note>
          <note>
            FöU1 Utgiftsområde 6 Försvar och samhällets krisberedskap
          </note>
          <note>
            FöU3 Inrättande av försvarsgrensstaber
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            KU17 Rättelse i lagar om ändring i offentlighets- och sekretesslagen
          </note>
          <note>
            KrU1 Utgiftsområde 17 Kultur, medier, trossamfund och fritid
          </note>
          <note>
            MJU1 Utgiftsområde 20 Allmän miljö- och naturvård
          </note>
          <note>
            § 11 (forts. från § 8) Näringsliv (forts. NU1)
          </note>
          <note>
            Anf. 152 LARS HJÄLMERED (M)
          </note>
          <note>
            Anf. 153 CAMILLA BRODIN (KD)
          </note>
          <note>
            (Beslut skulle fattas den 19 december.)
          </note>
          <note>
            § 12 Energi
          </note>
          <note>
            Näringsutskottets betänkande 2018/19:NU3
          </note>
          <note>
            Anf. 154 PATRIK ENGSTRÖM (S)
          </note>
          <note>
            Anf. 155 MATTIAS BÄCKSTRÖM JOHANSSON (SD) replik
          </note>
          <note>
            Anf. 156 PATRIK ENGSTRÖM (S) replik
          </note>
          <note>
            Anf. 157 MATTIAS BÄCKSTRÖM JOHANSSON (SD) replik
          </note>
          <note>
            Anf. 158 PATRIK ENGSTRÖM (S) replik
          </note>
          <note>
            Anf. 159 MATTIAS BÄCKSTRÖM JOHANSSON (SD)
          </note>
          <note>
            Anf. 160 RICKARD NORDIN (C)
          </note>
          <note>
            Anf. 161 BIRGER LAHTI (V)
          </note>
          <note>
            Anf. 162 MATTIAS BÄCKSTRÖM JOHANSSON (SD) replik
          </note>
          <note>
            Anf. 163 BIRGER LAHTI (V) replik
          </note>
          <note>
            Anf. 164 MATTIAS BÄCKSTRÖM JOHANSSON (SD) replik
          </note>
          <note>
            Anf. 165 BIRGER LAHTI (V) replik
          </note>
          <note>
            Anf. 166 ARMAN TEIMOURI (L)
          </note>
          <note>
            Anf. 167 BIRGER LAHTI (V) replik
          </note>
          <note>
            Anf. 168 ARMAN TEIMOURI (L) replik
          </note>
          <note>
            Anf. 169 BIRGER LAHTI (V) replik
          </note>
          <note>
            Anf. 170 ARMAN TEIMOURI (L) replik
          </note>
          <note>
            Anf. 171 LORENTZ TOVATT (MP)
          </note>
          <note>
            Anf. 172 LOTTA OLSSON (M)
          </note>
          <note>
            Anf. 173 MATTIAS BÄCKSTRÖM JOHANSSON (SD) replik
          </note>
          <note>
            Anf. 174 LOTTA OLSSON (M) replik
          </note>
          <note>
            Anf. 175 MATTIAS BÄCKSTRÖM JOHANSSON (SD) replik
          </note>
          <note>
            Anf. 176 LOTTA OLSSON (M) replik
          </note>
          <note>
            Anf. 177 PATRIK ENGSTRÖM (S) replik
          </note>
          <note>
            Anf. 178 LOTTA OLSSON (M) replik
          </note>
          <note>
            Anf. 179 PATRIK ENGSTRÖM (S) replik
          </note>
          <note>
            Anf. 180 LOTTA OLSSON (M) replik
          </note>
          <note>
            Anf. 181 BIRGER LAHTI (V) replik
          </note>
          <note>
            Anf. 182 LOTTA OLSSON (M) replik
          </note>
          <note>
            Anf. 183 BIRGER LAHTI (V) replik
          </note>
          <note>
            Anf. 184 LOTTA OLSSON (M) replik
          </note>
          <note>
            Anf. 185 LORENTZ TOVATT (MP) replik
          </note>
          <note>
            Anf. 186 LOTTA OLSSON (M) replik
          </note>
          <note>
            Anf. 187 LORENTZ TOVATT (MP) replik
          </note>
          <note>
            Anf. 188 LOTTA OLSSON (M) replik
          </note>
          <note>
            Anf. 189 CAMILLA BRODIN (KD)
          </note>
          <note>
            Anf. 190 PATRIK ENGSTRÖM (S) replik
          </note>
          <note>
            Anf. 191 CAMILLA BRODIN (KD) replik
          </note>
          <note>
            Anf. 192 PATRIK ENGSTRÖM (S) replik
          </note>
          <note>
            Anf. 193 CAMILLA BRODIN (KD) replik
          </note>
          <note>
            Anf. 194 BIRGER LAHTI (V) replik
          </note>
          <note>
            Anf. 195 CAMILLA BRODIN (KD) replik
          </note>
          <note>
            Anf. 196 BIRGER LAHTI (V) replik
          </note>
          <note>
            Anf. 197 CAMILLA BRODIN (KD) replik
          </note>
          <note>
            Anf. 198 LORENTZ TOVATT (MP) replik
          </note>
          <note>
            Anf. 199 CAMILLA BRODIN (KD) replik
          </note>
          <note>
            Anf. 200 LORENTZ TOVATT (MP) replik
          </note>
          <note>
            Anf. 201 CAMILLA BRODIN (KD) replik
          </note>
          <note>
            (Beslut skulle fattas den 19 december.)
          </note>
          <note>
            § 13 Bordläggning och beslut om förlängd motionstid
          </note>
          <note>
            § 14 Kammaren åtskildes kl. 17.54.
          </note>
          <u>
            <seg>
              Tryck: Elanders Sverige AB, Vällingby 2019
            </seg>
          </u>
        </div>
      </body>
    </text>
  </TEI>
</teiCorpus>
