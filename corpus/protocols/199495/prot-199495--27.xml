<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--27</head>
          <docDate when="1994-11-22">1994-11-22</docDate>
        </div>
      </front>
      <body>
        <div>
          <note>
            18.01 - 18.56
          </note>
          <note>
            Det justerade protokollet beräknas utkomma om 3 veckor
          </note>
          <note>
            ___________________________________________________________
          </note>
          <note>
            1 § Justering av protokoll
          </note>
          <note>
            Justerades protokollet för den 16 november.
          </note>
          <note>
            2 § Meddelande om partiledarnas redovisning om EU
          </note>
          <note>
            Förste vice talmannen meddelade att arbetsplenum onsdagen den
            23 november kl. 9.00 skulle inledas med att partiledarna redovisade
            partiernas ståndpunkter efter folkomröstningen. Därefter skulle
            ärendebehandling följa.
          </note>
          <note>
            3 § Meddelande om ändring i kammarens sammanträdesplan
          </note>
          <note>
            Förste vice talmannen meddelade att tidigare aviserat plenum
            torsdagen den 24 november för interpellationssvar inställts. Inget
            kammarsammanträde skulle äga rum denna dag.
          </note>
          <note>
            4 § Meddelande om svar på interpellationer
          </note>
          <note>
            Till riksdagen hade inkommit följande skrivelse:
          </note>
          <note>
            Interpellationerna 1994/95:15 och 16
          </note>
          <note>
            Till Sveriges riksdag
          </note>
          <note>
            Beträffande interpellationerna 1994/95:15 och 16
          </note>
          <note>
            av Lennart Brunander om den svenska jordbrukspolitiken och EU
            samt jordbruket och medlemsavgiften till EU får jag meddela att
            jag inte kan besvara denna inom föreskrivna fyra veckor. Skälet
            härtill är att en debattdag som passar både interpellanten och
            mig inte stått att finna under denna tidsperiod.
          </note>
          <note>
            Jag kommer att besvara interpellationen den 25
          </note>
          <note>
            november 1994.
          </note>
          <note>
            Stockholm den 16 november 1994
          </note>
          <note>
            Statsrådet Margareta Winberg
          </note>
          <note>
            5 § Svar på fråga 1994/95:70 om informationen om ett EU-medlemskaps
            ekonomiska konsekvenser
          </note>
          <note>
            Anf. 1 Finansminister GÖRAN PERSSON
          </note>
          <note>
            (s):
          </note>
          <note>
            Herr talman! Johan Lönnroth har frågat utrikesministern om regeringen
            avser att ta några initiativ för att allmänheten skall få en mer
            allsidig och neutral information om EU-medlemskapets ekonomiska
            effekter än den som redovisades i en informationsbroschyr som
            sändes ut till hushållen inför folkomröstningen.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            I EU-debatten är snart sagt varje fråga omstridd.
          </note>
          <note>
            Johan Lönnroth tar upp en formulering i hushållsinformationen
            och hänvisar till den kritik som riktats mot den samhällsekonomiska
            EG-
          </note>
          <note>
            konsekvensutredningen.
          </note>
          <note>
            Det är sant att konsekvensutredningen utsatts för kritik, bl.a.
            i den artikel i Ekonomisk debatt som
          </note>
          <note>
            Lönnroth nämner. Den bild av utredningen som kritikerna tecknat,
            och som Lönnroth vidarebefordrar, förefaller emellertid delvis
            vara tillrättalagd i polemiskt syfte. I själva verket är utredningen
            full av just den sorts reservationer Lönnroth talar om, dvs.
          </note>
          <note>
            att osäkerheterna är stora och att kvantifieringar skall hanteras
            med stor varsamhet.
          </note>
          <note>
            Utredningens viktiga insats var inte dess räkneövningar för att
            demonstrera storleksordningar utan de frågetecken den satte för
            bl.a. EES-avtalets stabilitet och Sveriges inflytande över den
            lagstiftning som avtalet omfattar, i det fall Sverige skulle valt
            att stå utanför EU. Även de ekonomer som är kritiska till kvantifieringar
            verkade vara överens med utredningen om att dessa aspekter borde
            beaktas när man analyserar medlemskapets för- och nackdelar.
          </note>
          <note>
            Det är troligt att dessa och andra aspekter på EU-
          </note>
          <note>
            medlemskapet innebär att såväl ett ja som ett nej skulle påverkat
            investeringar, räntor, tillväxt och sysselsättning.
          </note>
          <note>
            Exakt hur stora dessa effekter kommer att bli är det omöjligt
            att säga ens i efterhand. Det gjordes inte heller i den hushållsbroschyr
            som Johan Lönnroth ifrågasätter. I den uppmanades väljarna att
            väga olika effekter mot varandra. Det tycker jag var en klok uppmaning,
            desto klokare eftersom det i broschyren inte togs ställning i
            debatten om dessa effekter.
          </note>
          <note type="speaker">
            Anf. 2 JOHAN LÖNNROTH (v):
          </note>
          <note>
            Herr talman! Jag får väl tacka så mycket för svaret, även om
            det kommer något sent. Om svaret hade kommit på det sätt som det
            var tänkt, dvs. före folkomröstningen hade kanske finansministern
            och jag kunnat ha en ganska spännande debatt. Men nu känns det
            som att festen är över.
          </note>
          <note>
            Nu får vi väl i stället ägna oss åt att städa upp efter festen
            och se till att så mycket som möjligt av de positiva effekter
            som ni ja-sägare talade om före folkomröstningen trots allt blir
            en realitet, åtminstone vad gäller en liten del av dem.
          </note>
          <note>
            Med det tänkte jag för min del avsluta denna debatt.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1994/95:101 om Tipstjänst och idrottens organisationer
            m.fl.
          </note>
          <note>
            Anf. 3 Finansminister GÖRAN PERSSON
          </note>
          <note>
            (s):
          </note>
          <note>
            Herr talman! Bo Lundgren har frågat mig vilka åtgärder regeringen
            avser att vidta för att ge idrotten och övriga ideella organisationer
            rätten till framtida överskottsökningar från AB Tipstjänst.
          </note>
          <note>
            Bo Lundgren nämner som bakgrund till frågan att riksdagen i våras
            beslutade om en överföring av
          </note>
          <note>
            Tipstjänst till idrottsrörelsen m.fl. ideella organisationer,
            utan negativa statsfinansiella konsekvenser.
          </note>
          <note>
            Genom en koncessionsavgift skulle statens inkomster säkras och
            endast framtida överskottsökningar tillfalla de nya ägarna. Bo
            Lundgren anser vidare att mitt uttalande om att förhandlingarna
            kan komma att avbrytas strider mot riksdagens beslut.
          </note>
          <note>
            Riksdagens beslut innebar ett bemyndigande, inte ett åläggande,
            att sälja statens aktier i Tipstjänst. En eventuell försäljning
            förutsätter dessutom att regeringen kommer tillbaks till riksdagen
            och redovisar innehållet i ett överlåtelseavtal samt föreslår
            en ny lagstiftning om koncessionsavgift för Tipstjänst.
          </note>
          <note>
            Mitt uttalande som Bo Lundgren hänvisar till gick ut på att jag
            inte ser någon anledning att fullfölja förhandlingarna om en försäljning
            på grund av det statsfinansiella läge som vi befinner oss i. Jag
            står fast vid detta och avser att inom kort i regeringen ta upp
            frågan om ett återkallande av förhandlingsuppdraget, vilket inte
            strider mot riksdagens beslut. Det vore orimligt att skänka bort
            framtida vinster från
          </note>
          <note>
            Tipstjänst till idrotten i en tid när regeringen föreslagit och
            aviserat besparingar och skattehöjningar som drabbar alla medborgare,
            detta i syfte att komma till rätta med budgetsunderskottet.
          </note>
          <note>
            Bo Lundgren menar att en försäljning kan ske utan negativa statsfinansiella
            konsekvenser för staten. Jag menar att en uppgörelse som innebär
            att framtida förväntade inkomstökningar överförs innebär just
            negativa statsfinansiella konsekvenser, detta i synnerhet som
            förväntningarna om högre inkomster inte skulle komma till uttryck
            i en eventuell köpeskilling, och staten står för risken om Tipstjänst
            skulle utvecklas negativt, vilket var tanken med Bo
          </note>
          <note>
            Lundgrens uppläggning.
          </note>
          <note>
            Jag vill passa på att nämna att det inom regeringskansliet nu
            görs en översyn av spelmarknadens struktur och funktionssätt.
            Redan senare i denna vecka träffar vi de statligt ägda och styrda
            spelbolagen för överläggningar i strategiska frågor. Vi kommer
            i dessa diskussioner också att ta upp frågor som rör förhållandet
            mellan statliga spelbolag och folkrörelsernas finansiering.
          </note>
          <note type="speaker">
            Anf. 4 BO LUNDGREN (m):
          </note>
          <note>
            Herr talman! Låt mig först rätta Göran Persson.
          </note>
          <note>
            Det är inte fråga om att skänka bort framtida vinster till idrotten,
            utan det är fråga om att framtida vinstökningar skall tillfalla
            såväl idrotten som övriga ideella organisationer, exempelvis Röda
            korset och
          </note>
          <note>
            IOGT.
          </note>
          <note>
            Jag har i och för sig förståelse för Göran Perssons uppfattning
            att spel och dobbel skall kunna bära en större andel än i dag
            av kostnader som kan bidra till sanering av statsfinanserna. Men
            Göran Persson tänker sig uppenbarligen att den andel som tillkommer
            de ideella organisationerna på spelmarknaden, en andel som minskat
            genom de statliga spelbolagen under de senaste åren, skall fortsätta
            att minska.
          </note>
          <note>
            Staten skall ta större del av spelmarknaden, och det blir sämre
            förutsättningar i bekymmersamma tider för Röda korset, Rädda barnen
            och idrottsföreningar runt om i landet att finansiera sina verksamheter.
          </note>
          <note>
            Det är Göran Perssons ambition. Det framgår helt klart; det är
            uppenbart.
          </note>
          <note>
            Göran Persson är t.o.m. beredd att i ett statligt spelbolag som
            Tipstjänst utveckla spelmöjligheterna med det tipsbingo som jag
            för egen del menar att man inte kunde driva i Tipstjänst förrän
            det föreligger ett ägande från folkrörelsernas sida. Mitt upplägg
            var att framtida vinstökningar skulle underlätta i ett läge där
            annan finansiering var svår för de ideella organisationerna, dessutom,
            med ansvaret för bolaget
          </note>
          <note>
            Tipstjänst, skulle de fått en chans att driva sin verksamhet
            och utveckla nya spel. Under de senaste dagarna har vi sett hur
            detta med tipsbingo skapar irritation och debatt samt hur det
            försämrar förutsättningarna för de bolag som Göran Persson faktiskt
            är ansvarig för i regeringen.
          </note>
          <note>
            Jag frågar återigen: Anser finansministern att det är rimligt
            att de ideella organisationerna skall ha mindre andel av framtida
            spelmarknader?
          </note>
          <note>
            Anf. 5 Finansminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Jag har gjort klart att min ambition utgår från
            det statsfinansiella läget. Bo Lundgren var, som ansvarigt statsråd,
            ansvarig för slarv och inte minst ett hanterande av skatteuttaget
            som gjorde att vi faktiskt drevs mot en statsfinansiell kris.
            Att han i det läget passade på att lova ut Tipstjänst till idrottsrörelsen
            och eventuellt också andra folkrörelser var bara stilenligt.
          </note>
          <note>
            Att i detta läge, när vi tvingas spara och göra omfattande nedskärningar,
            ge bort statlig egendom är utmanande. Vi sade det redan i oppositionsställning,
            och vi håller fast vid det också i regeringsställning. Däremot
            är vi villiga att diskutera med folkrörelserna om hur deras framtida
            finansiering skall se ut. Den diskussionen kan föras utan att
            man ger bort statlig egendom.
          </note>
          <note type="speaker">
            Anf. 6 BO LUNDGREN (m):
          </note>
          <note>
            Herr talman! Göran Persson fortsätter med sitt märkliga resonemang
            om skattepolitiken. Det kan vi lämna till andra debatter här i
            kammaren. Låt oss ta den diskussion frågan gäller, nämligen ideella
            organisationers möjlighet till finansiering. Hur skall man, i
            ett läge när kommunerna tvingas dra ner och idrottsminister Ulvskog,
            om vi förstår henne rätt, tänker dra ner, kunna hitta traditionella
            möjligheter till finansiering för de ideella organisationerna?
            En traditionell möjlighet är just spelmarknaden, där vi har förbättrat
            villkoren i vissa avseenden under den förra regeringens tid och
            där detta skulle vara en möjlighet. Även om man skall ta mer från
            spelmarknaden totalt sett, kan man välja andra sätt än att dra
            in möjligheterna för exempelvis Röda korset att finansiera sin
            samhällsnyttiga verksamhet genom egna insatser med lotteriförsäljning
            m.m.
          </note>
          <note>
            Återigen, Göran Persson: Vore det inte rimligt att försöka ta
            några hänsyn? Ni tar ju en hel del andra hänsyn när det gäller
            diskussionerna om statsbudgeten.
          </note>
          <note>
            Anf. 7 Finansminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Bo Lundgren och jag har i grunden helt skilda synsätt
            i denna fråga. Det är väl det som representeras av den tidigare
            moderatledda regeringens ambitioner att göra sig av med statlig
            egendom.
          </note>
          <note>
            Här gör man det under täckmanteln att det skulle komma folkrörelserna
            till del.
          </note>
          <note>
            Jag har sagt och säger även nu att folkrörelserna säkert mår
            bäst av att man i fortsättningen kan ha en dialog med staten om
            den framtida finansieringen.
          </note>
          <note>
            Staten har ett intresse av att vara med och påverka spelmarknadens
            utveckling. Därvidlag utgör AB
          </note>
          <note>
            Tipstjänst en viktig del av statens tillgångar. Den tänker vi
            inte ge bort, hur Bo Lundgren än försöker dölja den moderata privatiseringen
            genom att tala om Röda korset. Det är inte det det handlar om.
          </note>
          <note type="speaker">
            Anf. 8 BO LUNDGREN (m):
          </note>
          <note>
            Herr talman! De privatiseringar som genomfördes av oss och som
            jag förutsätter också skulle genomföras av Göran Persson, såsom
            Nordbanken, har helt andra syften. Den dialog Göran Persson säger
            sig vilja föra, för han inte med dem han förhandlade med. Utan
            att över huvud taget diskutera går han ut med uttalanden i pressen.
            Vanlig hyfs borde vara att man tar upp sådana diskussioner med
            förhandlingsparten, om man skall avbryta förhandlingen om exempelvis
            AB Tipstjänst.
          </note>
          <note>
            Frågan rör skilda synsätt - det är alldeles rätt. Är det rimligt
            att ideella organisationer får möjlighet att själva finansiera
            sin verksamhet, eller skall staten knappa in ytterligare på den
            begränsade spelmarknad som finns? Det är uppenbarligen så att
            Göran Persson tänker låta staten, när det gäller spel och dobbel,
            dra in från ideella organisationer i stället för att vidta andra
            åtgärder. Han tänker försämra möjligheterna för lokala idrottsföreningar,
            låta Tipstjänst driva tipsbingo och ta ännu större andel. Det
            är Göran
          </note>
          <note>
            Perssons ambition. Sedan skall man vara beroende av stat och
            kommun, som inte har råd att ge några bidrag.
          </note>
          <note>
            Anf. 9 Finansminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det där är den moderata nidbild som Lundgren älskar
            att predika. Jag tänker se till att folkrörelserna, som är mitt
            regeringsparti närstående
          </note>
          <note>
            - idrottsrörelsen, de stora folkrörelserna med ideell bakgrund
            - också i fortsättningen har vettiga arbetsförhållanden. Men för
            att klara den saken behöver man inte skänka bort AB Tipstjänst,
            som Bo Lundgren hade planerat att göra.
          </note>
          <note>
            Jag delar inte uppfattningen att det skall anses vara dålig hyfs
            att gå ut och tala om denna självklara politiska ståndpunkt. När
            Bo Lundgren lade fram sin proposition gjorde vi mycket klart att
            vi var motståndare, och vi yrkade avslag på förslaget. Vår position
            var känd sedan länge.
          </note>
          <note type="speaker">
            Anf. 10 BO LUNDGREN (m):
          </note>
          <note>
            Herr talman! För mig är det en självklarhet att man diskuterar
            med den man förhandlar med först, om man skall avbryta förhandlingen,
            och sedan går ut i medierna. Vi kan ha olika värderingar i detta
            avseende, och det har vi också i andra.
          </note>
          <note>
            Göran Persson säger att idrottsrörelsen är hans parti närstående.
            Att tro att man genom korporativism skall bygga upp ett Sverige
            som är beroende av socialdemokratin trodde jag var förlegat, men
            inte för Göran Persson. Idrottsrörelsen är och förblir oberoende
            och skall så vara. Det var ett av skälen till att vi avskaffade
            regeringsrepresentanterna. Det skall också gälla andra ideella
            organisationer. Men det
          </note>
          <note>
            Göran Persson nu säger i frågesvaret är att i stället för att
            öppna en möjlighet för de ideella organisationerna till egenfinansiering
            skall man dra in till staten av det som var deras traditionella
            finansieringsmöjlighet. När man har gjort det skall de på nåder
            kunna få bidrag, i denna statsfinansiella situation.
          </note>
          <note>
            Det är verkligen att göra dem, liksom många medborgare, utlämnade
            till Göran Perssons felaktiga ekonomiska politik.
          </note>
          <note>
            Anf. 11 Finansminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Låt mig avslutningsvis säga att detta är Bo Lundgrens
            tolkning, och den instämmer jag inte i. Vi klarar att ha en dialog
            med folkrörelserna och ge dem vettiga arbetsförhållanden utan
            att ge bort AB Tipstjänst. Dessutom har socialdemokratin en så
            djup förankring i Sveriges folkrörelser - i idrottsrörelsen, i
            de kyrkliga organisationerna, i nykterhetsrörelsen och i såväl
            det politiska som det fackliga arbetet. Vi om några känner dessa
            organisationers arbetsvillkor. Vi kommer att följa dem mycket
            noga. Men att använda idrottsrörelsen som slagträ, som Bo Lundgren
            försökte göra, för att privatisera en del av statens egendom,
            det vände vi oss emot. Det är detta förslag som nu rättmätigen
            dras tillbaka.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1994/95:110 om skatt på reklamfinansierade
            TV-kanaler
          </note>
          <note>
            Anf. 12 Finansminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Inger Lundberg har frågat mig om jag kommer att
            ta initiativ till någon form av skatt på reklamfinansierade TV-kanaler.
          </note>
          <note>
            Reklamskatteutredningen föreslog i sitt betänkande Reklamskatt
            SOU 1988:17 bl.a. att reklambeskattning i princip skulle ske även
            av nya och förändrade medier som inte omfattas av nuvarande regler
            i lagen (1972:266) om skatt på annonser och reklam, t.ex. reklam
            i radio och TV. Förslaget beträffande reklam i TV innebar att
            sådan reklam skulle beskattas om utrymme upplåtits för reklam
            mot vederlag. Utländska TV-sändningar med reklam riktad mot Sverige
            föreslogs i huvudsak bli beskattade till den del vederlaget svarade
            mot den svenska publikandelen. Skatteplikt skulle dock inte föreligga
            om den reklamsändande kanalen huvudsakligen var avsedd att tas
            emot i andra länder än Sverige.
          </note>
          <note>
            De remissinstanser som yttrade sig över förslaget om beskattning
            av TV-reklam var kritiska till förslaget och ifrågasatte möjligheten
            av att i praktiken genomföra en sådan beskattning. Utredningens
            förslag har ännu inte lett till att några ändringar föreslagits
            beträffande reklambeskattningen.
          </note>
          <note>
            Den nya regeringen har ännu inte påbörjat beredningen av frågan
            om en breddning av reklamskatten. Utgångspunkten för en sådan
            beredning bör vara att beskattningen skall vara så likformig och
            konkurrensneutral som möjligt. Utformningen av ett praktiskt tillämpbart
            beskattningssystem innehåller ett antal frågeställningar av både
            principiell och teknisk natur som behöver studeras ytterligare.
          </note>
          <note type="speaker">
            Anf. 13 INGER LUNDBERG (s):
          </note>
          <note>
            Herr talman! Jag vill tacka finansministern för svaret. Vi har
            på senare år haft en stor förändring av medieutbudet. Det har
            varit en förändring på gott och ont, som har gett mycket spännande
            men som också innehåller sådant som är oerhört allvarligt. Till
            det bidrar bl.a. det ökade utbudet av våld, som faktiskt påverkar.
            Den som påstår att det inte påverkar barn och vuxna, den talar
            inte sant. Den som satsar på reklam i TV är också medveten om
            att våldet påverkar och är allvarligt för samhällsutvecklingen.
          </note>
          <note>
            Jag är väl medveten om att vi inte löser den typen av problem
            med skattepolitik. Men det är utomordentligt stötande att vi har
            en särskild gräddfil för reklam i radio och TV, att annan reklam
            beskattas men inte den.
          </note>
          <note>
            Vi har ett behov av ökade statsintäkter. Det har inte minst finansministern
            uttryckt. Den borgerliga regeringen var utomordentligt ointresserad
            av att göra några förändringar på detta område. Det sades t.o.m.
            från den borgerliga majoriteten i skatteutskottet att om det var
            problem med konkurrensneutraliteten, kunde man ta bort reklamskatten
            helt och hållet.
          </note>
          <note>
            Så resonerar bara den som inte tar ansvar för statsfinanserna
            och inte heller söker hitta ett skattesystem som är så rättvist
            som möjligt och går in på de punkter där man utan skada för samhällsekonomin
            kan beskatta.
          </note>
          <note>
            Jag är positiv till finansministerns syn på reklamskatten. Jag
            vill bara komplettera med en fråga: Är finansministern beredd
            att ta ett initiativ till en breddning av reklamskatten i syfte
            att naturligtvis belysa de svårigheter som finns men också de
            facto sätta skatten i sjön?
          </note>
          <note>
            Anf. 14 Finansminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Jag kan börja med att instämma med Inger Lundberg
            över hennes beskrivning av det vi av och till bevittnar i våra
            TV-kanaler. Det finns all anledning för oss, både som förälder
            och som vuxen, att reagera. Därvidlag känner vi samma indignation.
          </note>
          <note>
            Man löser det här dock inte med beskattning, men det innebär
            inte att beskattningen inte kan vara ett inslag i något salgs
            program mot den här typen av företeelser. Det skall man inte utesluta.
          </note>
          <note>
            Jag är av den uppfattningen att vi här har tekniska problem -
            det är ingen tvekan om det. Vi kan också ha en del juridiska bekymmer
            som vi inte skall blunda för. Men att bara lägga sig platt och
            acceptera att problemen är stora och sedan inte göra någonting
            ligger inte riktigt för mig, utan jag är beredd att pröva den
            här frågan. Vilken form själva prövningen skall få, om det skall
            göras på ren tjänstemannabasis inom Finansdepartementet eller
            på annat sätt, törs jag inte ha någon uppfattning om i dag. Men
            innan vi släpper frågan skall Inger Lundberg veta att det inte
            går att komma fram den vägen. Det är min uppfattning.
          </note>
          <note type="speaker">
            Anf. 15 INGER LUNDBERG (s):
          </note>
          <note>
            Herr talman! Formen bryr jag mig inte ett dugg om, däremot om
            resultatet. Jag hoppas att de utfästelser som finansministern
            gjort här får till resultat att det kommer en proposition där
            man föreslår en beskattning i någon form av reklam i TV och radio.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1994/95:155 om yrkesfiskarnas avdrag för ökade
            levnadsomkostnader
          </note>
          <note>
            Anf. 16 Finansminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Per Lager har frågat mig om de svenska yrkesfiskarna
            kan hoppas på ett särskilt yrkesfiskeavdrag. Enligt Lager kan
            svenska fiskare aldrig prismässigt kunkurrera på lika villkor,
            eftersom yrkesfiskare i Norge och Danmark ges möjlighet att yrka
            betydligt större avdrag vid bortovaro från hemorten.
          </note>
          <note>
            Yrkesfiskare har rätt till ett schablonavdrag för ökade levnadsomkostnader
            vid resa som varit förenad med övernattning. Beloppet är 90 kr
            per dag år
          </note>
          <note>
            1994. Det har, såvitt jag känner till, inte hävdats att avdraget
            skulle vara otillräckligt för att täcka de faktiska ökade levnadsomkostnaderna.
            Syftet med ett särskilt yrkesfiskeavdrag verkar i stället vara
            att ge ett stöd till fiskerinäringen så att den får likvärdiga
            konkurrensmöjligheter med Danmark och Norge. Ett sådant avdrag
            skulle således utgöra en statlig subvention till en näringsgren,
            om än via skattesystemet.
          </note>
          <note>
            Både av statsfinansiella skäl och med hänsyn till att det strider
            mot skattereformens principer att lägga in skatteutgifter av detta
            slag i skattesystemet ställer jag mig mycket tveksam till ett
            särskilt yrkesfiskeavdrag. Jag är därför inte beredd att förorda
            att ett sådant avdrag införs.
          </note>
          <note type="speaker">
            Anf. 17 PER LAGER (mp):
          </note>
          <note>
            Herr talman! Herr finansminister! Jag tackar för svaret.
          </note>
          <note>
            Yrkesfiskarkåren lever under väldigt hårda villkor. Konkurrensen
            med grannländerna Norge och
          </note>
          <note>
            Danmark hårdnar allteftersom. Svenska västkustfisket har nu betydliga
            svårigheter att klara sig, inte på grund av kvoterna eller beståndet
            i havet utan i första hand på grund av prissättningen. Norska
            och danska fiskare har betydligt bättre möjligheter att yrka avdrag
            vid bortovaro från hemorten. Det danska avdraget, som också godkänts
            av EG/EU, är på 190 danska kronor per dag upp till 220 dagar,
            maximerat till
          </note>
          <note>
            41 800 kr per år. En norsk fiskare har vid ett snabbt överslag
            en ännu bättre situation i svenska pengar räknat, upp till 60
            000 kr mer att leva på per år.
          </note>
          <note>
            Detta skapar en osund konkurrenssituation, herr finansminister.
            De svenska räkfiskarna kan t.ex. inte leva på fångster som betalas
            med 41-44 kr per kilo.
          </note>
          <note>
            Dumpade priser hänger nämligen helt ihop med möjligheterna att
            yrka avdrag.
          </note>
          <note>
            Den förra regeringen ville att förutsättningarna för att införa
            ett särskilt yrkesfiskeavdrag skulle undersökas enligt proposition
            1993/94:158, just för att ge det svenska yrkesfisket jämbördiga
            konkurrensvillkor med andra länders fiskare. Vore det inte rimligt,
            herr finansminister, att en svensk yrkesfiskare har samma standard
            som en svensk industriarbetare och har möjligheter att yrka avdrag
            på 180 kr per dag, motsvarande heldagstraktamente, i stället för
            de futtiga 90 kr som gäller i dag? Det skulle bli en skillnad
            som på natt och dag.
          </note>
          <note>
            Anf. 18 Finansminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Jag kan hålla med Per Lager om att det skulle bli
            en skillnad. Frågan är om den skillnaden i försörjningsmöjligheter
            skall skapas via avdrag i skattesystemet eller om man skall försöka
            att välja vägen att i stället i internationella fora, inte minst
            unionen som vi nu har tillgång till, ta upp en diskussion med
            danskarna - förhoppningsvis så småningom också med norrmännen
            - om det här är ett vettigt sätt att subventionera en näringsgren.
          </note>
          <note>
            Vi har också att iaktta att vi i Sverige har andra yrkesgrupper
            som också yrkar avdrag för fördyrade levnadsomkostnader. Om det
            för fiskarnas del kan sägas att de har svårt att visa att deras
            omkostnader uppgår till mer än 90 kr per dygn har ingen hävdat.
          </note>
          <note>
            Men att använda det instrumentet för att därigenom komma till
            rätta med något slags konkurrensneutralitet med länder som har
            en annan syn än vi på detta är ett mycket tveksamt sätt att utnyttja
            skattesystemet.
          </note>
          <note>
            Jag vill inte gå den vägen. Det är en farlig väg och öppnar för
            även andra grupper att driva motsvarande krav. Vi har problem
            med våra statsfinanser och inkomster. Då är det bättre och vettigare
            att, som jag sade förut, ta upp en diskussion i EU om den danska
            metoden verkligen är vettig och rimlig, och se framför sig ett
            Norge som medlem som förhoppningsvis också kan komma att omfattas
            av samma diskussion. Det blir min hållning.
          </note>
          <note type="speaker">
            Anf. 19 PER LAGER (mp):
          </note>
          <note>
            Herr talman! Jag får tacka för det. Jag tror ändå att finansministern
            vill ha med sig detta i det framtida arbetet. Jag kan dock se
            att vi har en oerhört svår situation framför oss i och med att
            danskarna har fått avdraget godkänt av EU. I dag innebär det en
            oerhörd konkurrens, en osund sådan, för de svenska fiskarna och
            gör deras verksamhet betydligt svårare.
          </note>
          <note>
            Jag kommer ifrån Bohuskusten och har dagliga kontakter med fiskarna
            där och ser deras oerhörda bekymmer, hur de med all kraft i världen
            och allt arbete som det över huvud taget går att frambringa försöker
            klara det här. Det gör de inte, som det ser ut i dag, på grund
            av den osunda konkurrensen.
          </note>
          <note>
            Jag hade hoppats att den nya regeringen, efter det att den föregående
            regeringen lade fram ett förslag om detta och också en utredning
            föreslog en höjning av avdraget, skulle fortsätta arbetet med
            detta, eftersom det är en så pass allvarlig fråga och gäller en
            så liten men viktig yrkeskår för oss.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1994/95:156 om avbytartjänsten
          </note>
          <note>
            Anf. 20 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Chatrine Pålsson har frågat mig vilka konsekvenser
            jag har räknat med om stödet till avbrytartjänsten avvecklas.
          </note>
          <note>
            Avbytarverksamheten har till syfte att göra det möjligt för i
            huvudsak animalieproducenter att få ersättare vid semester och
            sjukdom. Kostnaden för tjänsten subventioneras av staten med 45
            %. För närvarande finns det endast ett företag som erbjuder dessa
            subventionerade tjänster.
          </note>
          <note>
            I det mycket svåra ekonomiska läge som Sverige befinner sig i
            är det inte möjligt att upprätthålla alla de stödformer som vi
            har blivit vana vid. Många statliga stöd och bidrag måste omprövas.
            Stödet till avbytarverksamheten är ett exempel på en sådan stödform.
          </note>
          <note>
            Jag förutsätter dock att jordbruksnäringen själv kommer att ta
            ansvar för att avbytarverksamheten kan fortsätta. För närvarande
            pågår det diskussioner med berörda parter i denna fråga.
          </note>
          <note>
            Den föreslagna besparingen kommer troligtvis att leda till ökade
            kostnader för jordbrukarna. Samtidigt kommer fler företag att
            få möjligheter att konkurrera på marknaden och erbjuda avbrytartjänster.
            Konkurrensen i sig bör kunna leda till minskade kostnader som
            kan uppväga det uteblivna subventionsbeloppet.
          </note>
          <note type="speaker">
            Anf. 21 CHATRINE PÅLSSON (kds):
          </note>
          <note>
            Herr talman! Jag får väl börja med att i god ordning tacka för
            svaret, även om jag är konfunderad.
          </note>
          <note>
            Men när jag hör jordbruksministern gång på gång säga "avbrytartjänster",
            kanske min oro för att det verkligen handlar om det besannas.
          </note>
          <note>
            Så sent som under våren 1994 beslutade riksdagen efter en särskild
            utredning att ett stöd till avbytarverksamheten skulle ges även
            framgent. Däremot skulle subventionsgraden kunna sänkas från 60
            till
          </note>
          <note>
            45 %. Om detta var vi alla, inklusive jordbruksministern, i riksdagen
            eniga. Men Ny demokrati satte sig på tvären.
          </note>
          <note>
            Det är nu mycket förvånande att kunna notera att bara ett halvt
            år senare är regeringen beredd att radikalt förändra förutsättningarna
            för avbytarverksamheten. Verksamheten berör faktiskt i dag 8 000
          </note>
          <note>
            jordbrukare, bl.a. knappt hälften av landets mjölkproducenter.
            Ca 1 700 personer är i dag fast anställda som lantbruksavbytare.
            Således hotas åtskilliga sysselsättningstillfällen om stödet för
            denna verksamhet rycks undan.
          </note>
          <note>
            Jag vill fråga jordbruksministern: Är inte detta ett medvetet
            dråpslag mot speciellt de små jordbrukarna? Tror verkligen jordbruksministern
            att man skall kunna driva avbytarverksamheten även i framtiden,
            när man har så ytterst små marginaler redan nu?
          </note>
          <note>
            Anf. 22 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Att säga att det är fråga om ett medvetet dråpslag
            tycker jag är att ta väl starka ord i sin mun. I våras beslutade
            vi inte enbart om att subventionera avbytartjänsterna med 45 %,
            utan vi lade även över socialförsäkringsskyddet på näringen själv.
          </note>
          <note>
            Med detta beslut följde en ganska stor summa pengar
          </note>
          <note>
            - i efterhand kan man t.o.m. tycka att den var väl stor. Detta
            visar att vi inte har varit särskilt snåla mot jordbruksnäringen,
            sett i ett historiskt ljus.
          </note>
          <note>
            Sedan dess har vi fått en ny regering samt ett budgetunderskott
            och en statsskuld som vi har ärvt.
          </note>
          <note>
            Dessa har vi ärvt efter den borgerliga regeringen där bl.a. kds
            ingick. Nu försöker vi att sanera dessa skulder. Då kan ingen
            grupp dra sig undan ansvaret.
          </note>
          <note>
            Jordbrukarna är en sådan grupp som nu får vara med och betala.
          </note>
          <note>
            De diskussioner som vi har med näringen förs i ganska konstruktiv
            anda. Så jag ser ganska positivt på en lösning.
          </note>
          <note type="speaker">
            Anf. 23 CHATRINE PÅLSSON (kds):
          </note>
          <note>
            Herr talman! Också jag hade hoppats att varken jag som politiker
            eller bönderna ute i landet skulle känna att det ena dråpslaget
            efter det andra utdelades. Men nu känner man faktiskt så. Jag
            tycker att det är sjyst att kunna säga det även i den här debatten.
          </note>
          <note>
            Jag förstår inte hur en socialdemokratisk regering kan rusta
            ner på det sociala området för bönderna.
          </note>
          <note>
            Huvudinriktningen är ju att skona den sociala verksamheten i
            andra sammanhang. Det bör gå att föra samma resonemang kring lantarbetare
            som kring byggnadsarbetare. När det gäller byggnadsarbetare gör
            regeringen allt för att få fram fler arbeten. Ett avvecklat stöd
            till lantbrukets avbytartjänst hotar på sikt 1 700 arbetstillfällen
            på landsbygden.
          </note>
          <note>
            Jag vill ställa en konkret fråga till jordbruksministern: Hur
            kan man lösa problemet med sjukdom och olycksfall? Det finns bl.a.
            en djurskyddslag som tvingar bonden att ta hand om djuren även
            om han är sjuk.
          </note>
          <note>
            Anf. 24 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Nu är det ju inte så att det enbart är bönderna
            som grupp som "drabbas". Under de senaste åren har grupp efter
            grupp - arbetslösa, sjuka osv.
          </note>
          <note>
            - drabbats. Trots att den tidigare regeringen gjorde så att dessa
            grupper drabbades lyckades den ändå med konststycket att få till
            ett budgetunderskott som för dagen uppgår till 201 miljarder och
            en statsskuld som uppgår till 1 232 miljarder. Därför har vi lagt
            fram förslag som drabbar barnfamiljer och pensionärer och som
            självfallet måste drabba även bönderna.
          </note>
          <note>
            Bönderna måste bära sin del av bördan.
          </note>
          <note>
            Tala om dråpslag! Vi skall nu bli medlemmar i den europeiska
            unionen. Det kommer att gynna en grupp alldeles speciellt, nämligen
            bönderna. Jag tycker nog att i det här sammanhanget är det att
            ta i litet grand att tycka synd om bönderna.
          </note>
          <note type="speaker">
            Anf. 25 CHATRINE PÅLSSON (kds):
          </note>
          <note>
            Herr talman! Jag hade tänkt att vi inte skulle diskutera vem
            som har ansvar för budgetunderskottet.
          </note>
          <note>
            Men eftersom Margareta Winberg tog upp i frågan i sitt andra
            inlägg, måste jag säga att den regering som tillträdde 1991 tog
            sannerligen över ett konkursbo.
          </note>
          <note>
            Vi i den regeringen gjorde allt för att sanera svensk ekonomi.
            Det har dessutom rått en lågkonjunktur.
          </note>
          <note>
            Jag vill också uppmana Margareta Winberg och den socialdemokratiska
            regeringen att de inte skall vara så fixerade vid att bara lägga
            fram besparingsförslag utan att se på vilka konsekvenserna blir.
            Min absoluta övertygelse är att om regeringen fullföljer detta
            förslag, är det ett sällsynt dåligt sätt att spara
          </note>
          <note>
            200 miljoner på. Jag har fortfarande ett visst hopp om att man
            skall göra reträtt och tänka sig för innan man lägger fram detta
            förslag.
          </note>
          <note>
            Anf. 26 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Det är kanske meningslöst att diskutera historien,
            men jag vill påminna om att vi
          </note>
          <note>
            1991 hade en offentlig ekonomi i balans. Chatrine
          </note>
          <note>
            Pålsson sade att man gjorde allt för att rädda det som man betecknade
            som ett konkursbo. Ni lyckades då inte särskilt väl, eftersom
            statsskulden under dessa år fördubblades. Facit är alltså inte
            så grant.
          </note>
          <note>
            Om man nu anser att vi inte skall spara dessa 200
          </note>
          <note>
            miljoner, kan jag kanske få ställa en motfråga: Vad skall vi
            då spara på? Skall bönderna inte behöva vara med om några besparingar?
            Jag kan försäkra Chatrine Pålsson att detta inte är den första
            besparingen.
          </note>
          <note>
            Det kommer mera, som man säger på TV.
          </note>
          <note type="speaker">
            Anf. 27 CHATRINE PÅLSSON (kds):
          </note>
          <note>
            Herr talman! När det först gäller budgeten vet
          </note>
          <note>
            Margareta Winberg mycket väl att den nytillträdda regeringen
            åstadkom inget budgetunderskott 1991.
          </note>
          <note>
            Socialdemokraternas misstag - och det säger alla ekonomer - under
            hela 80-talet är det som lade grunden till den dåliga ekonomiska
            situation som vi befinner oss i.
          </note>
          <note>
            Angående besparingar har jag skrivit i min fråga att det naturligtvis
            måste till sådana, men att man måste spara på rätt sätt. Det finns
            ett annat förslag som tar upp beredskapslagren, som vi kan diskutera.
          </note>
          <note>
            Där vi kan vi säkert komma överens om besparingar.
          </note>
          <note>
            Men jag försöker att sätta i fokus att vi skall spara på ett
            så rätt och bra sätt som möjligt och att vi skall se efter vilka
            konsekvenserna blir.
          </note>
          <note>
            Jag har fortfarande inte fått svar på min fråga om vad den bonde
            skall göra som blir sjuk och ändå enligt lagen måste sköta sina
            djur.
          </note>
          <note>
            Anf. 28 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Det står i det skrivna svaret på frågan att fler
            företag kommer att få möjlighet att konkurrera på marknaden och
            erbjuda avbytartjänster.
          </note>
          <note>
            Som jag sade diskuterar vi med näringen hur detta praktiskt skall
            utformas.
          </note>
          <note>
            När det gäller beredskapslagren uppgår besparingen till 100 miljoner.
            Men det är ganska litet sett ur budgetunderskottets och statsskuldens
            perspektiv.
          </note>
          <note>
            Vi gick faktiskt till val på att lova att statsskuldens utveckling
            skulle vara stoppad 1998. Då räcker det inte med en besparing
            om 100 miljoner på beredskapslagren. Man måste ta till mycket
            kraftigare åtgärder, och det här är en början.
          </note>
          <note>
            Men Chatrine Pålsson har kanske andra förslag till större besparingar
            att komma med.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1994/95:157 om miljöpolitiken
          </note>
          <note>
            Anf. 29 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Dan Ericsson har frågat mig hur jag avser att uppnå
            av riksdagen fastlagda miljömål vid minskade satsningar på miljöprogram
            inom jordbruksområdet.
          </note>
          <note>
            Jag vill först slå fast att regeringens förslag till miljöprogram,
            som redovisas i proposition
          </note>
          <note>
            1994/95:75, innebär miljöåtgärder i svenskt jordbruk av större
            omfattning än vad som är fallet under innevarande budgetår. Regeringen
            har i proposition
          </note>
          <note>
            1994/95:75 lämnat förslag till inriktning med stöd till bevarande
            av vissa från natur- och kulturmiljösynpunkt särskilt värdefulla
            odlingslandskap, stöd för att återställa och bevara miljön i miljökänsliga
            områden samt ett utvidgat stöd till jordbrukare som odlar ekologiska
            produkter på hela gården.
          </note>
          <note>
            Vad avser resursbehovet för föreslagna miljöåtgärder kommer regeringen
            att lämna förslag i samband med 1995 års budgetproposition. Förslaget
            kommer att innebära en mycket kraftig ökning i förhållande till
            nuvarande situation, trots det svåra statsfinansiella läge som
            vi befinner oss i.
          </note>
          <note>
            Riksdagen har vid flera tillfällen beslutat om viktiga mål för
            livsmedels- och landsbygdspolitiken, mål som vi socialdemokrater
            har varit med om att utarbeta. Vi kommer att arbeta för att dessa
            mål uppnås.
          </note>
          <note type="speaker">
            Anf. 30 DAN ERICSSON (kds):
          </note>
          <note>
            Herr talman! Jag vill tacka jordbruksministern för svaret.
          </note>
          <note>
            Något svar på min fråga, om hur man skall nå viktiga miljömålsättningar
            i jord- och landsbygdspolitiken genom att minska miljöprogrammen,
            har jag inte fått. Det är verkligheten, Margareta Winberg. Ni
            avhänder er programmen för ekonomisk bärkraft och resurshushållande
            jordbruk. I den här propositionen står det att dessa program skall
            utgå.
          </note>
          <note>
            I svaret ges ett löfte att ni skall återkomma med nya miljöpengar
            i budgeten. Vad är det värt i dag, när ni nu samtidigt avhänder
            er de här möjligheterna att få en miljösatsning?
          </note>
          <note>
            I Dagens Nyheter i lördags kritiserar också en av
          </note>
          <note>
            Socialdemokraternas främsta miljödebattörer jordbruksministerns
            förslag på miljöområdet. Han heter
          </note>
          <note>
            Stefan Edman och är väl känd. Han har varit vice ordförande i
            Naturskyddsföreningen. Han tar upp just de mindre gynnade områdena,
            som nu får det besvärligt med regeringens förslag. Han säger i
            Dagens Nyheter:
          </note>
          <note>
            "Det är just bönderna i de här skogsbygderna som är de viktigaste
            naturvårdarna för att hävda den biologiska mångfalden. De värnar
            om Sveriges i särklass biologiskt rikaste landskap med massor
            av örter, insekter, fåglar och kryp - - -."
          </note>
          <note>
            Är det inte så, Margareta Winberg, att ert förslag kommer att
            försvåra miljöarbetet högst avsevärt när det gäller landsbygden?
            Varför avhänder vi oss de positiva delarna i EU:s program? Det
            handlar ju i högsta grad om det, i programmen för ekonomisk bärkraft
            och resurshushållning.
          </note>
          <note>
            Jag har inte fått något svar på min fråga hur man genom att avhända
            sig dessa miljöprogram skall kunna nå upp till de här målen i
            jordbruks- och landsbygdspolitiken. Jag önskar fortfarande få
            ett svar.
          </note>
          <note>
            Anf. 31 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Dan Ericsson frågar varför vi avhänder oss de positiva
            delarna i EU:s program. För det första gör vi inte det, även om
            vi kommer att dra ner på det. För det andra är det tyvärr så med
            EU:s jordbrukspolitik över huvud taget, att det som vi kanske
            inte allra helst ville stödja får vi stöd för till hundra procent
            ur EU:s kassa. Det är arealstöd och djurbidrag, som utgår till
            vissa delar av landet. Det är intressant ur den biologiska mångfaldens
            perspektiv. Där får vi medfinansiera. Vi får delfinansiering,
            med 25 %, 50 % eller 75 % av EU:s programpengar.
          </note>
          <note>
            I detta läge, som jag nyss beskrev för Chatrine
          </note>
          <note>
            Pålsson, med en statsskuld och ett budgetunderskott är det så
            att man måste prioritera. Den här regeringen prioriterar då ytterligare
            stöd till jordbruket, mot kommunernas ekonomi, mot vägar, mot
            försvar och mot allt vad det är som vi fattar beslut om här i
            kammaren. Vi håller just nu på med en sådan prioritering, där
            vi konstaterar att de här delarna av jordbruket får mer pengar
            än i dag - dock inte lika mycket pengar som den tidigare regeringen
            tydligen hade i sin kassakista.
          </note>
          <note type="speaker">
            Anf. 32 DAN ERICSSON (kds):
          </note>
          <note>
            Herr talman! Det är intressant att jordbruksministern nu bekräftar
            att man har dragit ner ambitionerna. Det är också intressant att
            hon säger att statsskulden och budgetunderskottet gör att vi nu
            inte kan satsa. Men det är ju därför som det finns än större anledning
            att se till att få de här programmen.
          </note>
          <note>
            Tyskland, Frankrike, Storbritannien, Danmark och Holland har
            sett till att få de här programmen, fast de inte har nått så långt
            som vi. Men här i Sverige, där vi också lägger miljöavgifter på
            jordbruket och verkligen strävar efter att nå 10 % ekologisk odling
            till sekelskiftet, skall vi avhända oss det här miljöstödet. Det
            är för mig fullständigt ofattbart.
          </note>
          <note>
            Anf. 33 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! När det gäller ekologisk odling är det ett väldigt
            bra förslag som vi lägger fram, just med tanke på vad jordbruksutskottet
            har sagt, dvs. att
          </note>
          <note>
            10 % av den konventionella odlingen skall vara omlagd till ekologisk
            odling fram till sekelskiftet.
          </note>
          <note>
            Därför har vi ett särskilt program för att kunna uppnå detta
            mål, och det kommer att omfatta mer pengar än i dag. Nu utgår
            12 miljoner för marknadsföring, rådgivning och information och
            8 miljoner i arealstöd. Dessa summor mångdubblas i det förslag
            som kommer till riksdagen i januari.
          </note>
          <note>
            Det finns två principiella skillnader mellan den här regeringen
            och den tidigare. För det första tycker vi annorlunda, t.ex. om
            det bärkraftiga programmet, som är ett rent inkomststöd. För det
            andra har vi inte lika mycket pengar. Rättare sagt, vill vi på
            ett mycket mer allvarligt sätt än den tidigare regeringen se till
            att få balans i statens finanser.
          </note>
          <note type="speaker">
            Anf. 34 DAN ERICSSON (kds):
          </note>
          <note>
            Herr talman! Först måste jag notera att jordbruksministern också
            vilseleder när det gäller det ekologiska jordbruket och satsningen
            där. Jag kan återigen hänvisa till Stefan Edman, er egen tunge
            miljödebattör. Han säger att han är kritisk till regeringens stöd
            till just ekologisk odling, därför att det förutsätter att man
            ställer om hela gården till ekologisk odling. I pengar räknat
            handlar det om en halvering av stödet. Kom då inte och tala om
            att ni vill satsa pengar här!
          </note>
          <note>
            Det är litet förvånande, mot bakgrund av att kds och Socialdemokraterna
            under den förra mandatperioden var rätt överens om att ha den
            här inriktningen, för att få en ökad satsning just på ekologisk
            odling.
          </note>
          <note>
            Sedan säger Margareta Winberg att det här stödet bara är ett
            rent inkomststöd. Det är också vilseledande. Det handlar om att
            vi skall bevara skogs- och mellanbygderna, att de skall ha möjligheter
            och att det måste bli en satsning på naturvårdsåtgärder där.
          </note>
          <note>
            Man kan alltså inte säga att det är ett rent inkomststöd. Detta
            är en del, som vi dessutom får från EU
          </note>
          <note>
            för att klara miljöprogrammen. Varför avhänder vi oss detta,
            Margareta Winberg?
          </note>
          <note>
            Anf. 35 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Det låter som om allt vi får från EU
          </note>
          <note>
            kommer från himlen. Även om en del råkar komma från Bryssel -
            som kanske inte är himlen - skall vi medfinansiera. Det tycks
            Dan Ericsson ha glömt. Vi får inte dessa pengar till 100 %. Vi
            får 50 % och om vi har tur 75 %. Men ofta får vi betala 75 % själva.
          </note>
          <note>
            Vi har inte de pengarna i lika stor utsträckning som den tidigare
            regeringen hade.
          </note>
          <note>
            Sammantaget finns det alltså en grupp i det här landet som blir
            vinnare på ett EU-medlemskap, och det är bönderna, åtminstone
            på kort sikt. Det finns ingen anledning för oss att satsa så stora
            summor som den tidigare regeringen ville satsa. Vi har nämligen
            inte så mycket pengar. Vi behöver pengar både till att sanera
            statsfinanserna och till att satsa på andra angelägna områden.
          </note>
          <note type="speaker">
            Anf. 36 DAN ERICSSON (kds):
          </note>
          <note>
            Herr talman! Dess värre får vi nu den definitiva bekräftelsen
            på att den här regeringen har dragit ner miljöambitionerna jämfört
            med den tidigare regeringen. Det sägs rakt ut: Vi har inte så
            mycket pengar. Nej, man tar de pengarna. Dessutom låter man pengarna
            frysa inne, trots att de ju kommer från annat håll. Det är häpnadsväckande.
          </note>
          <note>
            Sedan talar jordbruksministern om bönderna som en grupp och säger
            att det är deras pengar. Detta handlar om miljöpolitik och om
            naturvårdsfrågor.
          </note>
          <note>
            Jag kan återigen citera Stefan Edman i DN-
          </note>
          <note>
            artikeln. När det gäller Nolabidraget, som fortfarande har en
            hyfsad nivå, säger han:
          </note>
          <note>
            "Vad ska vi ha Nolabidraget till om bönderna i
          </note>
          <note>
            Sydsveriges skogsbygder redan tvingats lägga ned sina jordbruk
            därför att de inte kan försörja sig på sina gårdar?"
          </note>
          <note>
            Det undrar jag också.
          </note>
          <note>
            Detta är definitivt fel väg, Margareta Winberg.
          </note>
          <note>
            Fundera ett varv till och försök komma tillbaka med ett bättre
            förslag!
          </note>
          <note>
            Anf. 37 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Får jag avslutningsvis hävda att vi inte avskaffar
            pengarna till miljön och jordbruket. Vi avskaffar inte pengarna
            till LFA-stöd, som gynnar de delar av landet som vi har refererat
            till. Det är bara det att vi inte har råd att hålla stödet på
            den nivå som den tidigare regeringen hade, men det kommer att
            finnas där - till gagn för miljön och till gagn för utvecklingen
            av landsbygden, i större utsträckning nästa budgetår än innevarande.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1994/95:146 om skärgårdarna
          </note>
          <note>
            Anf. 38 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag vill till att börja med gratulera
          </note>
          <note>
            Pär Nuder till riksdagsledamotskapet för Stockholms län.
          </note>
          <note>
            Herr talman! Pär Nuder har frågat mig om regeringen avser att
            beakta skärgårdarnas speciella problem och förutsättningar när
            Sverige skall presentera sitt förslag till hur EU:s strukturfondsmedel
            för Sverige skall fördelas.
          </note>
          <note>
            Svaret på den frågan är ja.
          </note>
          <note>
            I det arbete som pågår inom regeringskansliet med att ta fram
            förslag till avgränsning av s.k. 5-bområden kommer skärgårdarnas
            speciella förutsättningar att beaktas. Eftersom beredningsarbetet
            pågår kan jag i dag inte närmare kommentera hur förslaget kommer
            att utformas eller hur mycket medel från strukturfonderna det
            kan komma att röra sig om.
          </note>
          <note type="speaker">
            Anf. 39 PÄR NUDER (s):
          </note>
          <note>
            Herr talman! Till att börja med vill jag tacka arbetsmarknadsministern
            både för frågesvaret och för gratulationen. Jag får kvittera med
            en gratulation till arbetsmarknadsministerskapet.
          </note>
          <note>
            Det är naturligtvis ett väldigt tillfredsställande svar som arbetsmarknadsministern
            här har avgivit.
          </note>
          <note>
            Det är också ett förpliktigande svar att vi den dag som beredningsarbetet
            är avslutat får en precisering av hur stödet kommer att fördelas.
          </note>
          <note>
            Skärgårdsområdena har ju under årens lopp varit styvmoderligt
            behandlade i regionalpolitiskt hänseende. Det har funnits förslag
            på riksdagens bord om att inplacera skärgårdsområdena i regionalpolitiska
            stödområden. De har hittills avvisats.
          </note>
          <note>
            Jag har naturligtvis förståelse för att regeringen så kort tid
            efter EU-omröstningen inte har kommit längre i sitt beredningsarbete.
            Men jag vill icke förty hoppas att beredningsarbetet ganska snart
            skall vara avslutat, eftersom jag tror att det dels är viktigt
            att de områden som kommer att få stöd från EU snabbt får besked,
            dels att de snabbt får ett besked om hur EU-
          </note>
          <note>
            medlemskapet konkret kan förbättra situationen och levnadsvillkoren,
            inte minst för de människor i de regioner som har röstat nej till
            ett medlemskap. Jag tror att detta är viktigt för den framtida
            processens skull.
          </note>
          <note>
            Sammanfattningsvis måste jag säga att det är ett tillfredsställande
            svar. Jag ser fram emot den dag då regeringen presenterar en precisering.
          </note>
          <note>
            Anf. 40 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag räknar med att vi skall kunna lämna in papperen
            till EU i december månad och att regeringen skall kunna behandla
            ärendet i december månad. Just nu pågår samtal i arbetsmarknadsutskottet
            mellan de olika politiska partierna.
          </note>
          <note>
            Jag är helt övertygad om att regeringen kommer att lägga fram
            ett förslag som innebär att skärgården får del av det s.k. 5-b-stödet.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1994/95:149 om ändringar i arbetslöshetsersättningen
          </note>
          <note>
            Anf. 41 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Dan Ericsson har frågat mig hur de förändringar
            som regeringen föreslagit i arbetslöshetsförsäkringen kan ge en
            besparing på 2,6 miljarder kronor.
          </note>
          <note>
            Regeringen har föreslagit en nedläggning av de statliga arbetslöshetskassorna
            och en återgång till de regler som gällde före den 1 juli 1994.
            Därigenom sker en återgång till ett nolläge, kostnader och besparingar
            tar ut varandra.
          </note>
          <note>
            Utöver detta föreslår regeringen i samma proposition två nya
            besparingar; förändring av beräkning av normalarbetstiden och
            begränsning av ersättning vid fast deltidsarbete. Dessa båda nya
            besparingar beräknas tillsammans uppgå till 2,6 miljarder kronor.
          </note>
          <note type="speaker">
            Anf. 42 DAN ERICSSON (kds):
          </note>
          <note>
            Herr talman! Jag vill tacka för svaret. Det är trevligt att vi
            får diskutera något annat än ROT-
          </note>
          <note>
            avdrag och liknande som vi har gjort i tidigare debatter.
          </note>
          <note>
            Min fråga är givetvis föranledd av förslaget om att avskaffa
            den obligatoriska arbetslöshetsförsäkringen. Det står i bjärt
            kontrast mot de budskap om just arbetslöshetsförsäkringen som
            vi fick höra i valrörelsen.
          </note>
          <note>
            Eftersom jag kommer från Norrköping har jag hittat ett pressklipp
            från Norrköpings tidningar.
          </note>
          <note>
            "Blomman", nuvarande kollega till Anders Sundström i regeringen,
            lovade bättre tider med Socialdemokraterna. Nivåer, tidsgränser
            och ersättningar kommer att återställas om Socialdemokraterna
            vinner.
          </note>
          <note>
            Det är bara att konstatera att på ett antal punkter stämmer inte
            detta överens med det förslag som nu har lagts fram, utan man
            drar in 2,6 miljarder från människor som är arbetslösa. Hur skall
            då detta indiska reptrick gå till? Man säger ju att man nu förbättrar
            för arbetslösa samtidigt som man drar in
          </note>
          <note>
            2,6 miljarder.
          </note>
          <note>
            Jag har inte fått något annat svar än en bekräftelse på att regeringen
            nu med berått mod ställer tusentals människor utanför försäkringsskydd
            vid arbetslöshet. Vidare försämrar man försäkringsskyddet för
            deltidsarbetslösa. Jag kan inte se att detta är ett bra sätt att
            uppfylla de vallöften som gavs och de utfästelser som gjordes
            i valrörelsen vid tal ute på gator och torg samt på arbetsplatser.
          </note>
          <note>
            Anders Sundström, varför genomför ni detta? Inser ni inte att
            detta kommer att hårt drabba dem som är arbetslösa, några som
            ni i valrörelsen sagt er vilja försvara?
          </note>
          <note>
            Anf. 43 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! För att börja med det socialdemokratiska valmanifestet,
            så var det väldigt tydligt på ett antal av de punkter som Dan
            Ericsson nu tar upp.
          </note>
          <note>
            För det första sade vi i valmanifestet ingenting om höjning av
            ersättningsnivåer. Vi talade däremot om att det inte kunde bli
            fråga om höjning av ersättningsnivåer.
          </note>
          <note>
            För det andra angav vi i valmanifestet ganska tydligt vilka besparingar
            som skulle göras. Därutöver sade vi också att vi av det svenska
            folket ville ha ett öppet mandat att göra ytterligare besparingar
            om statsbudgeten krävde detta.
          </note>
          <note>
            För oss som företräder en rättvis politik är det oerhört viktigt
            att ha en statsbudget i balans. Jag vet att de som far illa av
            en snabbt växande statsskuld är alla de människor som behöver
            staten på ett eller annat sätt - den arbetslöse, den som bor i
            glesbefolkade områden, den sjuke, den gamle.
          </note>
          <note>
            Att vi nu gör besparingar i statsbudgeten, kombinerat med skattehöjningar
            för dem som har råd att betala mer skatt, syftar till att åstadkomma
            en rättvis politik.
          </note>
          <note>
            Det vore glädjande om Dan Ericsson kunde medverka till detta
            både när det gäller besparingarna och skattehöjningarna för dem
            som har råd.
          </note>
          <note type="speaker">
            Anf. 44 DAN ERICSSON (kds):
          </note>
          <note>
            Herr talman! Anders Sundström försöker att utöva monopol på att
            driva en rättvis politik. Vad vi måste diskutera är ju själva
            sakinnehållet och effekterna för enskilda människor.
          </note>
          <note>
            Vi kristdemokrater är definitivt ute efter att föra en rättvis
            politik. Men det är inte länge sedan som vi faktiskt kunde höra
            från den tidigare regeringen just argumentationen att vi måste
            försvara välfärden genom att klara budgetunderskott och statsskuld.
          </note>
          <note>
            Nu hör vi på fråga efter fråga här under frågestunden i dag att
            detta nu är huvudargumentet för den nuvarande regeringen för att
            faktiskt göra det sämre för människor som i valrörelsen uppfattade
            det som att Socialdemokraterna skulle göra förbättringar för dem.
          </note>
          <note>
            När det gäller grupper som nu drabbas av alla dessa försämringar
            har jag fått uppgifter från Arbetslöshetskassornas samorganisation
            om att det i hög grad handlar om deltidsarbetande kvinnor. Ni
            gör det värre för dem att bli arbetslösa. Jag förstår inte hur
            detta kan gå ihop med en, som ministern säger, rättvis politik.
          </note>
          <note>
            Anf. 45 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! I stort sett alla besparingar i statsbudgeten drabbar
            dem som har det sämst ställt. Nästan alla reformer har tillkommit
            för att skydda den svage. Vi vet att man inte klarar att få ordning
            på
          </note>
          <note>
            Sverige enbart genom skattehöjningar utan att det också krävs
            besparingar.
          </note>
          <note>
            Det som förvånar mig är Dan Ericssons retorik, kopplad till de
            återförslag som ni framlägger. Man måste nämligen, förutom besparingar,
            också genomföra skattehöjningar.
          </note>
          <note>
            Tyvärr är det så att Dan Ericsson egentligen huvudsakligen är
            med på besparingar, och han är i väldigt låg grad med på skattehöjningar.
          </note>
          <note type="speaker">
            Anf. 46 DAN ERICSSON (kds):
          </note>
          <note>
            Herr talman! Ministern försöker att glida ur den här debatten
            genom att nu tala om skattehöjningar.
          </note>
          <note>
            Jag har frågat vilka grupper det är som nu kommer att drabbas
            av förändringarna i arbetslöshetsförsäkringen.
          </note>
          <note>
            Förslaget innebär ju att man ställer en grupp människor utanför
            försäkringsskydd. En annan väldigt stor grupp får alltså ett sämre
            skydd och en sämre arbetslöshetsersättning.
          </note>
          <note>
            I den förteckning från Arbetslöshetskassornas samorganisation
            som jag refererade till redogör man mycket tydligt för vilka grupper
            det handlar om. Det gäller byggnadsarbetare, skogs- och lantarbetare,
            lärare utan fast tjänst, vikarier inom vårdsektorn -
          </note>
          <note>
            där finns många kvinnor - och anställda inom hotelloch restaurangbranschen
            samt också konstnärer exempelvis.
          </note>
          <note>
            Enskilda människor drabbas av dessa förslag. Jag förstår fortfarande
            inte hur det rimmar med den framtoning som Socialdemokraterna
            försökte ha i valrörelsen när man sade att man skulle återställa
            det gamla. Nu försämrar man arbetslöshetsersättningen på viktiga
            punkter.
          </note>
          <note>
            Anf. 47 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Det är faktiskt så, att vi tar över en statsbudget
            som är ordentligt i obalans. Vi försöker att få ordning på den
            genom både besparingar och skattehöjningar.
          </note>
          <note>
            Om man bara accepterar besparingarna slår det bara mot dem som
            har det sämst ställt. Min fråga till
          </note>
          <note>
            Dan Ericsson är om han är beredd att medverka till att man också
            tar av dem som har det bra ställt.
          </note>
          <note type="speaker">
            Anf. 48 DAN ERICSSON (kds):
          </note>
          <note>
            Fru talman! De debatterna för vi ju i samband med de ekonomisk-politiska
            frågorna. Vi förde en debatt med finansministern för några veckor
            sedan.
          </note>
          <note>
            Vi har redovisat att vi från kristdemokraternas sida mycket väl
            är beredda att medverka till detta. Men det är inte det frågan
            handlar om här i dag.
          </note>
          <note>
            Jag beklagar att arbetsmarknadsministern inte vill diskutera
            de negativa effekter för enskilda människor som förslaget om avskaffande
            av obligatorisk arbetslöshetsförsäkring får. Jag tar det som ett
            tecken på att det är obehagligt för socialdemokraterna att det
            nu kommer fram i ljuset att väldigt många drabbas av en politik
            som många av väljarna inte trodde att de skulle få se från socialdemokratiskt
            håll.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1994/95:100 om de ideella organisationernas
            ekonomiska förutsättningar
          </note>
          <note>
            Anf. 49 Civilminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! Bo Lundgren har frågat finansministern vilka åtgärder
            regeringen avser vidta för att garantera att vårens riksdagsbeslut
            om förbättrade ekonomiska förutsättningar för de ideella organisationerna
            med hjälp av den nya lotterilagen kommer att fullföljas. Ansvarsfördelningen
            inom regeringen är sådan att frågan besvaras av mig.
          </note>
          <note>
            Som Bo Lundgren påpekar beslutade riksdagen i våras om en ny
            lotterilag. Den nya lagen, som träder i kraft vid årsskiftet,
            öppnar möjligheter att anordna spel på s.k. värdeautomater efter
            tillstånd av regeringen. En av förutsättningarna för ett sådant
            tillstånd är enligt lagen att spelet anordnas till förmån för
            ideella organisationer. Som kulturutskottet uttalade är det viktigt
            att överskottet främst kommer det lokala föreningslivets barn-
            och ungdomsverksamhet till godo.
          </note>
          <note>
            Detta är självfallet avgörande utgångspunkter när regeringen
            har att pröva ansökningar om tillstånd att anordna sådana spel.
          </note>
          <note>
            Svaret är alltså att regeringen avser fullfölja uppdraget att
            via den nya lotterilagen förbättra de ideella organisationernas
            ekonomiska förutsättningar.
          </note>
          <note type="speaker">
            Anf. 50 BO LUNDGREN (m):
          </note>
          <note>
            Fru talman! Det är inte alltid lätt att ställa frågan till rätt
            statsråd. Göran Persson har en förmåga att uttala sig i de flesta
            ämnen.
          </note>
          <note>
            Jag tycker också att svaret är väl begränsat om man ser till
            vad jag faktiskt frågade om. Min fråga har en bredd.
          </note>
          <note>
            För oss i den förra regeringen var det, särskilt i ett läge när
            statsfinanserna kärvade, väsentligt att öka de ideella organisationernas
            möjlighet till egenfinansiering på olika sätt. Marita Ulvskog
            har själv sagt att exempelvis idrotten får se fram emot mindre
            bidrag, och i kommunerna görs det neddragningar av olika bidrag.
            Då borde man skapa bättre förutsättningar just för egenfinansiering.
          </note>
          <note>
            I andra uttalanden och här i kammaren säger Göran Persson att
            man skall försämra möjligheterna när det gäller spelmarknaden
            totalt sett. Såvitt jag kan bedöma har Finansdepartementet gått
            med på att
          </note>
          <note>
            Tipstjänst också när det är statligt skall få utveckla nya spel
            som kommer att kunna dra in nya pengar som annars skulle ha gått
            till ideella organisationer i stället för till staten.
          </note>
          <note>
            Det finns ett stort antal områden där man såväl försämrar egenfinansieringen
            som aviserar neddragningar som Marita Ulvskog som idrottsminister
            skall göra. Det försvagar ju i detta besvärliga läge t.ex. idrottsorganisationer
            och deras möjligheter att ställa upp och hjälpa till med att ta
            hand om ungdomar. Det försämrar för Röda korset, IOGT och många
            andra ideella organisationer.
          </note>
          <note>
            Är det inte rimligt att förbättra egenfinansieringsmöjligheterna
            i ett läge som är statsfinansiellt kärvt? Tycker Marita Ulvskog
            exempelvis att det är rimligt att det också i fortsättningen statsägda
            Tipstjänst skall få lov att ytterligare parasitera på det begränsade
            spelmarknadsutrymmet till nackdel för ideella organisationer?
          </note>
          <note>
            Anf. 51 Civilminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! Jag har redan svarat på Bo Lundgrens fråga. Regeringen
            anser det vara rimligt att förbättra folkrörelsernas och de ideella
            organisationernas möjligheter att egenfinansiera sin verksamhet.
          </note>
          <note>
            Däremot vill vi inte dela ansvaret för att staten är så fattig
            som den är i dag - så fattig att t.o.m. idrottsrörelsen och andra
            folkrörelser måste spara de närmaste åren. Vi anser att Bo Lundgren
            bär en betydande del av ansvaret för det.
          </note>
          <note>
            När det gäller Tipstjänst delar hela regeringen den uppfattning
            Göran Persson har redovisat tidigare i dag i denna frågestund.
            Dessutom vill jag säga att det är litet konstigt att Bo Lundgren
            ser en privatisering - en utförsäljning - av Tipstjänst som en
            lösning på folkrörelsernas ekonomiska problem. Det skulle ju innebära
            att folkrörelserna måste betala en ordentlig koncessionsavgift
            för att få Tipstjänst.
          </note>
          <note type="speaker">
            Anf. 52 BO LUNDGREN (m):
          </note>
          <note>
            Fru talman! Staten är fattig, om man nu ser staten som någonting
            i sig själv. Det beror i stor utsträckning på spekulationsekonomin
            under 80-talet och på en bankkris vars effekter på samhällsekonomin
            vi har fått hantera. Den diskussionen kan vi gärna ta när som
            helst.
          </note>
          <note>
            Men det läge vi har är besvärligt. Jag håller med om det. Det
            går inte att öka idrottsanslaget. Det kunde jag inte göra. Man
            kan diskutera om man skall minska det. Det kan vara tveksamt i
            sådana här tider om inte just ideella organisationer kan utnyttja
            resurserna bättre än vad det offentliga kan göra. Det kan man
            alltid diskutera.
          </note>
          <note>
            Ni talar i detta läge ändå med kluven tunga.
          </note>
          <note>
            Marita Ulvskog säger att regeringen skall göra det lättare för
            egenfinansiering. Samtidigt står Göran
          </note>
          <note>
            Persson och avvisar detta och säger t.o.m. att också de ideella
            organisationerna skall bära bördan. Man kan inte få det både bättre
            och sämre. Ni får ha en gemensam politik.
          </note>
          <note>
            Jag tycker ändå att just Tipstjänstfrågan är väsentlig. Överskottsökningarna
            - inte dagens överskott -
          </note>
          <note>
            skulle gå till ideella organisationer, men nu tillåter man en
            expansion utan att överskottet går till ideella organisationer.
            Är det rimligt?
          </note>
          <note>
            Anf. 53 Civilminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! Vi kan diskutera om det hade blivit några överskottsökningar
            för Tipstjänst. Tipstjänst befinner sig just nu i en utveckling
            där man går bakåt. I värsta fall hade det kunnat sluta med att
            staten hade blivit skyldig att täcka upp underskottet även om
            man hade överlåtit Tipstjänst på folkrörelserna och idrottsrörelsen.
          </note>
          <note>
            Faktum kvarstår: samtliga statsråd i regeringen anser att folkrörelserna
            och de ideella organisationerna bör få större möjligheter att
            egenfinansiera sin verksamhet, samtidigt som vi anser att också
            samhället har ett ansvar att via statliga och kommunala medel
            stötta denna viktiga del av svenskt föreningsliv.
          </note>
          <note type="speaker">
            Anf. 54 BO LUNDGREN (m):
          </note>
          <note>
            Fru talman! Det upplägg som fanns från min sida gällde en situation
            där staten aldrig hade fått sämre villkor efter ett överförande
            av Tipstjänst till ideella organisationer än om staten hade ägt
            Tipstjänst. Det fanns inga möjligheter till det.
          </note>
          <note>
            Däremot var det så att staten genom denna förändring delade med
            sig av den ökning man skulle få av överskottet till ideella organisationer
            - om det blev en ökning. Då hade ju Tipstjänst kunnat utveckla
            nya spel och fungerat bra som organisation utan den mediedebatt
            vi i dag har fått. Man visste att överskottet skulle gå till något
            som accepterades av människor och som skulle kunna bidra till
            de ideella organisationernas finansiering. Det var den andra saken
            som var så bra. Nu låter man nya spel expandera utan att överskottet
            ens till någon del går till de ideella organisationerna. Det tar
            ju bort en del av spelmarknaden.
          </note>
          <note>
            Jag har inte sett något förslag som innebär förbättringar jämfört
            med det vi genomförde i våras, utan bara försämringar. Det aviserade
            också Göran
          </note>
          <note>
            Persson tidigare här i kammaren. Är det rimligt med sådana försämringar?
          </note>
          <note>
            Anf. 55 Civilminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! Bo Lundgrens upplägg för Tipstjänst innebar att staten
            skulle stå för risken om Tipstjänst skulle utvecklas negativt
            - detta även om man redan hade överlåtit Tipstjänst på t.ex. idrottsrörelsen.
          </note>
          <note>
            När det gäller påståendet att Tipstjänst tillåts expandera med
            nya spel vill jag säga att Tipstjänst fick den koncession man
            nu utnyttjar för Tipsbingo under den förra regeringens regeringsinnehav
            - icke under den nuvarandes.
          </note>
          <note>
            Jag vill avslutningsvis återigen säga att regeringen avser att
            se till att de ideella organisationerna och folkrörelserna kommer
            att få större möjligheter till egenfinansiering av sin verksamhet.
          </note>
          <note type="speaker">
            Anf. 56 BO LUNDGREN (m):
          </note>
          <note>
            Fru talman! Det kanske finns anledning att lägga till några saker
            för att rätta till bilden. Staten skulle, åtminstone under en
            övergångsperiod, stå för risken.
          </note>
          <note>
            Staten hade dock fått stå för samma risk om man hade bibehållit
            ägandet. Det är samma risk - varken mer eller mindre.
          </note>
          <note>
            Koncessionen ger rätt att anordna Tipsbingo. Jag delar den uppfattningen.
            Tipstjänst brukar dock förankra sina idéer hos ägaren. Man försökte
            göra det för ett par år sedan. Jag konstaterade att i den då rådande
            situationen var det inte särskilt lämpligt att starta Tipsbingo.
            Man gjorde det inte heller. I våras, då riksdagen hade accepterat
            att vi skulle kunna lämna över ägandet till ideella organisationer,
            var situationen en annan. Men nu har ni ju bestämt att staten
            skall behålla ägandet. Staten skall ta in det som Bingolotto m.fl.
            spel kommer att förlora. Detta är den stora skillnaden. Försök
            förklara hur detta skall kunna gynna föreningarna. Det försämrar
            för dem och gynnar bara staten.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1994/95:116 om fjällnaturen
          </note>
          <note type="speaker">
            Anf. 57 Miljöminister ANNA LINDH (s):
          </note>
          <note>
            Fru talman! Michael Hagberg har frågat mig vilka åtgärder jag
            avser att vidta för att rädda fjällnaturen.
          </note>
          <note>
            Jag har så sent som den 25 oktober besvarat en liknande fråga
            av Ulf Björklund, som efterfrågade en strategi för ett hållbart
            nyttjande av fjällnaturen. Jag redovisade då bl.a. att ett av
            problemen när det gäller markanvändningen i fjällvärlden är att
            många aktörer har anspråk på nyttjande av fjällnaturen.
          </note>
          <note>
            Samtidigt har skilda myndigheter olika uppgifter att bevaka när
            det gäller utvecklingen i dessa områden.
          </note>
          <note>
            Jag redovisade också att en hel del aktiviteter och utredningar
            pågår som har direkt beröring med nyttjandet av fjällnaturen.
          </note>
          <note>
            Som svar på Michael Hagbergs fråga vill jag upprepa vad jag redovisade
            den 25 oktober, nämligen att jag som en av mina prioriterade uppgifter
            kommer att noga följa utvecklingen i fjällvärlden. Jag kan härutöver
            meddela att den nya
          </note>
          <note>
            Miljövårdsberedningen som sin första uppgift får i uppdrag att
            lägga fram ett samlat förslag i frågan.
          </note>
          <note>
            Regeringen återkommer också i vår med förslag om olika åtgärder
            för att begränsa skotertrafikens negativa effekter på bl.a. jordbruksmark
            och naturmiljö.
          </note>
          <note type="speaker">
            Anf. 58 MICHAEL HAGBERG (s):
          </note>
          <note>
            Fru talman! Jag tackar miljöministern för svaret och noterar
            att miljöministern tar dessa frågor på riktigt allvar. Det gläder
            mig verkligen. Det finns stor anledning att belysa den här frågan.
            Att det har skett förslitningar av den här typen av natur har
            belysts från många olika håll.
          </note>
          <note>
            Jag har följt utvecklingen i de här trakterna ganska många år
            bakåt i tiden och noterar att antalet renar tenderar att öka betydligt.
            Jag har också kunnat konstatera att antalet motordrivna fordon
            har ökat, eftersom de används i rennäringen. Jag hoppas verkligen
            att ni tar med dessa aspekter i de diskussioner som förs i Miljövårdsberedningen.
            Jag kommer att följa detta med stort intresse.
          </note>
          <note>
            Slutligen vill jag också tacka för att svaret på min fråga kom
            mycket snabbt.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1994/95:148 om Kynnefjäll och högaktivt kärnbränsleavfall
          </note>
          <note type="speaker">
            Anf. 59 Miljöminister ANNA LINDH (s):
          </note>
          <note>
            Fru talman! Per Lager har frågat mig när ett klart besked kommer
            om att Kynnefjäll inte skall användas till att förvara utbränt
            kärnbränsle.
          </note>
          <note>
            Som ett led i det svenska programmet för att ta hand om det använda
            kärnbränsle och kärnavfall som genereras i landet bedrivs ett
            omfattande forsknings- och undersökningsarbete. Syftet med arbetet
            är att få fram ett bra underlag för ett ställningstagande till
            frågan om utformningen av ett slutförvar för använt kärnbränsle.
          </note>
          <note>
            Under årens lopp har ett tusental områden i landet studerats
            i syfte att kartlägga olika typer av berggrund. Geologiska typområdesundersökningar
            av olika omfattning har genomförts inom 14 s.k.
          </note>
          <note>
            typområden i Sverige; från Taavinunnanen och
          </note>
          <note>
            Kamlunge i norr till Klipperås och Sternö i söder. På några av
            platserna har provborrningar skett.
          </note>
          <note>
            Enligt kärntekniklagen ligger hela ansvaret för forsknings- och
            utvecklingsarbetet sedan 1984 hos kraftföretagen som genom det
            gemensamt ägda
          </note>
          <note>
            Svensk Kärnbränslehantering AB, SKB, bedriver forskningen.
          </note>
          <note>
            En process har nyligen påbörjats av SKB som syftar till att hitta
            en plats i landet lämplig för slutförvar av använt kärnbränsle
            och högaktivt kärnavfall.
          </note>
          <note>
            Regeringen har för avsikt att före årsskiftet ge vissa riktlinjer
            för denna platsvalsprocess. Innan processen kommit så långt att
            det är aktuellt att peka ut några platser lämpliga för ett slutförvar
            kommer det att dröja ytterligare ett antal år. Det är således
            alldeles för tidigt att nu peka ut några platser som skulle vara
            mer lämpliga än andra för ett slutförvar.
          </note>
          <note type="speaker">
            Anf. 60 PER LAGER (mp):
          </note>
          <note>
            Fru talman! Fru miljöminister Anna Lindh! Jag tackar för svaret,
            men jag är förstås besviken. Hur skulle jag kunna vara något annat?
          </note>
          <note>
            I en demokrati som vår känns det minst sagt underligt att människor
            skulle behöva vakta ett speciellt område dygnet runt i snart 15
            år. Området vaktas för att inte myndigheter eller företag - SKB
            - skall köra över den lokala folkviljan. Det känns mycket främmande,
            men det är så det är. Budskapen är dubbla och inte trovärdiga.
          </note>
          <note>
            Kynnefjäll är ett seismiskt oroligt område. Det senaste jordskalvet
            inträffade den 19 februari 1992. I
          </note>
          <note>
            området finns naturreservat och djurskydds- och naturvårdsområden.
            Där finns också sjön Kernsjön, som utgör renvattensresurs för
            Lysekils kommun, och ytterligare 200-300 små sjöar som är viktiga
            för biotopen.
          </note>
          <note>
            Trots att kommunerna runt om - Tanum, Munkedal och Dals-Ed -
            har sagt nej, har det ännu inte gått att få ett klart besked och
            ett entydigt svar på huruvida SKB skall få lov att provborra i
            Kynnefjäll eller inte. Kan inte miljöministern ge befolkningen
            i
          </note>
          <note>
            Bohuslän och Dalsland ett sådant besked här och nu?
          </note>
          <note>
            15 år, miljöminister Anna Lindh, är en lång väntan.
          </note>
          <note>
            Skall det komma att ta ytterligare ett ovisst antal år?
          </note>
          <note>
            Är inte regeringen den som ändå i slutändan är ansvarig i frågan?
          </note>
          <note type="speaker">
            Anf. 61 Miljöminister ANNA LINDH (s):
          </note>
          <note>
            Fru talman! Eftersom ansvaret i det här skedet ligger på SKB
            kan jag nu inte ge definitiva och slutgiltiga besked om vilka
            områden som är aktuella och vilka som inte är det.
          </note>
          <note>
            Däremot kan jag säga att när ärendet så småningom hamnar på mitt
            bord - efter det att beredningen har gått så långt att regeringen
            involveras - kommer det naturligtvis att ha avgörande betydelse
            vilken inställning de berörda kommunerna har. Därmed anser jag
            att människorna i Kynnefjäll inte behöver vara oroliga. Jag anser
            inte att de behöver fortsätta att vakta.
          </note>
          <note type="speaker">
            Anf. 62 PER LAGER (mp):
          </note>
          <note>
            Fru talman! Vi har en naturresurslag, miljöminister Anna Lindh.
            I 4 kap. 3 § upphävs kommunernas vetorätt när det gäller anläggningar
            för kärnbränsle.
          </note>
          <note>
            Redan i början av 1980-talet ställdes frågor i denna kammare
            om Kynnefjäll och de planerade provborrningarna. År 1991, 1993
            och 1994 har bl.a. Elving
          </note>
          <note>
            Andersson motionerat om behovet av att återge kommunerna vetorätten.
            Han använde då Kynnefjäll som ett exempel där detta är viktigt.
          </note>
          <note>
            Det finns nu en möjlighet för regeringen att i den aviserade
            nya miljöbalken arbeta in regler gällande anläggningar för hantering
            av kärnkraftsavfall och att då kanske även återställa den kommunala
            vetorätten. Då kan måhända alla de trogna vakthållarna äntligen
            få lämna den lilla stugan och i stället låta den bli ett museum
            och ett monument över lokalbefolkningens vilja och kamp som till
            slut gav resultat, om denna avrundning tillåts.
          </note>
          <note type="speaker">
            Anf. 63 Miljöminister ANNA LINDH (s):
          </note>
          <note>
            Fru talman! Jag har inga fler besked att ge i dag.
          </note>
          <note>
            Vi får se om vi kan återkomma till dessa frågor senare.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1994/95:154 om miljöpolitiken
          </note>
          <note type="speaker">
            Anf. 64 Miljöminister ANNA LINDH (s):
          </note>
          <note>
            Fru talman! Eva Eriksson har frågat mig om regeringen avser att
            tillsätta en "Lindbeckkommission"
          </note>
          <note>
            på miljöområdet.
          </note>
          <note>
            Redan av regeringsförklaringen framgår att miljöpolitiken är
            en av regeringens fem stora övergripande huvuduppgifter. Målet
            är att förverkliga det ekologiskt uthålliga industrisamhället.
          </note>
          <note>
            En långsiktigt hållbar utveckling förutsätter en god hushållning
            med våra gemensamma resurser.
          </note>
          <note>
            Miljöprogram bör därför utarbetas för alla samhällssektorer.
            Statliga myndigheter och företag bör genomföra miljörevisioner.
            Regeringen kommer att stimulera det fortsatta lokala arbetet med
            Agenda
          </note>
          <note>
            21. Självfallet skall även miljökonsekvensbedömningar användas.
          </note>
          <note>
            I regeringens miljöpolitiska strategi ingår vidare att följa
            upp hur olika organ och beslutsprocesser fungerar på miljöområdet.
            I det sammanhanget är det viktigt att se lagstiftning, beslutsprocesser
            och organisation i ett sammanhang. Regeringen kommer därför att
            lägga fram ett nytt förslag till miljöbalk för riksdagen.
          </note>
          <note>
            Regeringen kommer även att tillsätta utredningen om skatteväxling,
            där syftet är att öka miljöhänsynen vid ekonomiskt beslutsfattande.
          </note>
          <note>
            Regeringen redovisar årligen till riksdagen resultatet av det
            miljöpolitiska arbetet i relation till miljömålen. Så kommer att
            ske även i år.
          </note>
          <note>
            Den nya miljövårdsberedningen kommer att få i uppdrag att ta
            fram program för hur olika samhällssektorer skall miljöanpassas.
            Regeringen återkommer även till frågan om hur olika parter och
            grupper kan involveras i det förberedande arbete som nu sätts
            i gång inför 1997 års uppföljningskonferens till Riokonferensen
            inom ramen för CSD. Detta kan påminna om det förslag som Eva Eriksson
            har, varför jag hoppas att vi kan återkomma.
          </note>
          <note>
            Utöver dessa exempel på arbete i de avseenden som Eva Erikssons
            fråga gäller utförs liknande arbete kontinuerligt inom de olika
            miljömyndigheterna.
          </note>
          <note>
            Jag anser därför att det inte nu finns något behov av att tillsätta
            någon sådan kommission som Eva
          </note>
          <note>
            Eriksson frågar efter.
          </note>
          <note type="speaker">
            Anf. 65 EVA ERIKSSON (fp):
          </note>
          <note>
            Fru talman! Tack så hjärtligt för svaret, miljöministern! Efter
            att ha fått detta svar är det svårt att debattera med henne. Vi
            är tydligen helt eniga om miljöpolitiken och den strategi som
            behövs i framtiden.
          </note>
          <note>
            Det är dock ett faktum att miljöfrågor har svårt att komma med
            som en del av helheten i de olika samhällssektorerna. Miljöministern
            nämner ett exempel i sitt svar, nämligen det beslut som vi har
            skrivit på när det gäller Riokonferensen och annat. Vi kan inte
            se att det tränger igenom i landsting, kommuner och beslutsprocesserna
            ute i landet. Vi ser inte heller att det blir ändamålsenliga beslut,
            med tanke på de mål som ändå har fastställts.
          </note>
          <note>
            Mot den bakgrunden är det viktigt att man på något sätt får ett
            perspektiv på miljöpolitiken som gör att vi också kan koppla den
            till den ekonomiska politiken. Det är litet grand det som är syftet
            med en hänvisning till Lindbeckkommissionen. Jag tycker att det
            finns rimliga skäl till att göra en mer ekonomisk analys av miljöpolitiken
            och dess beslutsprocesser.
          </note>
          <note type="speaker">
            Anf. 66 Miljöminister ANNA LINDH (s):
          </note>
          <note>
            Fru talman! En del av den ekonomiska analysen kommer också att
            ingå i den här skatteväxlingsutredningen.
          </note>
          <note>
            Jag har möjligen en litet annan bild än Eva Eriksson när det
            gäller det arbete som sker i kommuner och landsting. Det är riktigt
            att det på en del håll finns mycket övrigt att önska, men det
            finns också en hel del kommuner som sköter Agenda 21-arbetet alldeles
            utomordentligt.
          </note>
          <note>
            Jag märker att Eva Eriksson och jag är överens om hur man skall
            arbeta vidare. Vår tanke med Miljövårdsberedningen är just att
            den i fortsättningen skall arbeta mycket med att ta fram miljöprogram
            för olika samhällsområden. Detta skall göras för att vi skall
            få miljöfrågorna att genomsyra olika samhällsområden mer än vad
            vi har lyckats med hittills.
          </note>
          <note>
            Vår tanke är också att vi skall hitta någon form av samarbetsforum,
            som jag har sagt tidigare, inför
          </note>
          <note>
            1997 års uppföljningskonferens till Riokonferensen.
          </note>
          <note>
            Jag tror att det också där finns möjlighet att få den här sortens
            breda forum som Eva Eriksson efterlyser.
          </note>
          <note type="speaker">
            Anf. 67 EVA ERIKSSON (fp):
          </note>
          <note>
            Fru talman! Jag tycker att det, i det Agenda 21-
          </note>
          <note>
            arbete som pågår och som är mycket aktivt runt om i landet, finns
            en tendens att man gör opportunistiska ställningstaganden i fråga
            om miljön. Man silar mygg och sväljer kameler.
          </note>
          <note>
            Det har vi inte råd med i miljöpolitiken. Det har vi heller inte
            råd med när det gäller den ekonomiska politiken. Såvitt jag förstår
            av miljöministerns svar finns det en ambition att man på något
            sätt skall tillsätta en utredning som tittar på detta. Om man
            kallar den Lindbeckkommissionen är jag nöjd.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1994/95:133 om kraft- och värmelinjen
          </note>
          <note>
            Anf. 68 Statsrådet JÖRGEN
          </note>
          <note type="speaker">
            ANDERSSON (s):
          </note>
          <note>
            Fru talman! Lennart Beijer har frågat mig om vilka åtgärder regeringen
            avser att vidta för att öka utbildningen av drift- och underhållspersonal
            inom kraft- och värmelinjen i landet som helhet och i synnerhet
            i Kalmar.
          </note>
          <note>
            Det är angeläget att den personal som arbetar inom kraft- och
            värmeförsörjningen har en hög kompetens och en tillräcklig utbildningsnivå.
            Drift- och underhållspersonal är en viktig grupp i detta avseende.
            Behovet finns när det gäller såväl traditionell energiförsörjning
            som alternativa energibärare, eftersom en kompetens inom energisektorns
            alla områden är en betydelsefull faktor för att man skall kunna
            utveckla landets energisystem i enlighet med energiöverenskommelsen
            från år 1991.
          </note>
          <note>
            Universitet och högskolor bestämmer självständigt om vilka kurser
            som man vill tillhandahålla. Det gäller även Högskolan i Kalmar.
          </note>
          <note>
            Utbildning är en långsiktig investering. Inför beslut om kursutbud
            och utbildning är det därför centralt för de studerande, högskolorna
            och universiteten att det finns tydliga signaler om samhällets
            och näringslivets långsiktiga behov av utbildning.
          </note>
          <note>
            Regeringen har i regeringsförklaringen understrukit behovet av
            långsiktighet och stabilitet i energipolitiken. Lennart Beijers
            fråga belyser att detta även gäller utbildningssektorn.
          </note>
          <note>
            Den parlamentariska energikommissionen har nyligen inlett sitt
            arbete. Den har i uppdrag att bl.a.
          </note>
          <note>
            lägga fram förslag om program för omställning och utveckling
            av energisystemet, och behovet av särskilda utbildningsinsatser
            kommer att kunna belysas i det sammanhanget. Min förhoppning är
            att
          </note>
          <note>
            Energikommissionen kommer att kunna ge underlag till den nödvändiga
            politiska enighet som behövs inom svensk energipolitik.
          </note>
          <note>
            Jag ser det som min uppgift att även fortsättningsvis verka för
            enighet och lånsiktighet i energipolitiken. Genom långsiktigt
            trovärdiga och stabila spelregler kan högskolor och universitet
            med större säkerhet identifiera samhällets och näringslivets kompetensbehov.
          </note>
          <note type="speaker">
            Anf. 69 LENNART BEIJER (v):
          </note>
          <note>
            Fru talman! Jag vill tacka för svaret. Det är ett alldeles utmärkt
            svar. Man kan tycka att det är litet märkligt att frågan behöver
            ställas. Men situationen är faktiskt alarmerande.
          </note>
          <note>
            Under 1994 har nämligen ingen intagning skett till den här utbildningen
            i Kalmar. Några beslut är ännu inte fattade för 1995. Såvitt jag
            förstår har man varslat lärarpersonal. Om inte åtgärder vidtas
            före årsskiftet, om inte skolan ändrar sig på något sätt, kommer
            vi inte att få några nya ingenjörer från
          </note>
          <note>
            Högskolan i Kalmar förrän framåt år 2000.
          </note>
          <note>
            Man kan tycka att det kan kvitta om utbildningen finns i Kalmar
            eller någon annanstans; det tycker nog jag också. Men om man tittar
            på antalet utbildade finner man att det har skett en viss minskning.
            Med tanke på att det finns en ambition att kärnkraften skall avvecklas,
            att det måste finnas kompetent personal för att man skall klara
            av de nya energisystemen, är detta en märklig utveckling.
          </note>
          <note>
            Anf. 70 Statsrådet JÖRGEN
          </note>
          <note type="speaker">
            ANDERSSON (s):
          </note>
          <note>
            Fru talman! Jag delar naturligtvis uppfattningen att det är oerhört
            viktigt att kompetensen på det här området upprätthålls. Universiteten
            och högskolorna spelar i det avseendet en mycket central roll.
          </note>
          <note>
            Den här utbildningen finns inte bara i Kalmar.
          </note>
          <note>
            Den finns även på andra platser. På den ort som jag själv kommer
            från finns det t.ex. en utbildning på det här området. Ett annat
            exempel är Chalmers tekniska högskola. Där ordnas regelbundet
            grundkurser i kärnkemi och reaktorfysik. Skälet till detta specifika
            uppdrag är just att man vill upprätthålla den kompetens som behövs
            inom kärnkraftsområdet i Sverige. För detta åtagande utgår för
            övrigt inga särskilda medel.
          </note>
          <note>
            Jag är väldigt glad om Kalmar i sin marknadsföring kan se till
            att få elever och också se till att skapa förutsättningar för
            en sådan här utbildning. Jag har ingenting att invända mot det.
            Kalmar ligger för övrigt i ett län där det finns tre kärnreaktorer.
            Därför vore det värdefullt om den här utbildningen hamnar i
          </note>
          <note>
            Kalmar, men ansvaret för detta ligger i högsta grad på högskolan
            där. Jag önskar gärna högskolan lycka till med dess marknadsföring.
          </note>
          <note type="speaker">
            Anf. 71 LENNART BEIJER (v):
          </note>
          <note>
            Fru talman! Jag har full förståelse för att energiministern inte
            vill klampa in på olika skolors områden utan att han naturligtvis
            vill ge de stora linjerna.
          </note>
          <note>
            Även om Energikommissionen har satts i gång är det naturligtvis
            dags att man blir mycket konkret när det gäller hur kärnkraften
            skall avvecklas. Vi är många som undrar hur man skall hinna med
            detta till år 2010. En avveckling får inte ske på ett sådant sätt
            att personalen som kommer att sköta kärnkraftverken blir mindre
            kompetent. Det vore ett dåligt sätt att avveckla kärnkraften på,
            enligt min mening.
          </note>
          <note>
            Jag bedömer energiministerns svar som att även han tycker att
            det är ett något märkligt agerande att avveckla en sådan här viktig
            utbildning som har funnits under många år vid högskolan.
          </note>
          <note>
            Anf. 72 Statsrådet JÖRGEN
          </note>
          <note type="speaker">
            ANDERSSON (s):
          </note>
          <note>
            Fru talman! För tydlighetens skull vill jag säga att jag är angelägen
            om att en sådan här utbildning finns och att den skall hålla en
            hög kompetens.
          </note>
          <note>
            Vilka högskolor som den utbildningen skall finnas på anser jag
            vara en fråga för respektive högskola. Det uttalar jag mig inte
            om.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1994/95:138 om bolagsbildningen till följd
            av elmarknadens avreglering
          </note>
          <note>
            Anf. 73 Statsrådet JÖRGEN
          </note>
          <note type="speaker">
            ANDERSSON (s):
          </note>
          <note>
            Fru talman! Conny Sandholm har frågat näringsministern om regeringen
            avser att medverka till åtgärder för att begränsa nya bolagsbildningar
            som en följd av elmarknadens kommande avreglering.
          </note>
          <note>
            Ansvaret inom regeringen är så fördelat att det är jag som skall
            svara på frågan.
          </note>
          <note>
            Bakgrunden till frågan är den nya ellagstiftningens krav på organisatorisk
            åtskillnad mellan å ena sidan produktion av och handel med el
            och å andra sidan överföring av el, dvs.
          </note>
          <note>
            nätverksamhet.
          </note>
          <note>
            Jag vill inledningsvis erinra om att regeringen nyligen har föreslagit
            att ikraftträdandet för de nya reglerna på elmarknaden skjuts
            upp för att skapa möjlighet för Energikommissionen att genomföra
            en bredare konsekvensanalys av reglerna innan reformen träder
            i kraft.
          </note>
          <note>
            Produktionen av och handel med el kommer med de nya reglerna
            att vara en konkurrensutsatt verksamhet. Nätverksamhet är däremot
            ett naturligt monopol.
          </note>
          <note>
            En förutsättning för att konkurrens skall kunna uppnås på elmarknaden
            är att köpare och säljare av el kan utnyttja ledningsnäten på
            skäliga och ickediskriminerande villkor. Nätverksamheten måste
            därför regleras och övervakas på ett särskilt sätt.
          </note>
          <note>
            Den nya regel som föreskriver att produktionen av el och nätverksamhet
            inte får bedrivas i samma juridiska person har införts i syfte
            att minska risken för s.k. korssubventionering mellan dessa bägge
            verksamheter. Detta krav på organisatorisk åtskillnad är tillsammans
            med bestämmelserna om särredovisning av nätverksamhet viktiga
            förutsättningar för att kunna bedöma skäligheten i nättariffer
            och övriga villkor.
          </note>
          <note>
            Utvecklingen har under senare år gått mot att i ökad omfattning
            bedriva kommunal verksamhet i privaträttsliga former, vanligtvis
            i form av aktiebolag. Frågan om offentlighetsprincipens tillämpning
            i kommunala företag behandlades mot denna bakgrund av riksdagen
            våren 1994 (prop.
          </note>
          <note>
            1993/94:48, bet. 1993/94:KU13, rskr. 1993/94:46).
          </note>
          <note>
            Genom riksdagens beslut införs den 1 januari 1995
          </note>
          <note>
            bestämmelser som vidgar gränserna för offentligheten i kommunal
            verksamhet och jämställer kommunala företag med myndigheter när
            det gäller handlingsoffentlighet. Under förutsättning att kommunen
            är huvudman för företaget gäller således samma krav på handlingsoffentlighet
            oavsett i vilken form verksamheten bedrivs. Dessa regler gäller
            även för dotterbolag till kommunalägda bolag.
          </note>
          <note>
            Den ökade bolagsbildningen inom elsektorn innebär således i sig
            inte någon inskränkning av den kommunala demokratin. Det är en
            fråga för kommunerna att avgöra om verksamheten skall bedrivas
            i kommunal regi. Utan att föregripa Energikommissionens analyser
            vill jag därför svara Conny Sandholm att jag inte ser någon anledning
            att vidta några åtgärder för att begränsa bolagsbildningarna inom
            elsektorn.
          </note>
          <note type="speaker">
            Anf. 74 CONNY SANDHOLM (fp):
          </note>
          <note>
            Fru talman! Låt mig först säga tack för ett utförligt svar. Samtidigt
            konstaterar jag att jag inte delar statsrådets mening. Jag känner
            en oro för den ökade bolagiseringen.
          </note>
          <note>
            När det gäller sakfrågan, nämligen den juridiska åtskillnaden,
            har man kunnat lösa problemet i t.ex.
          </note>
          <note>
            Norge och England med adminstrativa regler. Varför skulle inte
            det kunna ske här i Sverige?
          </note>
          <note>
            Anf. 75 Statsrådet JÖRGEN
          </note>
          <note type="speaker">
            ANDERSSON (s):
          </note>
          <note>
            Fru talman! Först och främst är jag en varm anhängare av den
            kommunala självstyrelsen, som vi tillämpar i detta land.
          </note>
          <note>
            Om riksdagen därutöver har fattat beslut och infört bestämmelser
            som jämställer kommunala bolag med kommunala förvaltningar vad
            avser offentlighetsprincipen har man samma tillgång till handlingar
            i kommunala bolag som i kommunala myndigheter.
          </note>
          <note>
            Jag ser därför inte någon som helst anledning att vi skall gå
            in och tala om för kommunerna om de skall bedriva sin verksamhet
            i bolag eller förvaltningsform. Det anser jag vara en centralistisk
            klåfingrighet.
          </note>
          <note type="speaker">
            Anf. 76 CONNY SANDHOLM (fp):
          </note>
          <note>
            Fru talman! Nu talar vi förbi varandra. Jag tror att vi är överens
            om det kommunala självstyret. Jag tror också att vi nästan har
            sammma bakgrund, och då är man rädd om det självstyret. Frågan
            gäller under vilka villkor det bedrivs. Jag har fått det svar
            som statsrådet har lämnat. Men frågan kvarstår fortfarande.
          </note>
          <note>
            Om man nu skulle vilja föra över egendomen i förvaltningsform
            uppenbaras nya hinder som mer har en skattemässig karaktär, dvs.
            i form av uttagsbeskattning. Detta är helt möjligt att göra, eftersom
            det gäller infrastruktur, liksom i fråga om gator och vägar.
          </note>
          <note>
            Jag vill fråga statsrådet om han kan tänka sig att titta över
            dessa regler för att öka möjligheterna till kommunalt självstyre
            och egna beslut.
          </note>
          <note>
            Anf. 77 Statsrådet JÖRGEN
          </note>
          <note type="speaker">
            ANDERSSON (s):
          </note>
          <note>
            Fru talman! Den erfarenhet jag har av hur man ute i kommunerna
            hanterar det förberedelsearbete som har börjat med anledning av
            elmarknadens avreglering är att man är helt på det klara med att
            nätverksamheten skall bedrivas i förvaltningsform.
          </note>
          <note>
            Däremot är man nog ganska inne på att handel med el skall ske
            i bolagsform, och det av rent affärsmässiga principer.
          </note>
          <note>
            Den friheten att bestämma anser jag att kommunerna skall ha,
            eftersom vi har säkrat offentlighetsprincipen även i kommunala
            bolag.
          </note>
          <note type="speaker">
            Anf. 78 CONNY SANDHOLM (fp):
          </note>
          <note>
            Fru talman! Jag skönjer här en samsyn. Avsikten var att ha en
            förvaltningsform för nätdelen, dvs. infrastrukturen. Men verkligheten
            tenderar att bli en helt annan.
          </note>
          <note>
            Det kanske är något av ett informationsproblem.
          </note>
          <note>
            Man måste få klart för sig vilka möjligheter som finns att flytta
            över nätet i förvaltningsform utan att riskera merkostnader. Det
            tror jag inte landets kommunpolitiker i dag är villiga att åta
            sig.
          </note>
          <note>
            Anf. 79 Statsrådet JÖRGEN
          </note>
          <note type="speaker">
            ANDERSSON (s):
          </note>
          <note>
            Fru talman! Den erfarenhet jag har av den kommunala verksamheten
            i de kommuner som förbereder sig för detta är att de flesta kommuner,
            nästan alla, avser att bedriva nätverksamheten i förvaltningsform.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1994/95:99 om anslutningen till Öresundsbron
          </note>
          <note>
            Anf. 80 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Kerstin Warnerbring har frågat mig om anslutningen
            till Öresundsbron skall ske via en citytunnel genom Malmö eller
            via utbyggnad för både person- och godstrafik på Kontinentalbanan.
          </note>
          <note>
            Enligt det riksdagsbeslut som fattades 1990
          </note>
          <note>
            (prop. 1990/91:158) rörande avtalet mellan Sverige och Danmark
            om en fast förbindelse över Öresund skall SVEDAB stå för utbyggnaden
            av anslutningarna till bron. För järnvägens del skall anslutningen,
            enligt propositionen, ske via
          </note>
          <note>
            Kontinentalbanan och gå fram till Malmö C. Enligt regeringsbeslut
            i juni 1994 skall väg- och järnvägsanslutningarna prövas av Koncessionsnämnden
            för miljöskydd enligt miljöskyddslagen.
          </note>
          <note>
            Citytunneln är inte nödvändig för att få en god anslutning av
            Öresundsbron till Södra stambanan och Malmö central. Den kan däremot
            vara en viktig länk för att binda samman Malmöregionens kollektivtrafik.
            Genomförandet bör därför också vara avhängigt regionens ställningstagande
            i frågan.
          </note>
          <note>
            Förutsättningarna för att genomföra och finansiera en citytunnel
            har tidigare i år utretts av
          </note>
          <note>
            Bengt Dennis. Enligt utredningen bör tunneln samfinansieras av
            staten och regionen. Jag delar utredningens ståndpunkt att regionen
            bör stå för sin andel av den finansiella risken för att ett genomförande
            skall kunna komma till stånd.
          </note>
          <note>
            Företrädare för regionen har emellertid inte ännu ställt sig
            bakom utredningens förslag.
          </note>
          <note type="speaker">
            Anf. 81 KERSTIN WANERBRING (c):
          </note>
          <note>
            Fru talman! Jag ber att få tacka kommunikationsministern för
            svaret. Jag är mycket tacksam över att jag har fått ett svar.
          </note>
          <note>
            Under de fyra veckor som har gått sedan jag ställde frågan har
            jag litet då och då tänkt på ordspråket att den som väntar på
            något gott väntar aldrig för länge. Nu måste jag kanske erkänna
            att den här godbiten inte var så stor som jag hade hoppats på.
          </note>
          <note>
            Svaret är inte speciellt innehållsrikt.
          </note>
          <note>
            Jag vill först få ett svar på vad kommunikationsministern anser
            om Kontinentalbanan. En utbyggnad av den innebär knappast vad
            man menar med ett miljöanpassat transportsystem.
          </note>
          <note>
            Det bor 10 000 personer i omedelbar anslutning till Kontinentalbanan.
            De är redan i dag väldigt hårt utsatta för bullerproblem. Den
            tunga godstrafiken skall nu öka med mer än det dubbla, vilket
            ger en fullständigt oacceptabel livssituation för dessa människor.
            Det är det ena.
          </note>
          <note>
            Det andra jag undrar om är Citytunneln. För ungefär tre veckor
            sedan stod Malmö som värdstad för en alleuropeisk konferens, som
            handlade just om storstädernas trafikmiljö. Den brittiske trafikexperten
            uttryckte stor förvåning över att en så liten stad som
          </note>
          <note>
            Malmö över huvud taget har möjlighet att planera för en tunnelbana,
            med dess enorma kostnader. Men, sade han, jag förstår att kommunen
            inte tackar nej om man till största delen får tunneln som en gåva
            av regeringen.
          </note>
          <note>
            Av kommunikationsministerns svar att döma är det underförstått
            att staten skall stå för resten och regionen för en del - det
            är fråga om 3 miljarder för statens del och 1 miljard för regionen.
            Är detta regeringens åsikt, vilket har hävdats av massmedierna
            de senaste veckorna?
          </note>
          <note>
            Anf. 82 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Kerstin Warnerbring har beskrivit dilemmat ganska
            bra genom att tala om att det finns problem, men också fördelar,
            med båda trafiklösningarna. Kontinentalbanan för med sig en del
            miljöproblem. Det är vi båda medvetna om. Citytunneln innebär
            inte bara ekonomiska problem, utan det är också fråga om att under
            en ganska lång period gräva upp en del av de väldigt fina parkerna
            i
          </note>
          <note>
            Malmö. Båda lösningarna för alltså problem med sig, men så är
            alltid fallet vid stora infrastruktursatsningar, och det får vi
            lära oss att leva med.
          </note>
          <note>
            Tanken att en citytunnel skulle vara en gåva av regeringen faller
            väl i så fall tillbaka på den regering som bad om det här utredningsuppdraget,
            vilket redovisades före sommaren. I det avseendet känner jag därför
            inte att jag skall ta åt mig.
          </note>
          <note>
            Skall Citytunneln kunna finansieras tror jag emellertid att det
            måste bli fråga om någon form av samfinansiering mellan regionen
            och staten. Därmed är det också klart att detta inte bara gäller
            Malmö stad utan att det är en fråga för hela Skåne, och det är
            därför oerhört viktigt att man är överens i hela regionen om hur
            mycket man är beredd att satsa.
          </note>
          <note type="speaker">
            Anf. 83 KERSTIN WARNERBRING (c):
          </note>
          <note>
            Fru talman! Först och främst: Jag kan inte se några fördelar
            med någon av de här utbyggnaderna, vare sig Kontinentalbanan eller
            Citytunneln. Om detta skulle jag kunna tala med kommunikationsministern
            i timmar, om jag bara fick, men det får jag inte just nu.
          </note>
          <note>
            Att använda statliga medel till Citytunneln, att ge den gåvan,
            är i det här läget fullständigt orimligt, och jag tycker att det
            är högst anmärkningsvärt med tanke på den svåra situation som
            vi i Sverige befinner oss i i dag. Det är nämligen precis detsamma
            som att slänga pengarna i sjön.
          </note>
          <note>
            Citytunneln är ett högriskprojekt - det är svårt både att bygga
            den och att räkna ut vad den kommer att kosta. Vissa bitar av
            den påminner i svårighetsgrad om utbyggnaden över Stora Bält,
            vilken har blivit
          </note>
          <note>
            60 % dyrare än beräknat.
          </note>
          <note>
            Vad som har framkommit i massmedierna är att kommunikationsminister
            Ines Uusmann har ställt sig bakom Bengt Dennis utredning, som
            säger att staten skall bidra med 3 miljarder till finansieringen
            och regionen 1 miljard. Är det verkligen, i dessa tider, kommunikationsministerns
            åsikt?
          </note>
          <note>
            Anf. 84 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Jag förstår att Kerstin Warnerbring inte kan se några
            fördelar med något av alternativen, eftersom utgångspunkterna
            är så olika och hon menar att bron inte borde finnas. Det är det
            som gör att det är litet svårt att diskutera sakfrågan. Nu har
            vi ett beslut om bron, och det betyder att vi också på något sätt
            måste göra det möjligt att komma upp på bron. Jag tycker då att
            man skall göra det absolut bästa av situationen.
          </note>
          <note>
            Det finns fortfarande en del att diskutera kring vad som är det
            bästa och vad som är rimligast kostnadsmässigt. Den diskussionen
            är inte färdig, vare sig med regionen eller inom departementet.
          </note>
          <note>
            Vad som har framkommit i massmedierna kanske man inte alltid
            skall sätta så oerhört stor tilltro till.
          </note>
          <note>
            Vi har från departementets sida sagt att ett beslut bör fattas
            inom någorlunda rimlig tid, så att man i
          </note>
          <note>
            Malmöregionen vet vad man har att planera efter, men det fordras
            också en enig ståndpunkt från hela
          </note>
          <note>
            Skåneregionen.
          </note>
          <note type="speaker">
            Anf. 85 KERSTIN WARNERBRING (c):
          </note>
          <note>
            Fru talman! Tunneln löser inga som helst regionala trafikproblem.
            Det är synd om inte kommunikationsministern på ort och ställe
            sätter sig in i den saken. Tunneln är, som jag redan har påpekat,
            en tunnelbana för Malmö innerstad och ingenting annat. Vi i pendlarkommunerna
            runt omkring har ingen som helst glädje av den. För övrigt blir
            det inga pengar över till att finansiera utbyggnaden för
          </note>
          <note>
            Malmötrafiken runt omkring i kommunerna.
          </note>
          <note>
            Visserligen menar kommunikationsministern att jag har en helt
            annan utgångspunkt därför att jag inte vill ha någon bro, och
            det vill jag de facto icke. Men om denna bro nu kommer till stånd,
            varför skall den då anläggas så att hela Malmö stad, 10 000 personer,
            natur- och kulturvärden, går till spillo därför att man planerar
            brofästet på fel ställe? Lägger man i stället brofästet i hamnen
            norr om Malmö central slipper man undan alla dessa problem och
            en oerhörd mängd stora kostnader. Ett faktum är att om man i stället
            hade satsat på en tunnel till hamnen och vidare in till Centralen,
            hade Sveriges kostnader betalats bara av en citytunnel.
          </note>
          <note>
            Anf. 86 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Den här diskussionen visar att det råder väldigt
            delade meningar inom Malmöregionen, och jag tror att den första
            och viktigaste förutsättningen för att vi skall kunna reda ut
            detta är att man kommer fram till en enstämmig uppfattning inom
            regionen.
          </note>
          <note type="speaker">
            Anf. 87 KERSTIN WARNERBRING (c):
          </note>
          <note>
            Fru talman! Kommunikationsminister Uusmann!
          </note>
          <note>
            I regionen har alltså i dag länsstyrelsen uppenbarligen sagt
            ja till att delfinansiera tunneln, medan alla de som kommer från
            regioner runt omkring har menat att det är väldigt synd, eftersom
            vi inte har någon glädje av en sådan tunnel. I det här läget,
            när det är så otroligt många olika uppfattningar som råder, varför
            tar då inte kommunikationsministern initiativet till en diskussion
            med Danmark om att åtminstone, genom att lägga brofästet på ett
            annat ställe, försöka undanröja de stora problem som annars uppstår
            i Malmö?
          </note>
          <note>
            Anf. 88 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Även om brofästet råder det efter vad jag har förstått
            väldigt olika meningar i Malmöregionen.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1994/95:118 om passagerarkontroll på färjor
          </note>
          <note>
            Anf. 89 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Eskil Erlandsson har frågat mig om jag avser att
            vidta några åtgärder för att åstadkomma en bättre passagerarkontroll,
            alternativt obligatoriska passagerarlistor, på färjor.
          </note>
          <note>
            Enligt nu gällande regler finns ett obligatoriskt krav på passagerar-
            och besättningslistor i utlänningsförordningen. Kravet gäller
            för fartyg som kommit till Sverige från utlandet. Det gäller dock
            inte för passagerarfartyg i linjetrafik med fastställd turlista,
            dvs. färjor. Sjöfartsverket har emellertid gett ut en rekommendation
            till rederierna att fartyg i turlistetrafik som avgår från svensk
            hamn skall föra passagerarlistor. Den tragiska olyckan med det
            estniska fartyget Estonia den 28 september 1994 har tyvärr visat
            att de nuvarande rutinerna inte är tillräckliga.
          </note>
          <note>
            Inom Kommunikationsdepartementet pågår ett arbete med en proposition
            om obligatoriska passagerarlistor på alla passagerarfartyg. Avsikten
            är att presentera denna proposition för riksdagen så snart som
            möjligt. Eftersom frågan kräver visst nordiskt samråd är det dock
            inte troligt att de nya reglerna kan träda i kraft förrän tidigast
            den 1 april 1995. För att inte förlora tid pågår på Sjöfartsinspektionen
            inom Sjöfartsverket förberedelse av de detaljföreskrifter som
            kommer att bli nödvändiga om riksdagen beslutar i enlighet med
            regeringens kommande proposition.
          </note>
          <note type="speaker">
            Anf. 90 ESKIL ERLANDSSON (c):
          </note>
          <note>
            Fru talman! Jag ber att få tacka kommunikationsministern så mycket
            för svaret, som motsvarar mina högt ställda förhoppningar och
            förväntningar.
          </note>
          <note>
            Åker jag flyg eller bor jag en natt på hotell blir jag på något
            sätt registrerad i någon form av register, hotelliggare eller
            liknande. Dessa uppgifter är bl.a.
          </note>
          <note>
            till för att det, om någonting händer, skall gå att kontrollera
            vilka som finns ombord på ett flygplan eller vilka som har bott
            på ett hotell.
          </note>
          <note>
            Många människor har frågat mig vad det är för skillnad mellan
            att åka flyg eller bo på ett hotell och att åka till sjöss på
            en färja. På en färja bor man ibland kanske t.o.m. under vatten
            eller under ett maskinrum.
          </note>
          <note>
            Jag tycker att det finns skäl att registrera människor på färjor
            och fartyg på samma sätt som man gör på flygplan och hotell och
            speciellt på färjor där det sker övernattningar.
          </note>
          <note>
            Jag tycker att det viktigt att man vidtar de åtgärder som jag
            förstår att kommunikationsministern har för avsikt att göra för
            att återställa förtroendet för sjöfarten och färjetrafiken. Det
            är ett förtroende som gått förlorat efter de incidenter som förekommit
            och den katastrof som inträffat med Estonia.
          </note>
          <note>
            Det är viktigt att återställa det här förtroendet bl.a. för att
            säkra sysselsättningen för sjöfarten och den turistbransch och
            handelsverksamhet som finns knuten till den.
          </note>
          <note>
            Jag noterar med tillfredsställelse det svar som jag fått. Jag
            ämnar att följa upp frågan därest inte något händer och ber avslutningsvis
            att än en gång få tacka statsrådet för det tillfredsställande
            svaret.
          </note>
          <note>
            Anf. 91 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Jag delar Eskil Erlandssons uppfattning om vikten
            av att få ett obligatorium på det här området. Jag räknar med
            att vi, när vi får fram propositionen direkt efter jul, skall
            kunna komma till riksdagen med ett bra förslag som vi båda kan
            ställa oss bakom.
          </note>
          <note type="speaker">
            Anf. 92 ESKIL ERLANDSSON (c):
          </note>
          <note>
            Fru talman! Det tackar jag alldeles särskilt för.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1994/95:136 om Arlandabanan
          </note>
          <note>
            Anf. 93 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Sven-Åke Nygårds har frågat mig vilka åtgärder jag
            ämnar vidta för att bringa klarhet i hanteringen av Arlandabanan.
          </note>
          <note>
            Som jag sade i kammaren redan den 18 oktober i år är frågan om
            Arlandabanan högt prioriterad i regeringens arbete. Jag har tagit
            initiativ till en genomgång av Arlandabaneavtalen och överväger
            för närvarande vilka åtgärder som behöver vidtas för att främja
            en integrering och samordning av trafiken i
          </note>
          <note>
            Mälardalsregionen med tågtrafiken till och från
          </note>
          <note>
            Arlanda flygplats.
          </note>
          <note>
            A-Banan Projekt AB har underhand vänt sig till
          </note>
          <note>
            Kommunikationsdepartementet med en begäran att upphandlingen
            av Arlandabanan skall genomgå en opartisk utvärdering. Regeringen
            kommer därför att inom kort uppdra åt Riksrevisionsverket att
            granska upphandlingen av Arlandabanan. Regeringen har redan haft
            vissa kontakter med Riksrevisionsverket som har börjat att granska
            upphandlingsdokumenten.
          </note>
          <note type="speaker">
            Anf. 94 SVEN-ÅKE NYGÅRDS (s):
          </note>
          <note>
            Fru talman! Jag tackar kommunikationsministern för svaret på
            min fråga.
          </note>
          <note>
            Låt mig tillägga att jag är mycket nöjd med svaret eftersom en
            granskning av frågan är på gång. Det gläder mig också att kommunikationsministern
            skall se över samordningen av trafiken i
          </note>
          <note>
            Mälardalsregionen med trafiken till Arlanda. Tack än en gång
            för ett bra svar.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1994/95:137 om utbyggnad av väg E 6 genom
            Bohuslän
          </note>
          <note>
            Anf. 95 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Lennart Nilsson har frågat mig när regeringen avser
            att lämna besked om en fortsatt utbyggnad av Europaväg 6 förbi
            Uddevalla.
          </note>
          <note>
            Utbyggnaden av väg E 6 genom Bohuslän pågår för närvarande norr
            om Ljungskile upp till Lerbo söder om Uddevalla. Arbetsplanen
            för nästa del upp till Torp, Sunningeleden, väster om Uddevalla
            tätort är under beredning.
          </note>
          <note>
            Mot bakgrund av de synpunkter som kommit fram i olika yttranden
            i ärendet samt för att med begränsade resurser på effektivaste
            sätt kunna tillgodose riksdagens önskemål angående utbyggnad av
            norra E 6 beslutade
          </note>
          <note>
            Kommunikationsdepartementet i maj månad, under den förra regeringen,
            att inhämta kompletterande uppgifter inför prövningen av arbetsplanen.
          </note>
          <note>
            Kompletteringen skulle bl.a. belysa effekterna av att genomföra
            utbyggnaden på andra delar av väg E
          </note>
          <note>
            6 före utbyggnaden vid Uddevalla och innehålla samhällsekonomiska
            analyser där konsekvenser för miljö och trafik m.m. skulle framgå.
          </note>
          <note>
            Kompletteringen från Vägverket har dragit ut på tiden. Jag har
            vid tidigare tillfällen sagt att beslut om
          </note>
          <note>
            Sunningeleden kan väntas före jul mot bakgrund av att Vägverket
            har givit besked om att kompletteringen skulle redovisas i mitten
            av oktober.
          </note>
          <note>
            Eftersom kompletteringen ännu inte har redovisats till departementet
            kan jag tyvärr inte ange någon tidpunkt för beslutet.
          </note>
          <note>
            Jag vill ändå betona att regeringen har för avsikt att skyndsamt
            fatta beslut om arbetsplanen för Sunningeleden, när ärendet har
            kompletterats och färdigberetts inom regeringskansliet.
          </note>
          <note type="speaker">
            Anf. 96 LENNART NILSSON (s):
          </note>
          <note>
            Fru talman! Jag ber att få tacka kommunikationsministern för
            svaret samtidigt som jag beklagar att detta har hamnat på den
            nuvarande kommunikationsministerns bord mot bakgrund av den långbänk
            och den förhalningstaktik som den förra regeringen använt sig
            av i det här ärendet.
          </note>
          <note>
            Min uppfattning är att det egentligen inte hade behövts några
            kompletteringar. Den förra regeringen borde ha fastställt en arbetsplan.
            Problemet som gjorde att det hamnade på regeringens bord var att
            det uppstod tvistigheter om det skulle vara en bro eller en tunnel.
          </note>
          <note>
            Nu har länsstyrelse, kommun och Vägverket, om jag inte minns
            fel, diskuterat detta under den senaste veckan. De är överens
            om att fortsätta utbyggnaden av E 6 över eller under Sunningesund.
            Det är den frågan som regeringen har att handlägga.
          </note>
          <note>
            Alla diskussioner kring planeringen av vägar är naturligtvis
            mycket viktiga, men detta har stötts och blötts, det har varit
            utställningar och det har diskuterats fram och tillbaka om olika
            konsekvenser utifrån miljösynpunkt, förkortning av väg osv. Nu
            borde det snart finnas ett underlag för att man skall kunna fatta
            beslut. Det här betyder naturligtvis väldigt mycket för en region
            som är mycket drabbad ur sysselsättningssynpunkt. Det betyder
            även mycket ur trafiksäkerhetssynpunkt. Jag hoppas nu att man,
            när man plockat åt sig de uppgifter som eventuellt kan tillkomma,
            fattar ett beslut så snabbt som möjligt så att den här verksamheten
            kan komma i gång. Vi väntar på besked. Vi måste ha ett besked.
          </note>
          <note>
            Anf. 97 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Jag är helt ense med Lennart
          </note>
          <note>
            Nilsson. Jag förstår att bohuslänningarna behöver besked. Jag
            har, precis som Lennart Nilsson förmodar jag, läst de pressmeddelanden
            som kommit från Vägverket Väst. Men vi har ännu inte fått något
            slutgiltigt ställningstagande från Vägverket Central, vilket är
            orsaken till att vi inte har kunnat göra den slutliga beredningen
            på
          </note>
          <note>
            Kommunikationsdepartementet. Men så fort vi får det skall vi
            göra allt för att bohuslänningarna skall få ett besked så fort
            som möjligt.
          </note>
          <note type="speaker">
            Anf. 98 LENNART NILSSON (s):
          </note>
          <note>
            Fru talman! Jag tycker att det är mycket positivt.
          </note>
          <note>
            Besked är något av det viktigaste som finns oavsett om man tycker
            om dem eller inte. Vi i Bohuslän lever ju i ett landskap som har
            problem och där det är dyrt att bygga vägar. Det finns rasrisker
            och annat. Oavsett om det finns problem och om det blir dyrare
            måste man utgå ifrån trafiksäkerheten och den belastning som finns
            på våra vägar. Därför är jag tacksam för att vi kan förvänta oss
            ett besked så snart som möjligt och helst innan årsskiftet.
          </note>
          <note>
            överläggningen var härmed avslutad.
          </note>
          <note>
            23 § Svar på fråga 1994/95:144 om bilregistren
          </note>
          <note>
            Anf. 99 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Göthe Knutson har frågat mig vilka planer jag har.
            Frågan har ställts mot bakgrund av att Göthe Knutson har fått
            uppgiften att regeringen planerar en proposition om centralisering
            av bilregistret till Örebro.
          </note>
          <note>
            Mina planer är att, såvitt möjligt i enlighet med den till riksdagen
            överlämnade propositionsförteckningen, lägga fram den proposition
            om den framtida trafikadministrationen som anges i denna förteckning
            och som kommer att behandla bilregistrets organisation.
          </note>
          <note type="speaker">
            Anf. 100 GÖTHE KNUTSON (m):
          </note>
          <note>
            Fru talman! Jag tackar vår nya kommunikationsminister för svaret.
            Det är ju rakt på sak. Det blir alltså ett förslag om en centralisering
            av bilregistren.
          </note>
          <note>
            Jag har frågat runt bland människor, bl.a. på olika myndigheter,
            i bilhandeln, bland allmänhet och politiker från skilda partier
            om de kan se någon fördel med detta. Jag har kommit fram till
            att det bara är på Vägverket som man tror att det här är bra.
          </note>
          <note>
            De flesta landshövdingar - kanske med undantag av någon som kan
            räkna med att få den nya centrala organisationen, om denna till
            äventyrs, eller mot allt förnuft, skulle komma till stånd i Örebro
            - är emot det här. Det kan sägas vara fråga om ett försvar av
            den egna myndigheten. Länsstyrelserna sysselsätter ju här sju
            åtta personer. Men framför allt är det fråga om en service till
            allmänheten.
          </note>
          <note>
            En vanlig länsstyrelse i ett län med 250 000-
          </note>
          <note>
            300 000 invånare har minst 50 besök dagligen av bilägare - dvs.
            av allmänheten - och av dem som sysslar med bilhandel, som ju
            också är en legitim verksamhet.
          </note>
          <note>
            Varför skall man centralisera detta till en plats i landet, möjligen
            förenat med en del decentralisering?
          </note>
          <note>
            I själva verket går utvecklingen i motsatt riktning. Inom vissa
            länsstyrelser har man nämligen planer på att genom särskilda medborgarkontor
            med hjälp av modern kommunikationsteknik kunna lägga ut det här.
          </note>
          <note>
            Jag vill fråga statsrådet om det ändå inte bör göras närmare
            överväganden. Detta kan helt enkelt inte vara vettigt.
          </note>
          <note>
            Anf. 101 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Man skulle kunna förstå kritiken om det var någon
            annan än en moderat riksdagsledamot som riktade den, för man skulle
            kunna tänka sig att just Moderata samlingspartiet tycker att det
            är bra när man kan rationalisera och effektivisera inom den offentliga
            förvaltningen. Om det förslag som diskuteras gick igenom skulle
            det innebära en centralisering till Vägverket. Ca 40 miljoner
            kronor per år skulle då sparas. I stora sammanhang är det väl
            inte så hemskt mycket pengar, men det är ändå pengar.
          </note>
          <note>
            När det gäller möjligheten för allmänheten att göra personliga
            besök kan Vägverkets regionkontor mycket väl, om man tycker att
            det är nödvändigt, ha en anordning för personliga besök just därför
            att man via fax och en ordentlig informationsteknologi kan ha
            direktkontakt med Vägverket centralt.
          </note>
          <note>
            I fråga om årsarbetskrafter på olika ställen kan jag säga att
            det stämmer att Karlstad har 7,5
          </note>
          <note>
            årsarbetskrafter här. Men om vi genomförde detta skulle ett antal
            årsarbetare för bilregisterfrågor - det rör sig om ganska många
            - kunna placeras i
          </note>
          <note>
            Arjeplog. Det skulle också, tycker jag, vara en bra regionalpolitisk
            insats.
          </note>
          <note type="speaker">
            Anf. 102 GÖTHE KNUTSON (m):
          </note>
          <note>
            Fru talman! Först till det som statsrådet här sade om glädjen
            över att träffa en moderat. Moderaterna, säger hon, är ju de som
            vill rationalisera och spara pengar. Jag gläder mig åt den karakteristiken.
            Den är alldeles korrekt. Men vi använder också förnuftet, och
            det används också av företrädare för andra partier.
          </note>
          <note>
            Jag är ganska övertygad om att det finns väldigt många socialdemokratiska
            riksdagsledamöter och även företrädare för andra partier som också
            tycker att det här är tokigt. Även om man skulle centralisera
            för att skapa arbetstillfällen på en viss ort - när det gäller
            Arjeplog blir jag riktigt orolig;
          </note>
          <note>
            Örebro är i alla fall mera centralt - är det ganska beklämmande
            om man skall riva upp en onekligen bra organisation. Jag hör nämligen
            sällan eller aldrig någon anmärkning mot Bilregistrets expedition
            för personliga besök. Däremot är det väldigt svårt vissa tider
            på året att nå Bilregistret per telefon. Om det blir en centralisering
            blir man hänvisad till det.
          </note>
          <note>
            Snälla kommunikationsministern! Tänk igenom detta, och ta inte
            fasta på vad Vägverket har hittat på!
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1994/95:151 om byggandet av motorvägar
          </note>
          <note>
            Anf. 103 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Mats Odell har frågat mig om regeringen kommer att
            riva upp redan fattade beslut om byggandet av motorvägar.
          </note>
          <note>
            Bakgrunden till frågan är att riksdagen under förra mandatperioden
            beslutade om planeringsramar för investeringar i infrastruktur
            för 98 miljarder kronor under den kommande tioårsperioden samt
            uppgifter i pressen om att Vänsterpartiet fått löften om att inga
            fler motorvägar skall byggas.
          </note>
          <note>
            Regeringen står fast vid att av riksdagen beslutade infrastrukturplaner
            för perioden 1994-
          </note>
          <note>
            2003 skall utgöra utgångspunkt för den medelstilldelning till
            infrastrukturinvesteringar som sker i statsbudgeten. I vilken
            takt infrastrukturplanerna kan genomföras beror dock på hur statens
            finanser utvecklar sig. Med det stora underskott i statsbudgeten
            som vi för närvarande har krävs det kraftfulla besparingar. Det
            är rimligt att en del av dessa besparingar även kommer att ske
            på anslaget för byggande av vägar. Vilken omfattning dessa besparingar
            får kommer regeringen att presentera i budgetpropositionen i januari
            nästa år.
          </note>
          <note>
            I den mån förändringar skall göras vad gäller målstandard och
            omfattning på det nationella stamvägnätet skall frågan behandlas
            inom ramen för den trafikkommission som riksdagen särskilt beslutat
            om och som regeringen inom kort har för avsikt att tillsätta.
            Det innebär att någon revidering av den nationella väghållningsplanen
            inte kommer att ske förrän kommissionen slutfört sitt utredningsarbete
            och nya infrastrukturplaner underställts riksdagens godkännande.
          </note>
          <note>
            Det finns inte någon uppgörelse med Vänsterpartiet som innebär
            att inga fler motorvägar skall byggas. Det har heller inte varit
            regeringens avsikt att använda de extramedel för sysselsättningsskapande
            åtgärder inom
          </note>
          <note>
            Kommunikationsdepartementets verksamhetsområde som regeringen
            föreslagit för innevarande budgetår till att bygga nya motorvägar.
          </note>
          <note type="speaker">
            Anf. 104 MATS ODELL (kds):
          </note>
          <note>
            Fru talman! Först vill jag tacka kommunikationsministern för
            svaret. Hon bekräftar alltså nu att den väghållningsplan som beslutades
            i denna kammare den 8 juni 1993 inte kommer att genomföras som
            planerat.
          </note>
          <note>
            Det talas här om en trafikkommission som skall se över planerna.
            Vidare skall det ske en revidering, och det skall utarbetas nya
            infrastrukturplaner som skall underställas riksdagens godkännande.
          </note>
          <note>
            Fru talman! Inte undra på att det har skapats en mycket stor
            oro på många ställen runt om i landet.
          </note>
          <note>
            Av alla, minst sagt, motstridiga uttalanden som har kommit om
            infrastrukturinvesteringarna har man nu uppnått en nivå där det
            skapats en genuin osäkerhet om vad som egentligen gäller. Den
            osäkerheten gäller riksdagen, regionerna, de berörda verken och,
            inte minst, anläggningsbranschen och alla anställda där.
          </note>
          <note>
            När man hör kommunikationsministerns svar skall man dra sig till
            minnes att när den förra regeringen lade fram ett investeringsprogram
            på 98
          </note>
          <note>
            miljarder kronor så undertecknade Ines Uusmann en motion, enligt
            vilken 200 miljarder kronor skulle satsas inom den här sektorn.
          </note>
          <note>
            I valrörelsen var ju själva grundbulten i det socialdemokratiska
            sysselsättningspaketet just satsningar på infrastruktur, skolor,
            vägar, järnvägar etc. Detta skulle ge 90 000 nya jobb. Men det
            hela har skrumpnat ihop, så av detta har det bara blivit en tumme.
            Det skall ju skäras ned enligt de beslut som fattats. Av de stolta
            planerna på 90 000 jobb blir det alltså bara en tumme kvar. Detta
            är minst sagt beklagligt.
          </note>
          <note>
            Anf. 105 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Jag tycker att det är bra att Mats
          </note>
          <note>
            Odell har ställt den här frågan, för nu kan vi klara ut diskussionen
            om motorvägar eller inte.
          </note>
          <note>
            Under förra mandatperioden fattade riksdagen faktiskt beslut
            om en översyn, en nationell trafikkommission, för att väga in
            miljöhänsyn och en helhetssyn i infrastrukturplaneringen. I detta
            skulle ingå inte bara vägar och järnvägar utan också sjöfart,
            inklusive hamnpolitik, och luftfart.
          </note>
          <note>
            Det här bestämdes alltså under den förra mandatperioden och är
            inget påhitt från en ny kommunikationsminister. Däremot ställer
            jag mig naturligtvis bakom det riksdagsbeslut som jag själv har
            varit tillskyndare till. Dessutom tycker jag att det är mycket
            bra att vi kan göra allvar av det prat som vi har ägnat oss åt
            de senaste åren, om helhetssyn och miljöhänsyn.
          </note>
          <note>
            Skall detta bli allvar, Mats Odell, betyder det att man måste
            vara beredd att också kunna revidera den nationella väghållningsplanen,
            precis som andra infrastrukturplaneringar. Annars är det inte
            mycket mening med att tillsätta en trafikpolitisk kommission.
          </note>
          <note type="speaker">
            Anf. 106 MATS ODELL (kds):
          </note>
          <note>
            Fru talman! Jag tror att Ines Uusmann och jag är helt överens
            om att det är mycket viktigt med miljöhänsyn i trafikpolitiken.
            Det som är så förvånande i detta sammanhang är att den förra regeringen
            faktiskt lade fram en väghållningsplan som inkluderade miljöhänsyn,
            bl.a. genom att vi på mindre trafikstarka avsnitt inte förordade
            motorvägsstandard, utan i stället föreslog 13-
          </note>
          <note>
            metersväg.
          </note>
          <note>
            Ines Uusmann undertecknade då en motion och drev i denna kammare
            igenom att vi skulle gå upp från 13-metersväg till motorväg på
            avsnitten Gävle-
          </note>
          <note>
            Sundsvall, hela sträckan Göteborg-Svinesund och hela E 18 genom
            Örebro län, för att nämna några exempel.
          </note>
          <note>
            Jag är mycket glad att denna nya miljöinsikt har börjat manifestera
            sig. Men frågan är om det är rätt.
          </note>
          <note>
            Jag menar att infrastrukturinvesteringar är något långsiktigt.
            Dem kan man inte hålla på och kasta med fram och tillbaka. Det
            är detta som är så upprörande, att det finns ett antal olika besked
            som hela tiden är motstridiga.
          </note>
          <note>
            Anf. 107 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Jag tror att vi kan vara överens om att infrastrukturinvesteringar
            är någonting som är långsiktigt. Jag brukar själv säga att detta
            inte är någonting som man kan bestämma på en kafferast.
          </note>
          <note>
            Det är därför som vi behöver den trafikpolitiska kommissionen,
            som kan förbereda ett nytt trafikpolitiskt riksdagsbeslut under
            den här mandatperioden.
          </note>
          <note>
            Jag tror att vi kan återkomma till det utredningsarbetet och
            säkert både diskutera revideringar och nya synsätt när det gäller
            trafikströmmar och liknande.
          </note>
          <note type="speaker">
            Anf. 108 MATS ODELL (kds):
          </note>
          <note>
            Fru talman! Det här som är så långsiktigt skall inte bestämmas
            på en kafferast, säger Ines Uusmann.
          </note>
          <note>
            Frågan är när kafferasten inföll. Var det under valrörelsen,
            där man fortfarande talade om 90 000 nya jobb genom ökade satsningar
            på infrastrukturen, eller har detta tillkommit efteråt?
          </note>
          <note>
            Det som jag tycker att man kan finna litet tveksamt när man studerar
            Perssonplanen är att de två miljarder extra som satsas på vägunderhåll
            skall tas bl.a. genom extra inleveranser från statliga bolag och
            verk.
          </note>
          <note>
            Jag vill fråga Ines Uusmann direkt: Är det medel från Telia för
            kommande teleinvesteringar som nu skall dras in för andra gången
            och malas ned till vägunderhåll, på grund av att man inte orkar
            genomföra tillräckliga besparingar och inkomstförstärkningar,
            så att man klarar vägunderhållet via den ordinarie budgethanteringen?
          </note>
          <note>
            Anf. 109 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Vi kanske inte skall ta alltför stora bokstäver i
            munnen när vi diskuterar vägunderhållet.
          </note>
          <note>
            Jag trodde att vi var överens om att det är ett kapitel som inte
            har varit alltför prioriterat under de senaste åren, när man bara
            diskuterat nyinvesteringar.
          </note>
          <note>
            Vägunderhållet är viktigt dels därför att det handlar om att
            inte fortsätta kapitalförstöringen, dels för att det ger ordentligt
            med nya jobb. Det ger betydligt fler jobb än om man lägger motsvarande
            summa pengar på nyinvesteringar. Detta vet jag att Mats
          </note>
          <note>
            Odell känner till precis lika väl som jag.
          </note>
          <note type="speaker">
            Anf. 110 MATS ODELL (kds):
          </note>
          <note>
            Fru talman! Jag håller med Ines Uusmann om att vägunderhåll är
            viktigt. Det är också viktigt hur man finansierar detta vägunderhåll.
            Om man från Telia, som är vårt spetsföretag när det gäller att
            bygga ut informationsteknologin och möjliggöra decentraliserad
            tjänsteproduktion över hela landet, skall ta pengar som skulle
            använts till utbyggnad av vår teleinfrastruktur och lägga på vägunderhållet,
            anser jag det vara oerhört allvarligt. Är det detta som den socialdemokratiska
            regeringen planerar för andra gången?
          </note>
          <note>
            Förra gången det begav sig var 1990/91, när man tog 5 miljarder
            kronor ur dåvarande Televerkets balansräkning och satsade på att
            bygga ut vägar.
          </note>
          <note>
            Jag tycker att detta är en politik som inte vittnar om att man
            har förstått hur framtidens kommunikationer måste utformas i ett
            land av Sveriges karaktär.
          </note>
          <note>
            Anf. 111 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Jag förstår inte riktigt vad Mats
          </note>
          <note>
            Odell insinuerar. Det finns ingen delad mening mellan mig och
            Mats Odell om att vi behöver satsa på infrastruktur i form av
            elektroniska motorvägar, dvs. de investeringar som Telia har för
            avsikt att göra. Detta upplever jag som mer av en insinuation
            än någonting som har verklighet bakom sig. Den nya regeringen
            har varit oerhört tydlig när det gäller utbyggnaden av IT-området
            över huvud taget.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.16 att ajournera förhandlingarna till
            kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            25 § Svar på fråga 1994/95:134 om FN:s barnkonvention och asylsökande
            föräldrar
          </note>
          <note>
            Anf. 112 Statsrådet LEIF BLOMBERG
          </note>
          <note>
            (s):
          </note>
          <note>
            Herr talman! Juan Fonseca har frågat mig vad jag avser att vidta
            för åtgärder för att FN:s barnkonvention också skall gälla för
            asylsökande föräldrar.
          </note>
          <note>
            Inledningsvis vill jag poängtera att Sverige lägger mycket stor
            vikt vid barnkonventionen. Sverige var ett av de första länderna
            att ratificera den och också att avlämna en rapport om dess tillämpning.
          </note>
          <note>
            Rapporten prövades av en av FN utsedd kommitté
          </note>
          <note>
            1993, och man uttryckte sig mycket uppskattande om
          </note>
          <note>
            Sveriges tillämpning av barnkonventionen.
          </note>
          <note>
            När det gäller konventionens ställning i förhållande till svensk
            lagstiftning är det på det sättet att konventionen inte utgör
            svensk rätt och därför inte tillämpas direkt av svenska domstolar
            och myndigheter.
          </note>
          <note>
            Däremot ingår den som tolkningsunderlag vid tilllämpningen av
            de svenska reglerna på området.
          </note>
          <note>
            Jag tolkar Juan Fonseca så att han menar att barnkonventionens
            regler skulle hindra att asylsökande föräldrar och barn skiljs
            åt. Så är det inte; det finns nämligen inte något absolut förbud
            mot detta. Naturligtvis skall man i största möjliga utsträckning
            undvika familjesplittringar, men i en del fall är det svårt att
            göra det, detta på grund av de olika intresseavvägningar som måste
            göras i varje enskilt fall. Ett exempel på detta kan vara om en
            utlänning i Sverige begått ett allvarligt brott, såsom ett narkotikabrott.
          </note>
          <note>
            Då kan den omständigheten väga tyngre än den familjeanknytning
            personen i fråga har. Som jag ser det är det därför omöjligt att
            i alla lägen garantera att familjen kan hålla samman. Jag avser
            dock att se till att en genomgång av myndigheternas tillämpning
            av svensk lag sker för att få klarlagt hur konventionen tillämpas
            inom detta område.
          </note>
          <note type="speaker">
            Anf. 113 JUAN FONSECA (s):
          </note>
          <note>
            Herr talman! Jag ber att få tacka invandrarministern för svaret.
            Anledningen till min fråga är att jag känner oro över vissa beslut
            att inte bevilja uppehållstillstånd och vissa verkställighetsåtgärder
            som leder till att barn skiljs från en förälder eller från båda
            föräldrarna. Så är exempelvis förhållandet i fallet med Mirzeta
            Palic, en tvåbarnsmamma med bosniskt medborgarskap.
          </note>
          <note>
            Mirzeta Palic kom till Sverige tillsammans med sin serbiske make.
            Hon och maken är numera skilda från varandra. Familjen har fått
            avslag på sin begäran om uppehållstillstånd. Till följd av beslutet
            skall Mirzeta Palic och hennes barn avvisas till
          </note>
          <note>
            Serbien-Montenegro trots att de är bosniska medborgare. Polismyndigheten
            har haft för avsikt att verkställa beslutet på det sättet att
            mannen och det ena barnet, som är inskrivet i hans pass, skulle
            skickas för sig till Serbien-Montenegro. Detta skulle betyda att
            familjen splittrades, eftersom Mirzeta Palic inte kommer att släppas
            in i Serbien-Montenegro.
          </note>
          <note>
            Hon har nu gått under jorden med båda sina barn.
          </note>
          <note>
            I en skrivelse från barnombudsmannen till invandrarminister Leif
            Blomberg anförs angående detta fall att avvisningar som leder
            till att barn separeras från en förälder eller båda föräldrarna
            inte får beslutas eller verkställas. Ett sådant förfarande strider
            enligt barnombudsmannen mot artiklarna 3, 9 och 10 i
          </note>
          <note>
            FN:s barnkonvention.
          </note>
          <note>
            Herr talman! Jag vill avslutningsvis föreslå invandrarministern
            att han i framtiden skall beakta detta i denna typ av fall. Jag
            tycker vidare att han skall föreslå att tillämpningen av barnkonventionen
            också tas upp i den parlamentariska kommitté som nu skall se över
            invandrings- och flyktingspolitiken.
          </note>
          <note type="speaker">
            Anf. 114 Statsrådet LEIF BLOMBERG (s):
          </note>
          <note>
            Herr talman! Att detta tas upp i den parlamentariska kommittén
            är kanske det bästa tillvägagångssättet. Det övervägs just nu
            om en särskild utredningsman skall tillsättas. Svaret på den frågan
            får vi under morgondagen, när man har sett litet närmare på denna
            fråga. Men Juan Fonseca kommer att få sin önskan om att detta
            skall ses över uppfylld.
          </note>
          <note>
            Jag är lika angelägen som alla andra att följa intentionerna
            i de konventioner som vi har skrivit under. Jag menar också att
            vi gör det. Men både Juan
          </note>
          <note>
            Fonseca och andra har gjort påståenden i detta sammanhang, och
            jag tycker därför att det är viktigt att vi undersöker detta.
            Har vi gjort något fel, får vi rätta till det.
          </note>
          <note type="speaker">
            Anf. 115 JUAN FONSECA (s):
          </note>
          <note>
            Herr talman! Jag är glad att invandrarministern kan acceptera
            att frågan lyfts upp antingen genom tillsättande av en utredningsman
            eller genom att den tas upp i riktlinjerna för den parlamentariska
            utredning som skall studera invandrings- och flyktingpolitiken.
            Jag vill återigen säga att anledningen till min fråga är att jag
            är bekymrad över
          </note>
          <note>
            Utlänningsnämndens agerande i de flesta fall som gäller barns
            skiljande från sina föräldrar. Konstigt nog är det så, Leif Blomberg,
            att yttrandena från
          </note>
          <note>
            Utlänningsnämnden för det mesta är negativa.
          </note>
          <note>
            Mycket få eller inga har varit till barnens fördel.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1994/95:140 om samarbetet med FN:s flyktingkommissariat
          </note>
          <note type="speaker">
            Anf. 116 Statsrådet LEIF BLOMBERG (s):
          </note>
          <note>
            Herr talman! Ulla Hoffmann har frågat mig vilka åtgärder regeringen
            avser att vidta för att Sverige skall fullgöra sina åtaganden
            enligt 1951 års flyktingkonvention i fråga om samarbete med FN:s
            flyktingkommissariat.
          </note>
          <note>
            Jag anser att Sverige fullgör sina åtaganden enligt konventionen
            i detta avseende och har i allt väsentligt ett bra samarbete,
            som fortlöpande utvecklas.
          </note>
          <note>
            Ulla Hoffmann tar i sin fråga upp exempel på fall där Utlänningsnämnden
            påstås ha vägrat att samarbeta med UNHCR. Jag känner inte närmare
            till detaljerna i de fall som Ulla Hoffmann redogör för, men jag
            har fått information om att frågan har diskuterats mellan Utlänningsnämnden
            och
          </note>
          <note>
            UNHCR:s representant här i Stockholm. Jag anser att detta är
            en sak för myndigheten att klara ut. Jag har informerats om att
            Utlänningsnämnden och
          </note>
          <note>
            UNHCR träffas regelbundet och att samarbetet sker på ett förtroendefullt
            sätt.
          </note>
          <note type="speaker">
            Anf. 117 ULLA HOFFMANN (v):
          </note>
          <note>
            Herr talman! Jag tackar statsrådet för svaret. Jag vill påminna
            om att Sverige den 16 augusti 1954 ratificerade FN-konventionen
            om flyktingars rättsliga ställning. I artikel 35 förbinder vi
            oss att samarbeta med de organ, bl.a. UNHCR, som skall övervaka
            att bestämmelserna i 1951 års konvention efterlevs.
          </note>
          <note>
            Vid ett antal tillfällen har Utlänningsnämnden -
          </note>
          <note>
            på den punkten skiljer sig våra uppgifter - vägrat att samarbeta
            med UNHCR, vilket också har påpekats av representanter för flyktingkommissariatet
            i artiklar i dagspressen. Det är förstås inte acceptabelt.
          </note>
          <note>
            Regeringen kan inte krypa undan från sitt ansvar, och det måste
            ske en fundamental förändring i
          </note>
          <note>
            Utlänningsnämndens inställning till flyktingkommissariatet.
          </note>
          <note>
            Det är också intressant att statsrådet anser att Sverige fullgör
            sina åtaganden. Jag undrar mot den bakgrunden hur statsrådet tänker
            förhålla sig till EU-
          </note>
          <note>
            parlamentets protester och skrivelse till statsministern. Dessutom
            har olika partigrupper, bl.a.
          </note>
          <note>
            statsrådets egen, vädjat om att Utlänningsnämnden skall beakta
            UNHCR:s bedömningar.
          </note>
          <note>
            Den liberala och demokratiska gruppen anser att detta är en viktig
            fråga. Ett land som är medlem eller som skall bli medlem måste
            följa kraven på iakttagande av de mest fundamentala rättsliga
            och moraliska rättigheterna.
          </note>
          <note>
            Detta är något som händer nu och som även måste åtgärdas nu.
            Det är i dag som människor blir utvisade, bl.a. till Serbien.
          </note>
          <note type="speaker">
            Anf. 118 Statsrådet LEIF BLOMBERG (s):
          </note>
          <note>
            Herr talman! Det finns inte i konventionen något som säger att
            vi vid varje tillfälle har att följa det som UNHCR menar att vi
            bör göra. Vi har att göra en bedömning utifrån svensk lagstiftning
            och tillämpningen av denna liksom utifrån andan och meningen i
            de konventioner som vi har undertecknat. Det är viktigt att komma
            ihåg att det inte finns något bindande åtagande från vår sida
            att anse att UNHCR alltid gör den rätta tolkningen.Vi har förbehållit
            oss rätten att göra tolkningen med utgångspunkt i vår lagstiftning.
          </note>
          <note>
            I 99 fall av 100 stämmer tolkningen väl överens med
          </note>
          <note>
            UNHCR:s tolkning. Emellanåt kan vi göra skilda bedömningar. Det
            är viktigt att komma ihåg att det kan vara så. Det behöver inte
            innebära att vi för den skull nonchalerar - som din fråga antyder
            - eller negligerar UNHCR:s roll. Tvärtom! Vi har all anledning
            att slå vakt om den organisationen. Jag vill påstå att Sverige
            är en av de länder som mest följer vad UNHCR säger - därför att
            det är viktigt.
          </note>
          <note type="speaker">
            Anf. 119 ULLA HOFFMANN (v):
          </note>
          <note>
            Herr talman! Som jag har sagt tidigare delar jag inte riktigt
            statsrådets uppfattning. Jag tycker att det framgår av de dokument
            som finns - bl.a. breven från de olika grupperna i Europaparlamentet
            - att man vädjar att Sverige skall följa de bedömningar som UNHCR
            gör.
          </note>
          <note>
            Juan Fonseca tog upp ett fall tidigare. Det är ett av de exempel
            jag har anfört. Jag menar att vi inte kan vänta på utredningar.
            Regeringen måste ta sitt ansvar. Om det är så att det begås fel
            kan detta inte överlåtas åt myndigheterna.
          </note>
          <note>
            Överläggningen var härmed avslutad.
          </note>
          <note>
            27 § Svar på fråga 1994/95:147 om de kurdiska flyktingarna i
            Estland
          </note>
          <note type="speaker">
            Anf. 120 Statsrådet LEIF BLOMBERG (s):
          </note>
          <note>
            Herr talman! Ulla Hoffman har frågat mig vad regeringen avser
            att vidta för åtgärder för att förmå den estniska regeringen att
            omedelbart frige de kurdiska flyktingarna och göra en grundlig
            bedömning av deras skyddsbehov.
          </note>
          <note>
            Vid mötet den 19 oktober i Tallinn lovade den estniska regeringen
            att skyndsamt överväga bl.a. återförening av de splittrade familjerna
            och möjligheten för dessa att röra sig fritt. Från svensk och
            finsk sida utlovades experthjälp för att de estniska myndigheterna
            skulle kunna komma till rätta med de problem som uppstått. Det
            finns nu från Statens invandrarverk en handläggare redo att bistå
            esterna i statusbestämning av de asylsökande.
          </note>
          <note>
            Vi har precis i dagarna fått höra att den estniska regeringen
            nu är beredd att ta emot de utländska experterna, som kommer att
            åka till Tallinn inom kort.
          </note>
          <note>
            På detta sätt kan vi hjälpa de estniska myndigheterna med att
            bygga upp ett mottagningssystem och komma till rätta med de missförhållanden
            som nu råder.
          </note>
          <note type="speaker">
            Anf. 121 ULLA HOFFMANN (v):
          </note>
          <note>
            Herr talman! Jag tackar statsrådet för svaret. När vi diskuterade
            denna fråga senast lovade jag att jag skulle återkomma för att
            följa upp frågan, vilket jag nu gör.
          </note>
          <note>
            Jag menar att det är viktigt att Sverige i alla lägen utövar
            påtryckningar så att de fängslade irakierna i Estland blir frisläppta
            och att de får en grundlig och seriös utredning.
          </note>
          <note>
            Jag vill i det här sammanhanget dra paralleller med hur regeringen
            agerade i fråga om information om Raoul Wallenberg. Vid vartenda
            möjligt och omöjligt tillfälle i alla sammanhang restes den frågan.
            Så småningom gav det också resultat. Det vore alltså på sin plats
            med ett liknande agerande med krav på att de fängslade kurderna
            från Irak släpps fria och ges ett humanitärt bemötande.
          </note>
          <note>
            Grundproblemet är att de sitter fängslade utan att kunna söka
            asyl.
          </note>
          <note type="speaker">
            Anf. 122 Statsrådet LEIF BLOMBERG (s):
          </note>
          <note>
            Herr talman! Vi har gjort vad vi kan göra i denna situation.
            Vi gör det i samverkan med våra finska kollegor på området och
            den estniska regeringen.
          </note>
          <note>
            Detta görs dessutom så skyndsamt som möjligt. Det är viktigt
            för oss att agera från humanitära utgångspunkter. Mot den bakgrunden
            är vi beredda att ställa upp med experthjälp och med andra insatser
            i syfte att få en tillfredsställande ordning.
          </note>
          <note>
            Som jag sade i mitt svar alldeles nyss är vi inte alls tillfredsställda
            med de missförhållanden som råder. Det är mot den bakgrunden vi
            tycker att det är viktigt att vi gör de insatser vi kan göra.
            Vi gör allt vad som står i vår makt att åstadkomma en förändring
            för dessa människor, men också att hjälpa esterna och den estniska
            regeringen att skapa ett system som i förlängningen gör att de
            kan underteckna konventionen.
          </note>
          <note type="speaker">
            Anf. 123 ULLA HOFFMANN (v):
          </note>
          <note>
            Herr talman! Jag tackar för svaret. Det var ungefär en månad
            sedan jag ställde denna fråga. Jag får se om jag behöver återkomma
            om en månad. Jag hoppas att det inte är så.
          </note>
          <note>
            Överläggningen var härmed avslutad.
          </note>
          <note>
            28 § Svar på fråga 1994/95:152 om högskoleplatser för distansstudier
          </note>
          <note>
            Anf. 124 Utbildningsminister CARL
          </note>
          <note>
            THAM (s):
          </note>
          <note>
            Herr talman! Rose-Marie Frebran har frågat mig om jag är beredd
            att pröva ett visst distansutbildningsprojekt från en positiv
            utgångspunkt. Projektet avser en samverkan mellan högskolorna
            i Örebro,
          </note>
          <note>
            Karlskrona/Ronneby, Gävle/Sandviken, Mitthögskolan, TBV och Utbildningsradion
            för att skapa utbildningsplatser för 1 800 studerande.
          </note>
          <note>
            Under senare år har distansutbildningen utvecklats och intresset
            för den ökat bland skolor på alla nivåer.
          </note>
          <note>
            Som Rose-Marie Frebran sannolikt känner till har under de senaste
            åren särskilda statliga medel anvisats för utveckling och drift
            inom distansutbildningen. En del av dessa medel har hittills fördelats
            till ett antal universitet och högskolor som i nätverksform åtagit
            sig att, utöver sin reguljära distansutbildning, skapa fler utbildningsplatser
            inom vissa ämnesområden i grundläggande högskoleutbildning.
          </note>
          <note>
            Genom att den tekniska utbildningen skapar nya metoder, ser jag
            distansutbildningen som en stor potential när det gäller att skapa
            ökade möjligheter till utbildning.
          </note>
          <note>
            Jag har i annat sammanhang pekat på möjligheten att vi även i
            Sverige borde skapa förutsättningar för en högskola med ett brett
            utbildningsutbud som når många människor enligt förebild bl.a.
            av det brittiska Open University.
          </note>
          <note>
            Jag har med intresse tagit del av det initiativ som tagits av
            de nämnda högskolorna i syfte att skapa ytterligare utbildningsplatser.
          </note>
          <note>
            Flera skolor har anmält sitt engagemang beträffande distansutbildning
            och sitt intresse för att utvidga sin verksamhet på det området.
          </note>
          <note>
            Jag ser alltså positivt på distansutbildningens möjligheter som
            kunskapsförmedlare till stora grupper.
          </note>
          <note>
            Jag vet dessutom att undersökningar visar på goda studieresultat
            bland dem som genomgått en hel eller delar av en utbildning på
            distans. Inom Utbildningsdepartementet bereds för närvarande frågan
            om hur distansutbildningen skall organiseras i framtiden.
          </note>
          <note>
            Min förhoppning är att vi inom kort skall kunna ha ännu fler
            studerande i denna utbildningsform.
          </note>
          <note type="speaker">
            Anf. 125 ROSE-MARIE FREBRAN (kds):
          </note>
          <note>
            Herr talman! Jag vill tacka statsrådet för svaret på min fråga.
            Det är ett svar som på ett sätt kan synas väldigt positivt. Jag
            tror att det gäller saker vi kan vara överens om, inte minst betydelsen
            av att utveckla system med distansutbildning.
          </note>
          <note>
            Distansutbildning kan ses från ett par olika utgångspunkter.
            Svaret tar kanske inte upp utgångspunkten när det gäller behovet
            av ett utökat antal utbildningsplatser. Det har pågått och pågår
            en ganska intensiv utbyggnad av antalet högskoleplatser. Men vi
            kan ändå konstatera att det kommer att finnas en brist på utbildningsplatser
            på högskolenivå inom flera områden under överskådlig tid - trots
            utbyggnaden.
          </note>
          <note>
            Detta var en bakgrund. Den andra bakgrunden är ju behovet av
            att öka tillgängligheten till akademisk utbildning för en större
            grupp studenter, dvs. en hel del av dem vi inte når i dag.
          </note>
          <note>
            Jag har också tagit del av att arbetsmarknadens parter SAF och
            TCO har ställt sig positiva till just detta projekt. Här finns
            det kompletterande lösningar som är bra jämfört med det reguljära
            utbud som finns.
          </note>
          <note>
            Statsrådet är nu välvilligt inställd till distansutbildning.
            Jag vill naturligtvis gärna ha ett litet svar på frågan om inställningen
            till det som de fyra skolorna har lyft fram. Det gäller dels projektet
            som berör 1 800 studenter, dels det långsiktigt utbyggda förslaget
            som berör 10 000 studenter med möjlighet att ta en kandidatexamen.
          </note>
          <note>
            Anf. 126 Utbildningsminister CARL
          </note>
          <note>
            THAM (s):
          </note>
          <note>
            Herr talman! Jag delar helt och hållet de synpunkter Rose-Marie
            Frebran allmänt har framfört när det gäller behovet av distansutbildning.
            Som jag påpekade i mitt svar är detta en fråga som jag har tagit
            fram tidigare. Det har i viss min förvånat mig att vi i Sverige
            ännu inte har skapat något som ens påminner om det brittiska Open
            University. Det har trots allt funnits sedan slutet av 60-talet.
            Det är min förhoppning att vi under de kommande åren skall komma
            en bra bit på vägen till något sådant.
          </note>
          <note>
            Jag har nyligen fått ta del av det konkreta projektet. Det är
            förvisso intressant. Men jag är inte beredd att nu ta ställning
            till detta, eftersom det också måste vägas in i förhållande till
            andra propåer. Vi bör ge det hela någon lämplig form för hur projektet
            skall drivas vidare.
          </note>
          <note>
            Jag avser att återkomma i dessa frågor i samband med budgetpropositionen
            nästa år.
          </note>
          <note type="speaker">
            Anf. 127 ROSE-MARIE FREBRAN (kds):
          </note>
          <note>
            Herr talman! Såsom riksdagsledamot för Örebro län vill jag naturligtvis
            passa på att tala om varför detta projekt är så fantastiskt bra.
          </note>
          <note>
            Det är fyra högskolor som vill samarbeta. Inte nog med det, det
            vill de göra tillsammans med TBV, som har 23 regionala och 90
            lokala utbildningscentrum, och tillsammans med
          </note>
          <note>
            Utbildningsradion, som väl har så många som det finns radio-
            och TV-apparater i detta land, samt tillsammans med det brittiska
            Open university, precis det universitet som utbildningsministern
            framhåller som en förebild på detta område. Därför är detta projekt
            ganska unikt, och det verkar mycket bra och ambitiöst framtaget
            av dessa fyra skolor.
          </note>
          <note>
            Min fråga är då: Är något av de propåer som kommit från de andra
            skolorna i samarbete med
          </note>
          <note>
            Open university, en skola som har över 20 års erfarenhet och
            125 000 studenter?
          </note>
          <note>
            Anf. 128 Utbildningsminister CARL
          </note>
          <note>
            THAM (s):
          </note>
          <note>
            Herr talman! Mig veterligen är det bara detta enda projekt som
            haft konkreta diskussioner med
          </note>
          <note>
            Open university. Jag håller med om att förslaget på många sätt
            är intressant. Likväl är jag inte beredd att i dag ta ställning
            till hur vi skall gå vidare i denna fråga. Det återkommer jag
            till i budgetpropositionen.
          </note>
          <note type="speaker">
            Anf. 129 ROSE-MARIE FREBRAN (kds):
          </note>
          <note>
            Herr talman! Med tanke på de uppskattande orden om Open university
            i Storbritannien vill jag ändå indirekt uppfatta det som att detta
            är ett mycket intressant uppslag för utbildningsministern, något
            som kommer att vara ett hett tips i det vidare arbetet med distansutbildning.
          </note>
          <note>
            Vi får kanske anledning att återkomma till detta, exempelvis
            vad gäller på vilket sätt departementet jobbar med dessa frågor.
            Så sent som under förra mandatperioden jobbade en enmansutredare
            med bl.a. dessa frågor. Denne person lade fram betänkandet Kunskapens
            krona. Det skulle ha varit intressant att redan nu ha tagit upp
            utifrån vilka utgångspunker man arbetar, dvs. om man arbetar utifrån
            utredarens förslag eller utifrån en del av universitetets förslag
            när det gäller organisation osv.
          </note>
          <note>
            Men jag inser att en sådan debatt kan föra för långt i en frågestund.
          </note>
          <note>
            Överläggningen var härmed avslutad.
          </note>
          <note>
            29 § Svar på fråga 1994/95:153 om Waldorfseminariet i Kungälv
          </note>
          <note>
            Anf. 130 Utbildningsminister CARL
          </note>
          <note>
            THAM (s):
          </note>
          <note>
            Herr talman! Per Lager har frågat mig om jag avser att vidta
            några åtgärder så att verksamheten vid
          </note>
          <note>
            Waldorfseminariet kan fortsätta.
          </note>
          <note>
            Regeringen beslutade den 27 oktober 1994 att avslå framställningen
            från Waldorfseminariet i
          </note>
          <note>
            Kungälv om bidrag till finansiering av den lärarutbildning som
            för närvarande bedrivs vid seminariet.
          </note>
          <note>
            Skälen för regeringens beslut är att seminariets ansökan om examensrätt
            är föremål för Kanslersämbetets prövning.
          </note>
          <note>
            Det har påpekats att Kanslersämbetets prövning tar lång tid.
            Huvudorsaken är att ansökan om samma eller liknande examina behandlas
            tillsammans av en grupp experter och att det i detta fall handlar
            om flera examina. Efter det att Kanslersämbetet mottagit
          </note>
          <note>
            Waldorfseminariets i Kungälv ansökan har även
          </note>
          <note>
            Rudolf Steinerhögskolans ansökan i Järna - vilken gäller 13 olika
            examina - samt några statliga högskolors ansökningar om examensrätt
            remitterats till ämbetet. Det har lett till en revidering av den
            ursprungliga tidplanen. Kanslersämbetet räknar med att bedömningen
            av seminariets utbildningar skall föreligga under våren 1995.
          </note>
          <note>
            Jag vill emellertid nämna att examensrätt enligt högskoleförordningen
            inte automatiskt medför att statliga medel till verksamheten utgår.
            Den frågan är en budgetfråga som prövas i varje enskilt fall.
          </note>
          <note>
            Jag avser således inte att nu vidta några åtgärder för att ändra
            regeringens beslut.
          </note>
          <note type="speaker">
            Anf. 131 PER LAGER (mp):
          </note>
          <note>
            Herr talman! Herr utbildningsminister! Jag ber att få tacka för
            svaret. Jag vet att en av förutsättningarna för det statliga stödet
            för lärarutbildningen vid Waldorfseminariet i Kungälv är just
            examensrätten för högskolor.
          </note>
          <note>
            Examensrättsprövningar infördes ju den 1 juli
          </note>
          <note>
            1993, med den nya examensordningen. Redan i maj
          </note>
          <note>
            1993 ansökte seminariet om examensrätt. I februari
          </note>
          <note>
            1994 blev man lovad ett svar i maj 1994. Men man fick inget svar.
            Nu har man väntat i 17 månader på besked och lär får vänta till
            senare i vår, när universitetskanslerns lärarexamensgrupp är färdig
            med sin värdering.
          </note>
          <note>
            Som utbildningsministern sade, beror detta bl.a.
          </note>
          <note>
            på att man buntat ihop flera ansökningar om utbildning av liknande
            art. Det är mycket olyckligt för just seminariet i Kungälv. Mycket
            av dess ekonomi hänger just på möjligheten att få examensrätt.
            Skolan befinner sig i en mycket svår ekonomisk situation just
            nu. Och det är själva handläggningstiden som jag i första hand
            reagerar mot.
          </note>
          <note>
            Jag skulle vilja fråga utbildningsministern: Finns det inte något
            sätt att påskynda denna utredning med tanke på att den tagit så
            lång tid?
          </note>
          <note>
            Anf. 132 Utbildningsminister CARL
          </note>
          <note>
            THAM (s):
          </note>
          <note>
            Herr talman! Den viktigaste orsaken till att det tagit längre
            tid än beräknat är att andra högskolor inkommit med liknande ansökningar,
            framför allt
          </note>
          <note>
            Rudolf Steinerhögskolan i Järna, med 13 olika examina. Det är
            naturligt för Kanslersämbetet att bedöma detta i sitt sammanhang,
            och det är även önskvärt, eftersom ett beslut rörande en viss
            skola kan få prejudicerande effekter också för andra skolor, särskilt
            om skolorna har mycket likartad karaktär. Det är detta som ligger
            till grund för Kanslersämbetets beslut att utvidga ansökningsförfarandet.
          </note>
          <note>
            Jag håller med om att det tagit lång tid. Jag vill dock samtidigt
            understryka det som jag tidigare sade, nämligen att examensrätt
            inte automatiskt medför rätt till statliga medel. Jag tycker kanske
            att det varit en aning oförsiktigt av Kungälvsseminariet att anta
            studerande och lägga upp utbildningar utan att man haft ekonomiska
            garantier för hur dessa utbildningar skall kunna fullföljas. Detta
            är är också en aspekt på seminariets verksamhet, vilken kommer
            att vägas in, föreställer jag mig, när man tittar närmare på frågan
            om examensrätt. Förmågan att organisera verksamheten och att skapa
            stabilitet i den är viktiga kriterier för Kanslersämbetet, inte
            enbart förmågan att på ett ansvarsfullt sätt bedriva högre utbildning.
          </note>
          <note type="speaker">
            Anf. 133 PER LAGER (mp):
          </note>
          <note>
            Herr talman! Waldorfseminariet har aldrig under sina 10 år haft
            någon stabil ekonomisk grund att stå på. Ändå har man envetet
            kunnat driva utbildningen, och den har uppskattats av många. Man
            har bedrivit utbildningen med hjälp av gåvor, fondmedel, uppdragsutbildningar
            och elevavgifter samt med förhållandevis låga löneanspråk och
            inte minst med en hel del ideellt arbete.
          </note>
          <note>
            Men en sådan form av finansiering blir allt svårare att förlita
            sig till. Samhället ökar också sina förväntningar. Åtagandena
            hamnar därför på en högre nivå. Inför hösten 1994 hade skolan,
            liksom tidigare år, flera avtal och löften om bl.a.
          </note>
          <note>
            uppdragsutbildningar om flyktingprojekt, uppdragsutbildningar
            som ekonomiskt skulle kunna hålla skolan vid liv ytterligare ett
            år. Men dessa utbildningar drogs in i samband med den allmänna
            åtstramningen. Skolans ekonomiska situation är nu prekär och definitivt
            akut.
          </note>
          <note>
            Såvitt jag förstår, menar utbildningsministern att ledningen
            för Waldorfseminariet något har sig själv att skylla; det kan
            man ju tycka. Men det måste väl också finnas en vilja från samhällets
            sida att försvara högskolors möjlighet till en egen pedagogisk
            profil.
          </note>
          <note>
            Anf. 134 Utbildningsminister CARL
          </note>
          <note>
            THAM (s):
          </note>
          <note>
            Herr talman! Det är ofrånkomligen så, att när man bedömer den
            här skolans möjlighet att bedriva utbildning måste man också titta
            närmare på den ekonomiska organisationen. Jag är en smula förvånad
            över att man gjort ekonomiska åtaganden utan att veta om man skulle
            kunna få statliga medel till hjälp.
          </note>
          <note>
            Det var ganska klart uttalat att regeringen inte kunde bevilja
            sådana så länge granskningen om examensrätt pågår. Återigen vill
            jag påpeka att frågan om statliga medel måste bedömas för sig
            och att examensrätt i sig inte är någon garanti för statliga medel.
          </note>
          <note type="speaker">
            Anf. 135 PER LAGER (mp):
          </note>
          <note>
            Herr talman! En av avsikterna med att ställa denna fråga var
            att peka på den skillnad som råder mellan förutsättningarna för
            Waldorfskolorna och förutsättningarna för utbildningen av
          </note>
          <note>
            Waldorflärarna. Skolorna har ju funnits sedan slutet av 70-talet.
            De är godkända som fristående skolor och får sedan 1992 den statliga
            åttiofemprocentiga skolpengen. Enligt Skolverkets tillsynsrapporter
            är de seminarieutbildade Waldorflärarna också behöriga.
          </note>
          <note>
            Lärarutbildningen vid seminariet i Kungälv står under statlig
            tillsyn, och eleverna får söka studiemedel. Ändå får skolan inget
            statligt stöd för själva driften! Håller inte statsrådet med mig
            om att förhållandet haltar?
          </note>
          <note>
            Anf. 136 Utbildningsminister CARL
          </note>
          <note>
            THAM (s):
          </note>
          <note>
            Herr talman! Nej, jag kan inte hålla med om det eftersom det
            saknas viktiga förutsättningar. Bl.a.
          </note>
          <note>
            saknas en bedömning från Kanslersämbetet. Innan någon sådan bedömning
            finns kan vi över huvud taget inte ta ställning till något ekonomiskt
            stöd.
          </note>
          <note>
            Överläggningen var härmed avslutad.
          </note>
          <note>
            30 § Svar på fråga 1994/95:107 om kriminalisering av bruk av
            dopningsmedel
          </note>
          <note type="speaker">
            Anf. 137 Statsrådet ANNA HEDBORG (s):
          </note>
          <note>
            Herr talman! Andre vice talman Görel Thurdin har frågat justitieministern
            om hon är beredd att kriminalisera konsumtion av illegala dopningsmedel.
          </note>
          <note>
            Frågan har överlämnats till mig.
          </note>
          <note>
            Den förra regeringen beslutade den 28 juli i år om direktiv för
            en parlamentarisk utredning om dopning. Det är min avsikt att
            snarast tillsätta ledamöterna i denna utredning.
          </note>
          <note>
            Utredningen skall bl.a. göra en allsidig översyn av dopningsproblemets
            omfattning och karaktär, följder av missbruk av dopningspreparat
            på kort och på lång sikt samt bedöma behovet av ökade informationsinsatser.
            Utredningen skall också studera närmare om det finns en koppling
            mellan missbruket av dopningsmedel och annat missbruk och våldsbrott
            och vilka ytterligare insatser mot missbruket som behövs. Sådana
            insatser kan vara att kriminalisera det icke-medicinska och ickevetenskapliga
            bruket av dessa medel.
          </note>
          <note>
            När utredningen har avslutat sitt arbete går det att ta ställning
            till eventuella förslag om kriminalisering av bruk av dopningsmedel.
          </note>
          <note>
            Anf. 138 Andre vice talman GÖREL
          </note>
          <note type="speaker">
            THURDIN (c):
          </note>
          <note>
            Herr talman! Jag tackar statsrådet Anna Hedborg för svaret. Jag
            tycker naturligtvis att det är bra att det tillsätts en utredning.
            Det är dessutom väldigt bråttom. Jag tolkar svaret så att det
            finns ett visst intresse från den socialdemokratiska regeringen
            för att kriminalisera missbruket av dessa dopningsmedel när denna
            utredning är färdig.
          </note>
          <note>
            Jag säger att det är bråttom, därför att jag har tagit del av
            hur det förhåller sig. Jag har bl.a. läst
          </note>
          <note>
            Forskningsrådsnämndens skrift Källa/43 om dopning, som kom ut
            i mars 1994. Där konstaterar forskare att vi troligtvis har 100
            000 missbrukare från nedre tonåren och uppåt. Man gjorde en enkät
            bland 1 384 skolungdomar i Falkenberg på sommaren 1993. Då angav
            10 % av pojkarna i åren
          </note>
          <note>
            15-16 år att de hade använt anabola steroider.
          </note>
          <note>
            Centralförbundet för alkohol- och narkotikaupplysning presenterade
            hösten 1993 en undersökning som visar att 1-3 % av alla pojkar
            i Sverige använder anabola steroider. Då är det inte längre kopplat
            till något idrottsresultat. Detta är pojkar som inte har den kontakten.
            Det är något helt annat man åsyftar.
          </note>
          <note>
            Den svenska tullen beslagtog under det första halvåret 1993 fyra
            gånger så mycket anabola steroider som under hela 1992. Det ökar
            hela tiden.
          </note>
          <note>
            Det är bråttom, därför att detta är toppen på ett isberg. Det
            skapar svåra missförhållanden ute i samhället. Misshandeln ökar.
            Familjer blir mycket mer utsatta. Det är det utåtriktade våldet
            vi i första hand träffar på. Det oprovocerade våldet ökar. Det
            finns många som vittnar om att det är på det sättet.
          </note>
          <note>
            Om vi tänker oss att det i vårt samhälle i dag faktiskt finns
            16-åriga pojkar som redan blivit sterila och impotenta - vilken
            framtid ser de framför sig?
          </note>
          <note>
            En arbetslös ungdom kan åtminstone hoppas på att få jobb. Sådana
            här ungdomar riskerar att hamna i kriminalitet. Därför frågar
            jag: Hur länge skall vi vänta på att utredningen blir färdig,
            eftersom det är så bråttom?
          </note>
          <note type="speaker">
            Anf. 139 Statsrådet ANNA HEDBORG (s):
          </note>
          <note>
            Herr talman! Det är alldeles riktigt att detta är ett problem,
            som dock behöver belysas ytterligare innan man kan bestämma sig
            för vilka åtgärder som är de mest effektiva. Däri ingår att överväga
            kriminalisering av bruk men också naturligtvis mycket annat.
          </note>
          <note>
            Det är inte minst viktigt att upplysning om farorna med dopning
            kommer de unga pojkar till del som utsätter sig för denna fara.
            Det kan också finnas annat som måste göras.
          </note>
          <note>
            Jag tror att det är viktigt att en utredning kommer till stånd,
            bl.a. för att det också kan skapa en rejäl diskussion i samhället
            om detta missbruk, som naturligtvis på alla möjliga olika sätt
            måste stävjas.
          </note>
          <note>
            Anf. 140 Andre vice talman GÖREL
          </note>
          <note type="speaker">
            THURDIN (c):
          </note>
          <note>
            Herr talman! Jag håller fullständigt med om att man alltid måste
            skaffa sig ökade kunskaper. Samhället förändras, det kommer in
            nya saker och människor får ändrade förhållanden. Både information
            och forskning måste utvecklas i detta sammanhang. Samtidigt finns
            det de som kan vittna mycket konkret om just denna svåra situation
            bland ungdomar.
          </note>
          <note>
            Jag har träffat ett par unga flickor som har varit ute och informerat
            i landet De var också orsaken till att Civildepartementet höll
            en hearing. Efter vad jag har hört från dem skulle det ha varit
            30 män som aldrig hade träffat på någon som använde dopningsmedel
            med där.
          </note>
          <note>
            När Folkhälsoinstitutet fördelade pengar fortsatte man inte med
            informationskampanjer av det slag som dessa ungdomar gjorde tillsammans
            med ungdomar som hade missbrukat. Därför har det halkat efter.
            Jag vill fråga om statsrådet Anna
          </note>
          <note>
            Hedborg är villig att ta initiativ till att ytterligare studera
            detta med information.
          </note>
          <note type="speaker">
            Anf. 141 Statsrådet ANNA HEDBORG (s):
          </note>
          <note>
            Herr talman! Att få i gång denna utredning är ett sätt att lyfta
            upp dessa frågor till ytan. Det är viktigt att det sker. Det kommer
            med nödvändighet att innebära att man blir tydligare i sina förslag
            om vad man skall kunna göra, bl.a. på informationens område.
          </note>
          <note>
            Jag tror att information är mycket viktigt. Allt det arbete som
            idrottsorganisationerna gör är också mycket viktigt. Även om det
            finns missbruk utanför den aktiva idrotten gör ändå idrottsrörelsen
            oerhört viktiga insatser vad gäller moralbildning och kulturen
            runt dessa preparat. När vi fattar beslut om vad som skall göras
            ytterligare vill det till att vi inte gör något som får idrottsrörelsen
            att sänka garden.
          </note>
          <note>
            Den måste hållas minst lika högt som i dag.
          </note>
          <note>
            Anf. 142 Andre vice talman GÖREL
          </note>
          <note type="speaker">
            THURDIN (c):
          </note>
          <note>
            Herr talman! Jag håller med statsrådet Anna Hedborg om att man
            måste titta noga på hur det förhåller sig. Men de forskare som
            skrivit i Källa säger att det nu handlar om ett annat syfte än
            att bli duktig i någon idrottsgren. Syftet är mera att framstå
            som stor och stark och på det sättet få ett övertag i samhället.
            Syftet är alltså ett helt annat.
          </note>
          <note>
            Jag tolkar svaret som att det finns ett visst intresse från den
            socialdemokratiska regeringen för att kriminalisera missbruk av
            dessa dopningsmedel och att det finns ett intresse av att behandla
            dopningsmedel likadant som narkotika. Jag säger det därför att
            socialdemokraterna inte alls var villiga att kriminalisera användande
            av narkotika när det var uppe i kammaren.
          </note>
          <note>
            Jag ser fram emot att utredningen tillsätts så fort som möjligt,
            så att vi får stopp på denna ingång till ytterligare narkotikamissbruk.
          </note>
          <note type="speaker">
            Anf. 143 Statsrådet ANNA HEDBORG (s):
          </note>
          <note>
            Herr talman! Vi har just nu förfrågningar ute om vilka representanter
            som skall tillsättas från partierna i utredningen. Jag hoppas
            att utredningen arbetar på ett sådant sätt att hela denna fråga
            kommer ut till diskussion och så att upplysningen blir tydlig
            och mycket omfattande. Jag tror att det trots allt är det allra
            viktigaste för de unga pojkar som riskerar sin framtida hälsa
            genom att använda dessa preparat av fullständigt orimliga skäl.
          </note>
          <note>
            Överläggningen var härmed avslutad.
          </note>
          <note>
            31 § Svar på fråga 1994/95:108 om val av daghem
          </note>
          <note type="speaker">
            Anf. 144 Statsrådet ANNA HEDBORG (s):
          </note>
          <note>
            Herr talman! Göte Jonsson har frågat socialministern vilka åtgärder
            hon avser vidta i syfte att minska föräldrarnas lagstadgade rätt
            att välja alternativa dagis. Arbetet inom regeringen är så fördelat
            att det är jag som skall svara på frågan.
          </note>
          <note>
            Jag avser inte att föreslå några åtgärder som hindrar föräldrar
            i deras fria val av daghem för sina barn.
          </note>
          <note>
            I propositionen (1994/95:61) "Vårdnadsbidraget.
          </note>
          <note>
            Garantidagarna. Enskild barnomsorg" föreslås att kommunernas
            skyldighet att ge bidrag till enskilda förskolor, enskilda fritidshem
            och enskild integrerad skolbarnsomsorg, som skulle ha trätt i
            kraft den 1
          </note>
          <note>
            januari 1995, upphävs. I stället föreslås att kommunerna efter
            egen bedömning får lämna bidrag till sådan enskild verksamhet.
            Bidraget bör i sådana fall inte oskäligt avvika från kommunens
            kostnader per barn i motsvarande verksamhet.
          </note>
          <note type="speaker">
            Anf. 145 GÖTE JONSSON (m):
          </note>
          <note>
            Herr talman! Jag ber att få tacka för svaret, men jag måste säga
            att jag är mycket konfunderad över det. På en halv A-4-sida svarar
            statsrådet tvetydigt med halvsanning. Statsrådet säger att regeringen
            inte tänker vidta åtgärder som hindrar föräldrarnas fria val.
            Sedan kommer det klara beskedet: Vi kommer att lägga fram, och
            har lagt fram, förslag som innebär att det är kommunerna som utifrån
            sin egen bedömning bestämmer om det blir alternativ barnomsorg
            eller inte.
          </note>
          <note>
            Hur kan statsrådet i en frågedebatt lämna ett sådant besked?
            Det är faktiskt på papperet klarlagt att man från den socialdemokratiska
            regeringens sida säger: Vi ämnar inte hindra. Men sedan säger
            man klart ut att det är kommunen efter egen bedömning som lämnar
            bidrag i dessa fall.
          </note>
          <note>
            Menar statsrådet att de föräldrar som väljer alternativ barnomsorg
            skall finansiera den själva? Ät det detta som statsrådet anser
            vara detsamma som kommunernas fria val i förhållande till kommunal
            barnomsorg?
          </note>
          <note type="speaker">
            Anf. 146 Statsrådet ANNA HEDBORG (s):
          </note>
          <note>
            Herr talman! Det finns många bra privata daghem, och många kommuner
            uppskattar dem som en del i sin barnomsorg i kommunen därför att
            deras kommuninvånare uppskattar daghemmen. Där kommer det sannolikt
            att fortsätta att vara precis som det är. Dessa daghem kommer
            att finnas som en del i kommunens utbud av barnomsorg.
          </note>
          <note>
            Kommunerna har ansvaret att se till att alla barn skall få rätt
            till barnomsorg. Kommunerna har också en kärv ekonomi. Det är
            rimligt att de får möjligheten att göra bedömningen om den fria
            dragningsrätten när det gäller deras pengar. Den valfrihet som
            ligger i den fria etableringsrätten handlar i väldigt hög grad
            om valfriheten för producenterna. Valfriheten för kommunens innevånare
            är en viktig del i den lokala demokratin i kommunen. Vi har kommunalpolitiker
            som är fullt kapabla att skapa en valfrihet för sin kommuns innevånare.
            De gör det och kommer säkert att fortsätta att göra det. Men de
            behöver också kunna ta ansvar för sin kommuns ekonomi.
          </note>
          <note type="speaker">
            Anf. 147 GÖTE JONSSON (m):
          </note>
          <note>
            Herr talman! Det hade varit prydligt om statsrådet i sitt svar
            hade nämnt att det är ekonomin som styr den socialdemokratiska
            regeringens familjepolitik. Nu är det inte det beskedet som jag
            har fått. Statsrådet Hedborg säger i stället att föräldrarnas
            fria val ligger fast, men samtidigt omöjliggör ni föräldrarnas
            fria val.
          </note>
          <note>
            Låt oss säga att det är 15 föräldrar som vill starta ett alternativt
            daghem. Kommunens politiker säger nej till detta. Då måste jag
            fråga statsrådet: Har dessa föräldrar möjlighet enligt det förslag
            som statsrådet har lämnat till riksdagen att starta sin verksamhet
            och få kommunalt bidrag för denna?
          </note>
          <note type="speaker">
            Anf. 148 Statsrådet ANNA HEDBORG (s):
          </note>
          <note>
            Herr talman! De får ta upp en diskussion med kommunen om barnomsorgen
            och sina förslag att etablera egen verksamhet. Får de kommunen
            med på ett avtal, får de rätt att starta daghemmet. Om kommunen
            finner att den av något skäl inte har möjligheter, vill eller
            kan satsa på det daghemmet, får de inte någon möjlighet att starta
            ett eget daghem. Men rätt till daghemsplats har de. Det är naturligtvis
            för de allra flesta kommuner viktigt att föräldrar dessutom har
            rätt till en sådan daghemsplats som de vill ha.
          </note>
          <note type="speaker">
            Anf. 149 GÖTE JONSSON (m):
          </note>
          <note>
            Herr talman! Det var inte det som min fråga gällde, utan den
            gällde föräldrarnas fria val när det gäller barnomsorgen. Vi vet
            utifrån undersökningar att det är skillnad på synen på alternativ
            barnomsorg beroende på vilken ideologisk majoritet kommunerna
            har. Då är det statsrådets uppfattning att det är den ideologiska
            majoriteten i kommunen som skall styra, inte föräldrarna själva.
            Det är detta klara besked som jag har fått. Statsrådet säger ju
            att om kommunen säger nej, blir det heller inget stöd till kommunal
            barnomsorg.
          </note>
          <note>
            Då är frågan: Vem drabbas av detta? Jo, det är givetvis låginkomsttagarna,
            de ensamma mödrarna.
          </note>
          <note>
            Det är deras barn som inte får del av den barnomsorg som deras
            föräldrar anser vara bäst. Jag tycker att det är en mycket märklig
            syn på föräldrarnas valfrihet i ett sådant sammanhang.
          </note>
          <note type="speaker">
            Anf. 150 Statsrådet ANNA HEDBORG (s):
          </note>
          <note>
            Herr talman! Kommunerna är inte bara ideologiska, de är också
            mycket praktiska och har en i allmänhet relativt pragmatisk syn
            på sitt uppdrag att skapa barndaghemsplatser till alla barn. De
            kommer i stor utsträckning, precis som de gör i dag, med all säkerhet
            att också bejaka bra privat barnomsorg.
          </note>
          <note>
            Men det är rimligt att den som har ansvar för både att det skall
            finnas bra barnomsorg för alla barn och dessutom ekonomin i det
            också har rätt att ställa krav och i sista hand bestämma om omfattningen
            av den etablering som sker i kommunen.
          </note>
          <note type="speaker">
            Anf. 151 GÖTE JONSSON (m):
          </note>
          <note>
            Herr talman! Jag har själv varit kommunalpolitiker, och jag har
            stor respekt för kommunalpolitiker. I
          </note>
          <note>
            och för sig delar jag statsrådets uppfattning på den punkten.
          </note>
          <note>
            Vad det här handlar om är föräldrarnas rättssäkerhet. Vi vet
            - och detta ligger också i den lokala demokratins styrka - att
            det är den politiska majoriteten som också återspeglar ideologin
            i de beslut som fattas. Men när det gäller barnomsorgen är det
            inte ideologin i den ena eller den andra kommunen som skall styra,
            utan föräldrarnas ansvar.
          </note>
          <note>
            Det är föräldrarnas ansvar som är viktigt.
          </note>
          <note>
            Jag vill fråga statsrådet: Vilka åtgärder tänker statsrådet vidta
            nu när den här lagen upphävs för att kommuner som inte accepterar
            alternativ också skall acceptera alternativen för att föräldrarna
            skall få rättvisa i dessa sammanhang? Det är en rättssäkerhetsfråga.
          </note>
          <note type="speaker">
            Anf. 152 Statsrådet ANNA HEDBORG (s):
          </note>
          <note>
            Herr talman! Jag har det största förtroende för kommunalpolitikernas
            förmåga att skapa ett rättssäkert beslutssystem i sina kommuner
            och har inte minsta tvekan om att rättssäkerhet kommer att fortsätta
            att gälla i våra kommuner på det här området som på de flesta
            andra.
          </note>
          <note>
            Valfriheten för föräldrar talar Göte Jonsson om.
          </note>
          <note>
            Den absolut viktigaste valfriheten för föräldrar, valmöjlighet
            nummer ett, är att det finns ett bra dagis för ens barn. Kommunerna
            har skyldigheten att se till att det finns. De skall därtill se
            till att pengarna räcker till bra dagis till alla barn.
          </note>
          <note>
            Överläggningen var härmed avslutad.
          </note>
          <note>
            32 § Svar på fråga 1994/95:143 om flerbarnstillägget
          </note>
          <note type="speaker">
            Anf. 153 Statsrådet ANNA HEDBORG (s):
          </note>
          <note>
            Herr talman! Chatrine Pålsson har frågat mig om jag avser verka
            för att försämringen av flerbarnstillägget får en fördelningspolitisk
            effekt.
          </note>
          <note>
            Att sanera statsfinanserna är en av regeringens viktigaste uppgifter.
            I regeringens proposition
          </note>
          <note>
            1994/95:25 föreslås en rad åtgärder som har detta syfte. Förutom
            inkomstförstärkningar föreslås utgiftsbesparingar som drabbar
            de flesta grupper i samhället.
          </note>
          <note>
            Bland utgiftsbesparingarna föreslås vissa begränsningar av flerbarnstillägget
            men med inriktningen att skydda de riktigt stora familjerna. Förslaget
            innebär att flerbarnstillägget justeras ned och lämnas med 2 400
            kr per år för det tredje barnet, med 7 200
          </note>
          <note>
            kr för det fjärde barnet och med oförändrat 9 000 kr per år för
            det femte och varje ytterligare barn.
          </note>
          <note>
            De aspekter som Chatrine Pålsson efterlyser har således beaktats.
          </note>
          <note type="speaker">
            Anf. 154 CHATRINE PÅLSSON (kds):
          </note>
          <note>
            Herr talman! Jag får tacka statsrådet för svaret.
          </note>
          <note>
            Anledningen till att jag ställde den här frågan var faktiskt
            Socialdemokraternas manifest om barn- och familjepolitik som kom
            ut den 25 augusti 1994. Där kan jag läsa: De förändringar i flerbarnstillägget
            som ingår i vårt sparprogram kommer att genomföras successivt.
            Under 1995 kommer reglerna att förändras så att inga nya flerbarnstillägg
            utgår.
          </note>
          <note>
            Jag måste fråga statsrådet om det är Socialdemokraternas åsikt,
            eller om man har reviderat den, att det inte kommer att utgå några
            nya flerbarnstillägg nästkommande år?
          </note>
          <note type="speaker">
            Anf. 155 Statsrådet ANNA HEDBORG (s):
          </note>
          <note>
            Herr talman! Ja, på den här punkten är förslaget ett annat. Det
            kommer att utgå nya flerbarnstillägg men med de reduceringar som
            jag just har redogjort för.
          </note>
          <note type="speaker">
            Anf. 156 CHATRINE PÅLSSON (kds):
          </note>
          <note>
            Herr talman! Det kan möjligtvis lätta min oro.
          </note>
          <note>
            Jag vill citera ur en artikel som Birgitta Dahl skrev i tidningen
            Arbetet i februari: "Vi socialdemokrater visar att vi i hårda
            tider slår vakt om skyddsnäten kring barnen. Sverige är i ett
            svårt ekonomiskt läge. Men ingen kan försvara att detta så hårt
            ska drabba barnen."
          </note>
          <note>
            Det lät under valrörelsen som att socialdemokraterna skulle slå
            vakt om den här politiken. Nu lägger man fram förslag efter förslag
            till försämringar. Man skall ta bort vårdnadsbidraget och genom
            att ta bort garantidagar straffa dem som som har utnyttjat det.
          </note>
          <note>
            Man skall nu skära oerhört hårt i flerbarnstillägget.
          </note>
          <note>
            Det måste kännas som ett dråpslag mot familjerna, att man gör
            det i stort sett omöjligt för familjerna att någorlunda få bestämma
            över hur de vill ordna sin egen omsorg om barnen.
          </note>
          <note type="speaker">
            Anf. 157 Statsrådet ANNA HEDBORG (s):
          </note>
          <note>
            Herr talman! Just nu diskuterar vi frågan om flerbarnstilläggen.
            De förslag som vi har lagt fram innebär att det om ett antal år
            kommer att finnas kvar betydligt mera av flerbarnstillägget än
            vad det skulle annars.
          </note>
          <note>
            Sedan är den här diskussionen litet märklig. De förslag som vi
            har lagt fram är som en mild västanfläkt jämfört med de förslag
            om flerbarnstilläggen som lades fram av en regering som stod frågeställaren
            närmare. Dessa förslag innebar att en fembarnsfamilj blev av med
            4 500 kr, en sexbarnsfamilj med 9 000 kr och en åttabarnsfamilj
            blev av med 18 000 kr. Nu blir dessa familjer av med
          </note>
          <note>
            3 900 kr. Så det är fråga om betydligt mindre.
          </note>
          <note type="speaker">
            Anf. 158 CHATRINE PÅLSSON (kds):
          </note>
          <note>
            Herr talman! Det var bekymmersamt att fatta dessa beslut, som
            också kritiserades väldigt hårt. Det är därför som det är ännu
            konstigare att socialdemokraterna lägger fram ett sådant här förslag.
          </note>
          <note>
            Jag är glad att socialdemokraterna har antagit det kristdemokratiska
            förslaget om en översyn av det familjepolitiska stödet. Men jag
            förstår inte hur man har mage att i den ekonomisk-politiska propositionen
            tala om att man skall ta bort vårdnadsbidraget, reducera flerbarnstillägget
            och slopa garantidagarna. Sedan skall man göra en översyn så att
            det fördelningspolitiskt blir en rätt fördelning. Vad finns det
            kvar av familjepolitiken att se över, om man plockar bort stöd
            innan man har börjat arbetet?
          </note>
          <note type="speaker">
            Anf. 159 Statsrådet ANNA HEDBORG (s):
          </note>
          <note>
            Herr talman! Vi för tydligen en bredare debatt än vad frågan
            omfattade.
          </note>
          <note>
            Det är egentligen rätt så enkelt. Det finns saker som vi har
            beslutat oss för att genomföra. Till dessa hör att avskaffa vårdnadsbidraget.
            Sedan finns det frågor som återstår att utreda vidare innan vi
            kan bestämma oss för hur vi skall göra. Det kommer inte att vara
            lätta eller roliga beslut som skall fattas på familjepolitikens
            område. Det går inte att skära bort
          </note>
          <note>
            3 miljarder kronor på familjepolitikens område utan att det känns
            både bekymmersamt och ledsamt. Men innan vi gör det skall vi ha
            en ordentlig genomgång för att se på vilket sätt det skall ske
            för att göra minsta möjliga skada.
          </note>
          <note type="speaker">
            Anf. 160 CHATRINE PÅLSSON (kds):
          </note>
          <note>
            Herr talman! Jag hoppas att statsrådet har förståelse för att
            dessa frågor hör ihop. Inte först och främst för oss politiker
            men för den enskilda familjen är detta kommunicerande kärl, hur
            man har det totalt ekonomiskt i en familj. Det är då viktigt att
            man ser över så att nedskärningarna inte slår alldeles fel.
          </note>
          <note>
            Som statsrådet vet poängterar och prioriterar jag gång på gång
            att föräldrarna själva skall få avgöra hur de vill ordna sin barnomsorg.
            Detta med flerbarnstillägget har trots allt inneburit en möjlighet
            för dem som vill stanna hemma på hel- eller deltid. Men också
            detta kommer familjerna att snuvas på, särskilt de familjer som
            har tre barn, vilka tycks vara i skottgluggen på ett alldeles
            speciellt sätt.
          </note>
          <note type="speaker">
            Anf. 161 Statsrådet ANNA HEDBORG (s):
          </note>
          <note>
            Herr talman! Vi vet också att frågorna hör ihop.
          </note>
          <note>
            Vi kommer nu att göra en utredning om på vilket sätt de 3 miljarderna
            skall skäras bort.
          </note>
          <note>
            Den borgerliga regeringens föreslagna nedskärning av flerbarnstillägget
            var ändå ett större misslyckande. Vi får väl enas om att det i
            alla fall är betydligt bättre med en mindre nedskärning av flerbarnstillägget
            än en större.
          </note>
          <note>
            Överläggningen var härmed avslutad.
          </note>
          <note>
            33 § Hänvisning av ärende till utskott och beslut om förkortad
            motionstid
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1994/95:117 Lag om åtgärder beträffande djur och växter som tillhör
            skyddade arter, m.m.
          </note>
          <note>
            Regeringen hade föreslagit att riksdagen skulle besluta att motionstiden
            för denna proposition förkortades till åtta dagar.
          </note>
          <note>
            Kammaren beslöt att förkorta motionstiden till att utgå tisdagen
            den 29 november.
          </note>
          <note>
            34 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1994/95:KU25
          </note>
          <note>
            Jordbruksutskottets betänkande 1994/95:JoU1
          </note>
          <note>
            35 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1994/95:122 finansiering av medlemskap i EU
          </note>
          <note>
            Förslag
          </note>
          <note>
            1994/95:RB2 Förslag om vissa långsiktiga internationella lånetagande
          </note>
          <note>
            Motioner med anledning av prop. 1994/95:35 Sveriges anslutning
            till Världshandelsorganisationen m.m.
          </note>
          <note>
            1994/95:N3 av Gudrun Schyman m.fl. (v)
          </note>
          <note>
            1994/95:N4 av Eva Goës och Ronny Korsberg (mp)
          </note>
          <note>
            med anledning av prop. 1994/95:48 Tillämpningen av Europeiska
            gemenskapernas konkurrens- och statsstödsregler, m.m.
          </note>
          <note>
            1994/95:N5 av Kjell Ericsson (c)
          </note>
          <note>
            med anledning av prop. 1994/95:53 Omräkningsförfarande vid fastighetstaxeringen,
            m.m.
          </note>
          <note>
            1994/95:Sk19 av Sören Lekberg och Nils T Svensson
          </note>
          <note>
            (s)
          </note>
          <note>
            1994/95:Sk20 av Bo Lundgren m.fl. (m)
          </note>
          <note>
            med anledning av prop. 1994/95:57
          </note>
          <note>
            Mervärdesskatten och EG
          </note>
          <note>
            1994/95:Sk21 av Tom Heyman (m)
          </note>
          <note>
            1994/95:Sk22 av Isa Halvarsson (fp)
          </note>
          <note>
            1994/95:Sk23 av Kjell Ericsson (c)
          </note>
          <note>
            1994/95:Sk24 av Stig Bertilsson (m)
          </note>
          <note>
            1994/95:Sk25 av Bo Lundgren m.fl. (m)
          </note>
          <note>
            1994/95:Sk26 av Wiggo Komstedt (m)
          </note>
          <note>
            1994/95:Sk27 av Wiggo Komstedt (m)
          </note>
          <note>
            1994/95:Sk28 av Gudrun Schyman m.fl. (v)
          </note>
          <note>
            1994/95:Sk29 av Rolf Kenneryd m.fl. (c)
          </note>
          <note>
            med anledning av prop. 1994/95:61
          </note>
          <note>
            Vårdnadsbidraget. Garantidagarna. Enskild barnomsorg
          </note>
          <note>
            1994/95:So5 av Göran Hägglund m.fl. (kds, m, c, fp)
          </note>
          <note>
            1994/95:So6 av Gustaf von Essen (m)
          </note>
          <note>
            1994/95:So7 av Roland Larsson (c)
          </note>
          <note>
            1994/95:So8 av Inger Davidson och Chatrine
          </note>
          <note>
            Pålsson (kds)
          </note>
          <note>
            1994/95:So9 av Barbro Westerholm (fp)
          </note>
          <note>
            1994/95:So10 av Thomas Östros (s)
          </note>
          <note>
            1994/95:So11 av Margareta Israelsson m.fl. (s)
          </note>
          <note>
            med anledning av prop. 1994/95:69 Viss lagstiftning om besiktning
            på fordonsområdet
          </note>
          <note>
            1994/95:T15 av Wiggo Komstedt m.fl. (m)
          </note>
          <note>
            1994/95:T16 av Anita Jönsson (s)
          </note>
          <note>
            1994/95:T17 av Monica Öhman m.fl. (s)
          </note>
          <note>
            med anledning av prop. 1994/95:80 Vissa ändringar i kyrkolagen
          </note>
          <note>
            1994/95:K3 av Anders Svärd (c)
          </note>
          <note>
            med anledning av prop. 1994/95:84 Vissa ändringar i ellagen,
            m.m.
          </note>
          <note>
            1994/95:N6 av Lars Tobisson m.fl. (m, c, fp, kds)
          </note>
          <note>
            1994/95:N7 av Arne Kjörnsberg (s)
          </note>
          <note>
            med anledning av prop. 1994/95:88 Ersättning från sjukförsäkringen
            för vissa vårdförmåner till landsting och kommuner i internationella
            förhållanden m.m.
          </note>
          <note>
            1994/95:Sf7 av Gullan Lindblad m.fl. (m)
          </note>
          <note>
            1994/95:Sf8 av Ulla Hoffmann m.fl. (v)
          </note>
          <note>
            med anledning av prop. 1994/95:89 Förslag till alkohollag
          </note>
          <note>
            1994/95:So12 av Berndt Ekholm (s)
          </note>
          <note>
            1994/95:So13 av Gullan Lindblad m.fl. (m)
          </note>
          <note>
            1994/95:So15 av Rose-Marie Frebran och Fanny
          </note>
          <note>
            Rizell (kds)
          </note>
          <note>
            1994/95:So16 av Gudrun Schyman m.fl. (v)
          </note>
          <note>
            1994/95:So17 av Barbro Westerholm och Elver Jonsson (fp)
          </note>
          <note>
            1994/95:So18 av Roland Larsson (c)
          </note>
          <note>
            1994/95:So19 av Göran Magnusson m.fl. (s, c, fp, mp)
          </note>
          <note>
            med anledning av prop. 1994/95:92 Nya tidpunkter för redovisning
            och betalning av skatter och avgifter, m.m.
          </note>
          <note>
            1994/95:Sk30 av Holger Gustafsson (kds)
          </note>
          <note>
            1994/95:Sk31 av Bo Lundgren m.fl. (m)
          </note>
          <note>
            1994/95:Sk32 av Rolf Kenneryd m.fl. (c)
          </note>
          <note>
            med anledning av prop. 1994/95:96 Garanteratstudentinflytande
            genom bibehållet kårobligatorium
          </note>
          <note>
            1994/95:Ub13 av Lars Leijonborg m.fl. (fp,m, c, kds)
          </note>
          <note>
            1994/95:Ub14 av Thomas Östros (s)
          </note>
          <note>
            med anledning av prop. 1994/95:98 Vissa studiestödsfrågor
          </note>
          <note>
            1994/95:Sf9 av Lars Leijonborg m.fl. (fp, m, c, kds)
          </note>
          <note>
            1994/95:Sf10 av Rose-Marie Frebran och Fanny Rizell (kds)
          </note>
          <note>
            med anledning av prop. 1994/95:99 Förändringar i arbetslöshetsersättningen
          </note>
          <note>
            1994/95:A3 av Per-Ola Eriksson m.fl. (c, m, fp, kds)
          </note>
          <note>
            1994/95:A4 av Sten Svensson (m)
          </note>
          <note>
            1994/95:A5 av Sonia Karlsson och Krister Örnfjäder
          </note>
          <note>
            (s)
          </note>
          <note>
            1994/95:A6 av Gudrun Schyman m.fl. (v)
          </note>
          <note>
            1994/95:A7 av Elving Andersson m.fl. (c)
          </note>
          <note>
            1994/95:A8 av Johnny Ahlqvist m.fl. (s)
          </note>
          <note>
            1994/95:A9 av Ronny Olander m.fl. (s)
          </note>
          <note>
            1994/95:A10 av Carin Lundberg m.fl. (s)
          </note>
          <note>
            1994/95:A11 av Hans Karlsson m.fl. (s)
          </note>
          <note>
            1994/95:A12 av Barbro Johansson (mp)
          </note>
          <note>
            med anledning av prop. 1994/95:101 Frivilligmiljöstyrning och
            miljörevision
          </note>
          <note>
            1994/95:Jo4 av Elving Andersson och Erling Bager
          </note>
          <note>
            (c, fp)
          </note>
          <note>
            1994/95:Jo5 av Marianne Carlström m.fl. (s)
          </note>
          <note>
            med anledning av prop. 1994/95:102 Övergång av verksamheter och
            kollektiva uppsägningar
          </note>
          <note>
            1994/95:A13 av Tom Heyman (m)
          </note>
          <note>
            1994/95:A14 av Sinikka Bohlin (s)
          </note>
          <note>
            1994/95:A15 av Hans Andersson m.fl. (v)
          </note>
          <note>
            1994/95:A16 av Per Unckel m.fl. (m)
          </note>
          <note>
            med anledning av prop. 1994/95:106 Ändrat ikraftträdande av ändringar
            i plan- och bygglagen, m.m.
          </note>
          <note>
            1994/95:Bo6 av Ingrid Skeppstedt m.fl. (c)
          </note>
          <note>
            36 § Kammaren åtskildes kl. 18.56
          </note>
          <note>
            Förhandlingarna leddes av förste vice talmannen från sammanträdets
            början t.o.m. 12 § anf. 47 (delvis), av talmannen därefter t.o.m.
            ajourneringen kl. 16.16, av förste vice talmannen därefter till
            sammanträdets slut.
          </note>
        </div>
      </body>
    </text>
  </TEI>
</teiCorpus>
