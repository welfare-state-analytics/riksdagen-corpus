<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--37</head>
          <docDate when="1994-12-07">1994-12-07</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 1 december.
          </note>
          <note>
            2 § Meddelande om svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation: 1994/95:27
          </note>
          <note>
            Till riksdagen
          </note>
          <note>
            Beträffande interpellation 1994/95:27 av Sten
          </note>
          <note>
            Andersson (m), Totalisatorskatten, får jag meddela att jag inte
            kan besvara denna inom föreskrivna fyra veckor.
          </note>
          <note>
            Skälet härtill är att vi inte funnit någon debattdag som passar
            interpellanten och mig på grund av bl.a.
          </note>
          <note>
            utrikes tjänsteresor.
          </note>
          <note>
            Jag kommer att besvara interpellationen den 19
          </note>
          <note>
            januari 1995.
          </note>
          <note>
            Stockholm den 29 november 1994
          </note>
          <note>
            Göran Persson
          </note>
          <note>
            Interpellation 1994/95:35
          </note>
          <note>
            Till riksdagen
          </note>
          <note>
            Beträffande interpellation 1994/95:35 av Ragnhild
          </note>
          <note>
            Pohanka, Uppehållstillstånd p.g.a. familjeanknytning, får jag
            meddela att jag inte kan besvara denna inom föreskrivna fyra veckor.
          </note>
          <note>
            Skälet härtill är hög arbetsbelastning.
          </note>
          <note>
            Jag återkommer med besked när interpellationen kan besvaras.
          </note>
          <note>
            Stockholm den 29 november 1994
          </note>
          <note>
            Leif Blomberg
          </note>
          <note>
            3 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Motion
          </note>
          <note>
            1994/95:UU25 till utrikesutskottet
          </note>
          <note>
            Meddelande om samlad votering
          </note>
          <note>
            Talmannen meddelade att samtliga ärenden skulle avgöras efter
            avslutad debatt.
          </note>
          <note>
            4 § Öresundsbron
          </note>
          <note>
            Föredrogs trafikutskottets betänkande
          </note>
          <note>
            1994/95:TU2 Öresundsbron (prop. 1992/93:100
          </note>
          <note>
            delvis).
          </note>
          <note type="speaker">
            Anf. 1 OLOF JOHANSSON (c):
          </note>
          <note>
            Fru talman! Detta ärende är en gammal bekantskap - om jag får
            uttrycka mig så. Även talarlistan är i någon mån bekant. Där finns
            de som kämpar på barrikaderna mot bron. Däremot finns det, såvitt
            jag kan se redan från början, bara en förskrämd anhängare.
          </note>
          <note>
            Detta ärende har inte varit en av de frågor där brobyggarna har
            velat stå på barrikaderna. Under min tidigare tillvaro som miljöminister
            har jag vid åtskilliga tillfällen i kammaren noterat att jag nästan
            alltid får medhåll i denna fråga. Men så är det inte överallt,
            t.ex. i en del regeringar som har haft att hantera denna fråga.
          </note>
          <note>
            Låt mig först ta upp några grundläggande värderingar. Först och
            främst är den tilltänkta bron i den utformning den har fått miljöfarlig
            för Öresund och Östersjön.
          </note>
          <note>
            Det är klart att det går att göra olika bedömningar i en sådan
            fråga. Jag är medveten om det. Men det finns ingen möjlighet att
            göra olika bedömningar om hur plågat och känsligt Östersjön är
            som innanhav. I
          </note>
          <note>
            så fall måste man vara blind och inte ha upptäckt vad som händer
            runt Östersjöns långa kust. Det är fråga om syresättningen, föroreningar
            som släpps ut och livet i innanhavet. Östersjön är beroende av
            att med jämna mellanrum få ordentlig tillförsel utifrån av salt
            och syre för att kunna leva vidare. Flora och fauna fungerar med
            smala marginaler.
          </note>
          <note>
            Vi kan konstatera att detta inte är något litet projekt utan
            är ett stort projekt. För säkerhets skull har de som vill ha bron
            valt att placera den där Öresund är som bredast - ungefär 16 km
            brett. Det betyder i sin tur att bron blir dyr, och det är detta
            som trafikutskottets betänkande nr 2 i första hand handlar om.
          </note>
          <note>
            Jag är fullt medveten om att det finns ett miljöprövningsbeslut.
            Det fattades av den tidigare icke-socialistiska regeringen utan
            Centerpartiets medverkan. Då kan vän av ordning fråga sig varför
            ärendet skall diskuteras så här efteråt. Här finns det verkligen
            en skyldighet att reagera på det faktum att bron inte är byggd.
            Tillstånd som ges behöver inte utnyttjas, om det finns starka
            skäl däremot. Här finns det starka skäl. Tillståndsbeslut i ett
            miljöprövningsärende måste inte med absolut nödvändighet leda
            till att ett projekt förverkligas -
          </note>
          <note>
            även om tillståndsbeslutet är positivt.
          </note>
          <note>
            I betänkandet behandlas förslag om subsidier, dvs.
          </note>
          <note>
            avvikelser från det normala ekonomiska ansvarstagandet. Det handlar
            om kapitaltäckningsgaranti till Svedab. Det handlar om de ekonomiska
            konsekvenserna i allmänhet, dvs. de statliga garantier som finns
            i projektet så att ingen skall behöva bära ansvaret för de konkreta
            riskerna för projektet oavsett kostnaderna. Det är naturligtvis
            detta som är något av huvudfrågan i dagsläget.
          </note>
          <note>
            Jag har med stort intresse tagit del av utskottsbetänkandet.
            Jag måste tyvärr konstatera att sällan har jag sett så mycket
            förutfattade meningar som avskrivs med hänvisning till ett avtal
            som träffades 1991.
          </note>
          <note>
            Utskottsmajoriteten för ingen argumentation.
          </note>
          <note>
            Attityden i betänkandet är: "Här är besluten fattade.
          </note>
          <note>
            Vad är det ni bråkar om?" Betänkandet tillför inget i sak. Här
            är det den gamla devisen som gäller: "Här diskuterar vi inte.
            Här voterar vi." Det är synd.
          </note>
          <note>
            Beslutet innebär att efterhand som projektet förverkligas kommer
            många att få kalla fötter - om det förverkligas.
          </note>
          <note>
            Ekonomin är mycket ofullständigt utredd. De senaste dagarna har
            det kommit ytterligare bevis på detta. För dem i kammaren som
            inte är helt uppdaterade vill jag nämna att den danska ekonomiministern
            i ett tidigt skede har avsagt sig det ekonomiska ansvaret för
            projektet. Det är rätt ovanligt
          </note>
          <note>
            - för att uttrycka det hela försiktigt - att en regeringsledamot
            säger att han inte kan ta ansvar för något när han sitter i den
            ansvariga regeringen.
          </note>
          <note>
            Den danska ekonomiministern var naturligtvis i förväg informerad
            om den mycket hårda kritik som skulle komma mot det sätt som projektet
            har behandlats i tidigare skeden. Jag antar att detta var situationen.
            I slutet av förra veckan kom det danska riksrevisionsverkets mycket
            ampra skrivelse. Enligt uppgift skall skrivelsen diskuteras i
            det danska folketinget på fredag. I stort sett sågas projektet
            och kalkylerna från ekonomisk synpunkt.
          </note>
          <note>
            Det finns två huvudinvändningar som det kan finnas anledning
            att nämna här. Det finns flera, men jag konstaterar att i kapitel
            åtta redogörs för utvecklingen av realräntan under tidsperioden
            1984-
          </note>
          <note>
            1993. Realräntan har under de senaste tio åren varit
          </note>
          <note>
            7,04 %, beräknat som den genomsnittliga effektiva obligationsräntan,
            och 6,32 % beräknat som räntan på den femåriga statsobligationen.
            Alla som är bevandrade i det här ärendet vet att det är inte den
            kalkylen som gäller i det här fallet. För att få kalkylen att
            gå ihop har realräntekravet sänkts och amorteringstiden förlängts.
            Det har varit det sätt som fördyringarna under projektets gång
            har hanterats på för att få kalkylen att gå ihop. Alltså är realräntan
            nu
          </note>
          <note>
            4 %.
          </note>
          <note>
            Men det spelar ju ingen roll, därför att det finns både hängslen
            och livrem i projektet, dvs.
          </note>
          <note>
            skattebetalarna får betala om man inte kan klara lönsamheten.
          </note>
          <note>
            Sedan finns det en ventil till, för säkerhets skull -
          </note>
          <note>
            det är väl dubbla hängslen - och det är att man alltid kan variera
            trafiken och trafikflödena. Det betyder att man bakvägen tar tillbaka
            en del av det man har sagt är en viktig fråga i miljöprövningen,
            dvs. att trafiken inte får förstöra miljön i den här regionen.
            Men genom att man inte har kontroll på ekonomin och har tillåtit
            att konsortiet skall bestämma hur mycket trafik som skall flöda
            över en byggd bro, har man fullständigt eroderat grunden för miljöprövningen.
          </note>
          <note>
            Jag vet inte om man kan hitta den här typen av ärenden någon
            annanstans i statlig förvaltning och i samarbete mellan länder,
            men jag har aldrig träffat på ett ärende som har hanterats på
            det här sättet. Själva upprinnelsen är det sätt på vilket avtalet
            slöts 1991 -
          </note>
          <note>
            det genomsyrar hela betänkandet. Det är det som har tillåtits
            vara låsande för all diskussion därefter, så också i majoritetens
            skrivning i detta utskottsbetänkande.
          </note>
          <note>
            Jag vet inte vad man skall göra för att få en seriös debatt om
            sakfrågorna i det här ärendet - jag erkänner det; jag har försökt.
            De som en gång har bestämt sig för att det här avtalet skall gälla
            och den här bron skall byggas tycks inte vara mottagliga för sakargument.
            Vi får se om den här debatten, fru talman, kommer att utgöra något
            undantag i det fallet.
          </note>
          <note>
            Avslutningsvis kan jag alltså konstatera att låsningarna i den
            här frågan tycks ha gjorts i första hand uppifrån. Trots att väldigt
            många människor är mot det här projektet har avtalet mellan staterna,
            som är folkrättsligt bindande, skapat låsningen. De partier som
            står på ja-sidan har uppifrån låst sina uppfattningar i ett tidigt
            skede, fastän många i den här kammaren har talat mot sina partier.
          </note>
          <note>
            Jag konstaterar vidare att det i det här fallet inte har varit
            något hymlande, utan man har klart konstaterat att betong går
            före miljö, före försiktighetsprinciper och före principen att
            förorenaren skall betala. Det som vi i andra högtidliga sammanhang
            talar om i miljöpolitiken gäller alltså inte på det här området.
          </note>
          <note>
            Detta gör att det är enkelt för mig att nu yrka bifall till reservation
            nr 1 om Öresundsförbindelsens genomförande och reservation nr
            2 om den ekonomiska prövningen.
          </note>
          <note>
            Fru talman! Jag tycker att Sveriges riksdag och regering borde
            lyssna på den danska riksrevisionens kritik mot de ekonomiska
            beräkningarna kring
          </note>
          <note>
            Öresundsbroprojektet. Precis som Centern vid flerfaldiga tillfällen
            har understrukit, vilar broprojektets ekonomiska kalkyler på ohållbar
            grund.
          </note>
          <note>
            Med nuvarande realränta kommer statsgarantin att lösas ut, vilket
            kostar skattebetalarna mångmiljardbelopp. Trafikmängdsberäkningarna
            blir därmed lika löst grundade, och därmed riskerar miljön att
            få ta belastningen av en ökande trafik. Det är oförklarligt att
            regeringen vägrar att inse detta, särskilt i en tid när finansministern
            försöker göra sig hörd genom diverse skattehöjningar för att sanera
            statens finanser. Det här handlar om statens finanser i framtiden.
          </note>
          <note>
            Jag yrkar bifall till reservationerna.
          </note>
          <note type="speaker">
            Anf. 2 KARL-ERIK PERSSON (v):
          </note>
          <note>
            Fru talman! Trafikutskottets betänkande skulle egentligen handla
            om kapitalgarantin till Svedab, men i och med att behandlingen
            av en hel massa motioner från den allmänna motionstiden 1992/93
            har uppskjutits måste vi nu diskutera helheten, som Olof
          </note>
          <note>
            Johansson var inne på. Det får inte vara så att man vid behandlingen
            av motioner som väcktes för två år sedan skjuter in en annan del,
            så att helheten inte skall diskuteras. Vi har alltså hamnat i
            en märklig situation.
          </note>
          <note>
            Det är också konstigt att utskottsbetänkandet kan tolkas så att
            man inte kan hålla detta avtal. På sidan 4
          </note>
          <note>
            står det:
          </note>
          <note>
            "Den slutliga utformningen av
          </note>
          <note>
            Öresundsförbindelsen skall enligt avtalet göras med hänsyn till
            vad som är ekologiskt motiverat, tekniskt möjligt och ekonomiskt
            rimligt så att skadliga verkningar på miljön förebyggs."
          </note>
          <note>
            Om man då tittar både på miljön och på den ekonomiska grunden
            för detta beslut måste man säga att avtalet inte kan hållas.
          </note>
          <note>
            Jag har också läst Danmarks statsrevisorers uttalande, som jag
            fick i går. Det är på 52 sidor. De gör ned projektet totalt, som
            Olof Johansson sade. När avtalet slöts beräknades räntekostnaden
            för hela projektet till 4 %, men revisorerna talar om 6-7 %. I
          </note>
          <note>
            utskottsbetänkandet står det att kostnaderna skall vara betalda
            på 30 år, men här talas det om 40 år. Man handskas alltså med
            den här frågan på ett märkligt sätt.
          </note>
          <note>
            När projektet kom till sades det att privata ekonomiska intressen
            skulle vara med och finansiera det. Nu kan det konstateras att
            inga privata intressen vill vara med om finansieringen. På det
            viset kan projektet sägas vara totalt dött. Vissa skulle nog tycka
            att det vore bra att ha privata intressen med, när staten går
            in som garant. Svenska och danska folket skall stå som garanter
            för detta projekt. Det är vad som kommer att hända när garantin
            skall utlösas.
          </note>
          <note>
            Trafikutskottet besökte Rail-Forum, och dess ordförande Curt
            Nicolin ville göra en vadslagning med utskottets ledamöter. Om
            jag hade varit broförespråkare hade jag antagit vadet. Curt Nicolin
            föreslog att vi skulle slå vad om 100 kr om att räntekostnaden
            skulle överskrida byggkostnaden.
          </note>
          <note>
            Ingen av de ja-förespråkare som var med ville anta detta vad.
            Det bevisar ju att de som är ja-förespråkare faktiskt tror att
            detta kommer att ske. Och vilken kostnad blir det då?
          </note>
          <note>
            Om man läser vidare i utskottstexten finner man något som är
            märkligt på sidan 12: "Enligt vad utskottet erfarit beräknar regeringen
            att
          </note>
          <note>
            Öresundsförbindelsens ekonomiska förutsättningar är stabila."
          </note>
          <note>
            Det låter som om man talar om en patient som ligger i koma på
            ett lasarett, när man säger att läget är stabilt men att han kan
            dö när som helst. Detta projekt borde gå den vägen att det aldrig
            kommer till stånd.
          </note>
          <note>
            Sedan kommer frågan: Vem skall trafikera denna bro? Den störste
            åkeriägaren i Skåne säger själv att han icke kommer att trafikera
            bron. Jag har en minnesbild av en broförespråkare som sade att
            man nu skulle kunna köra lastbil rätt över denna bro.
          </note>
          <note>
            Åkeriägaren tyckte att det var konstigt att politikerna inte
            kan kartan. Han sade att de aldrig kommer att köra rakt västerut
            och låta chaufförerna ligga och sova utanför Köpenhamn. De som
            kör från Mellansverige ut mot Europas marknader kan sova på färjorna,
            och därmed vinner de kanske ett halvt dygn.
          </note>
          <note>
            Är det järnvägen som skall trafikera bron? I
          </note>
          <note>
            Europa pågår en stor diskussion om transporter av farligt gods.
            Det kommer troligtvis aldrig att inträffa att man kör farligt
            gods genom två så stora städer som
          </note>
          <note>
            Malmö och Köpenhamn. Det innebär att farligt gods som transporteras
            från Europa och uppåt eller från
          </note>
          <note>
            Sverige ner till Europa måste växlas om, och det kommer fortsättningsvis
            att transporteras på färjor.
          </note>
          <note>
            Lastbilar kommer troligtvis inte att tillåtas trafikera bron,
            på grund av olycksfallsrisken. Vad händer om det sker en stor
            olycka?
          </note>
          <note>
            Allt det här talar för att det blir privatbilister eller snabbtåg
            mellan Malmö och Köpenhamn som kommer att trafikera bron.
          </note>
          <note>
            Det är helt fantastiskt: Vi bygger en bro till en ö för kanske
            30 miljarder kronor, och svenska folket skall vara med och finansiera
            den. Vi ser inte någon som helst samhällsnytta med det. Företagarna
            kommer att utnyttja bron dåligt. Ändå håller man fast vid att
            det inte behöver göras någon ordentlig ekonomisk prövning.
          </note>
          <note>
            Vi talar mycket om miljöförstöringen i Östersjön och dess närhet,
            och hur skall länderna runt Östersjön uppfatta signalen att vi
            bygger en bro här? Man vet i dag att man inte klarar kravet på
            att slam inte får röras upp när muddringsverksamheten kommer i
            gång - det talar också de danska revisorerna om. Man vet också
            att laxen i Östersjön har svårt att fortplanta sig. Vad kommer
            att hända? Får vi ett stort, dött innanhav?
          </note>
          <note>
            Fru talman! Med det här jag har tagit upp det som jag tycker
            är väsentligt - att man borde ompröva beslutet. I och med att
            man direkt kan säga att det som nu har framkommit innebär att
            avtalet inte kan hålla borde det inte vara någon större katastrof
            att man omförhandlar det och låter bron bli ett minnesmärke över
            en betongpolitik som aldrig kom till stånd. Det skulle glädja
            många, tror jag. Med detta, fru talman, yrkar jag bifall till
            reservationerna 1 och 2 till detta betänkande.
          </note>
          <note type="speaker">
            Anf. 3 ELISA ABASCAL REYES (mp):
          </note>
          <note>
            Fru talman! Precis innan dagens sammanträde började fick jag
            höra att det var bra om folk höll sig till sak och att man kunde
            ha överseende med mig om jag inte höll mig till sak, eftersom
            jag är ung. Från min nya position skulle jag då vilja säga att
            jag skulle ha tyckt att det var väldigt glädjande om man hade
            just hållit sig till sak i det här ärendet.
          </note>
          <note>
            Jag är förundrad över hur långt man har lyckats driva den här
            brofrågan. Projektet har dömts ut så många gånger och av så många
            personer som verkligen har tyngd att det inte alls vore konstigt
            om man - om inte annat så åtminstone i ödmjukhetens namn - omprövade
            beslutet. Jag undrar om det är prestige som ligger bakom att man
            inte gör det. Jag tror inte att den gissningen är helt felaktig.
          </note>
          <note>
            Att bron skulle vara det bästa förslaget kan jag inte godta,
            och det kan inte heller Miljöförbundet,
          </note>
          <note>
            Greenpeace, Naturskyddsföreningen, Aktion Skåne
          </note>
          <note>
            Miljö, Miljöpartiet de gröna, Fältbiologerna, Svenska
          </note>
          <note>
            Transportarbetareförbundet, Koncessionsnämnden, diverse riksdagspartier
            och majoriteten av riksdagspartiernas ungdomsförbund samt Svenska
          </note>
          <note>
            Sjöfolksförbundet och många, många fler. Det finns en bred opinion
            mot bron, och det är inte ett utslag av noja eller av bilhat från
            vår sida.
          </note>
          <note>
            Stockholms Handelskammare har beskyllt miljörörelsen för att
            vara en flummig bilhatarklubb som inte håller sig till sak. Därför
            vill jag här hänvisa till Koncessionsnämndens tre skäl för att
            avslå konsortiets ansökan.
          </note>
          <note>
            Men för att klargöra vad det är som får mig att säga nej till
            bron måste jag först och främst säga att anledningen är att det
            helt enkelt är fel tänkande. Vi som är aktiva, kunniga och engagerade
            i miljöfrågor vet att motorvägar och lättnader för bilismen inte
            minskar den, utan tvärtom. Redan Henry Ford på sin tid sade att
            med varje meter motorväg man bygger banar man väg för ytterligare
            bilar. Inom parentes sagt är det någonting som dagens bilindustri
            glatt hakar på.
          </note>
          <note>
            Det här fick vi i utskottet påpekat för oss av Mr.
          </note>
          <note>
            Keith Smith, en företrädare för labourpartiet som var här och
            besökte oss. I hans land har det just kommit ut en rapport som
            klart visar att massbilismen är ohållbar, olönsam och ett direkt
            hot mot vår miljö och vår välfärd.
          </note>
          <note>
            Massbilismen kommer aldrig att vara miljömässigt hållbar. Sveriges
            nationalrapport om klimatförändringar från Miljö- och naturresursdepartementet
            från september i år visar klart att bilismen är en av de största
            bidragande orsakerna till utsläppen av koldioxid, som är den viktigaste
            växthusgasen, eftersom utsläppen är så pass kraftiga.
          </note>
          <note>
            Det vore ju bra om naturen kunde anpassa sig till massbilismen,
            men så är det inte - det vet vi alla. Med tanke på att Sverige
            nu kommer med i den inre marknaden och att EU själv i sin senaste
            utredning,
          </note>
          <note>
            European Task for Support of Environment, har slagit fast att
            den inre marknadens transportsystem kommer att vara en mycket
            tung och allvarlig belastning finns det goda massbilismskäl att
            sätta sig emot ett brobygge.
          </note>
          <note>
            Jag uppmanar samtliga riksdagsledamöter och regeringen till absolut
            nytänkande, progressivitet och ledningsförmåga på området. Det
            är ingen naturlag att bilismen skall öka - det kan vi påverka.
          </note>
          <note>
            Bilismens verkliga samhällskostnader redovisas inte ordentligt.
            Folkhälsan försämras t.ex. genom ökad benägenhet för utveckling
            av atopisk sensibilisering, vilket är ett mycket stort hot, även
            om de flesta inte verkar ha insett det. Det visar att samhällskostnaderna
            för bilismen är bra mycket högre än vad vi har kunnat redovisa
            i dag. Det pågår omfattande forskning på det här området, bl.a.
            inom landstingen men även internationellt.
          </note>
          <note>
            Globalt sett är alltså massbilismen ett hot och därmed också
            lokalt och regionalt. Det är ett etablerat faktum att växthuseffekt,
            skogsdöd, övergödning och försurning är fruktansvärt allvarliga
            hot för hela vår jord. Kanske tycker man att talet om globalt
            tänkande och miljö är litet flummigt. Låt mig då i stället hänvisa
            till det Sverige direkt arbetar med.
          </note>
          <note>
            Sverige arbetar ju aktivt med Östersjöfrågor, men med vilken
            rätt kan Sverige vara ett föredöme för öststaterna när somliga
            här är beredda att direkt döma
          </note>
          <note>
            Östersjön, som är ett gemensamt hav och ett lån av framtida generationer,
            till döden? Bara för att man myglar och förskönar detta är det
            inte mindre av ett miljömord. I dag är över en tredjedel av Östersjöns
            botten död. Det är klart att man kan skylla på gamla miljösynder
            som PCB och DDT, men vi vet att i dag och i framtiden är det bilismen
            som tillsammans med jordbruket är det största hotet.
          </note>
          <note>
            Tyvärr är det bara att konstatera att Östersjön aldrig någonsin
            kommer att bli helt återställd. Men vi kan åtminstone se till
            att det inte blir värre. Vi kan hindra att Östersjön blir en stinkande,
            död, rutten pöl.
          </note>
          <note>
            Det är på det sättet jag förslår att de flesta här inne skall
            arbeta: konstruktivt i stället för destruktivt.
          </note>
          <note>
            Att bygga en bro innebär dålig lön för det arbete som trots allt
            genomförs och dålig avkastning på de resurser som Sverige har
            satsat på att arbeta för
          </note>
          <note>
            Östersjön. Ett sådant agerande är inte trovärdigt.
          </note>
          <note>
            Tittar man på EU:s skrivningar om sustainable mobility kan man
            få intrycket att framtiden ser väldigt ljus ut. Det gör den på
            papperet. Men problemet är att exempelvis Öresundsbron är en del
            av de planer som
          </note>
          <note>
            EU har på 12 000 km nya motorvägar i Europa. Och det är inte
            bara i Skandinavien som vi har problem med nya motorleder, påhejade
            av EU. Kring bygget i
          </note>
          <note>
            Val d´Isère har det varit ett väldigt stormande, och det finns
            många andra exempel. Det här är verkligen inte helt okontroversiellt.
          </note>
          <note>
            Varför har då EU vurmat så mycket för byggande av motorleder,
            när man klart och tydligt har uttryckt att man vill ha miljövänliga
            satsningar och ett miljöanpassat transportsystem? Det är ganska
            lätt att svara på den frågan. Det är för att bilindustrin i
          </note>
          <note>
            Europa liksom i Sverige är oerhört stark, har mycket pengar och
            stora påtryckningsmöjligheter.
          </note>
          <note>
            Lobbyismen har varit påfallande när det gäller brobesluten. Om
            det finns anledning att ifrågasätta de demokratiska spelreglernas
            giltighet i de olika procedurerna är det verkligen ett bra tips
            att studera handläggningen av frågan om Öresundsbron. Det kan
            t.ex. nämnas att finansutskottet går emot sina egna riktlinjer
            när det gäller samma restriktiva prövning av alla statliga garantier.
            Det kan sägas att
          </note>
          <note>
            Koncessionsnämnden är överkörd. Det kan sägas att det finns en
            miljörörelse som är fullständigt överkörd.
          </note>
          <note>
            Osv. Det finns alltså viktiga instanser som här totalt har förbisetts.
          </note>
          <note>
            Miljösidans kritik av de ekonomiska resonemangen har tyvärr inte
            fått särskilt mycket gehör. Jag vet inte om den har ansetts osaklig
            eller partisk på något sätt. Men den danska riksrevisionen har
            gett en väldigt skarp kritik av projektet, och jag tror knappast
            att det är någon här inne som skulle ha mage att påstå att den
            skulle vara partisk eller osaklig på något sätt.
          </note>
          <note>
            Vidare har Danmarks industriminister sagt att det mycket väl
            kan bli aktuellt att finansiera bron via skatteintäkter, dvs.
            att det måste skjutas till skattemedel för att klara bron. Det
            är någonting som direkt strider mot grundavtalet om hur det här
            skulle gå till. Där finns ingenting om att staten skulle skjuta
            till medel direkt via skatter.
          </note>
          <note>
            Det bästa vore naturligtvis att bron inte byggdes.
          </note>
          <note>
            Men i nuläget måste vi se till vad vi först och främst bör göra,
            och det som absolut behövs är en vettig, saklig ekonomisk utredning
            om broprojektet. I dag finns det t.ex. ingen ordentlig känslighetsanalys
            för projektet, trots att det är en väldigt stor satsning. Det
            har sagts att det kan kosta upp till 30 miljarder. Jag tror inte
            att de eventuella skadestånden på lång väg kan bli så höga som
            vad vi kan få betala i framtiden.
          </note>
          <note>
            Vi kommer att få betala en nota för orgier i ansvarslöshet och
            sifferbollande.
          </note>
          <note>
            Den ekonomiska kalkylen har utsatts för så oerhört stark kritik
            att jag inte förstår varför man inte är så ödmjuk att man åtminstone
            tillsätter en ny ekonomisk utredning. Om man struntar i miljön,
            vilket var det första kravet, och tänker sig ett miljömässigt
            stålbad, så kan man väl åtminstone se till de ekonomiska faktorerna.
          </note>
          <note>
            Argumentet att bron skulle sysselsätta folk via byggbranschen
            tycker jag inte heller är något bra argument. Skall man lägga
            ut statliga medel för det kan man åtminstone göra det på något
            vettigt. Varför skall hederliga byggjobbare behöva bygga en bro?
            Jag tycker att de kan rusta upp Sveriges skolor då - det innebär
            också en statlig utgift, men det är betydligt bättre än att bygga
            en bro.
          </note>
          <note>
            Så till kapitaltäckningsgarantierna. Det faktum att regeringen
            har begränsat sin revisionsrätt visar ganska tydligt, åt vilket
            håll det här barkar. Statliga garantier och kapitaltäckningsgarantier
            till ett företag som har ungefär 5 % solvens är ganska så anmärkningsvärt.
          </note>
          <note>
            Den uppbackning av garantier som konsortiet har fått har ingen
            motsvarighet på marknaden; de företagsekonomiska spelreglerna
            har fullständigt satts ur spel. Det går helt enkelt inte att förklara.
            Det här är verkligen föremål för granskning.
          </note>
          <note>
            Jag skulle vilja referera en kommentar om de statliga garantierna.
            Den är ur ett examensarbete av
          </note>
          <note>
            Anne Pyrstöjärvi vid Företagsekonomiska institutionen vid Uppsala
            universitet.
          </note>
          <note>
            Hon skriver att det även är viktigt att komma ihåg att varje
            garanti utgör en potentiell skuld. Om ett bolag inte kan uppfylla
            sina åtaganden måste staten gå in, och staten får då en direkt
            utgift. Finansutskottet har därför förordat att nya garantier
            skall underkastas samma restriktiva prövning som vanliga utgiftsåtaganden.
            Vid en prövning bör man särskilt belysa den risk som är förknippad
            med projektet.
          </note>
          <note>
            Hur stora riskkalkyler har det gjorts för broprojektet? Hur har
            man t.ex. studerat trafikflödet?
          </note>
          <note>
            Har man tagit hänsyn till den oerhört stora priskänsligheten
            på avgiften för att få trafikera bron?
          </note>
          <note>
            Har man studerat hur det t.ex. kommer att drabba SJ
          </note>
          <note>
            om man blir tvungen att dumpa priserna?
          </note>
          <note>
            Nej, det har man inte. Det intressanta är att
          </note>
          <note>
            Finansdepartementet har beviljat statliga garantier till förbindelsen
            utan att riskanalysen har redovisats. Det betyder att man har
            gått emot sina egna riktlinjer. Jag förstår inte varför man skall
            göra en sådan handläggning i just det här fallet.
          </note>
          <note>
            Det här projektet är mycket konstigt från början till slut. Det
            gäller en bro. Det är ett skrytprojekt. Det är inte miljövänligt.
            Det är inte ekonomiskt hållbart.
          </note>
          <note>
            Rent tekniskt är det kanske roligt att bygga broar, men det finns
            tekniska satsningar som är bra mycket mera angelägna.
          </note>
          <note>
            Vi har alternativ. Varför har de inte uppmärksammats? Varför
            har inte tunnelalternativet uppmärksammats? En järnvägstunnel
            är ett bra alternativ. En tunnel är lönsam, miljövänlig och ger
            tydliga signaler från staten, riksdagen och politikerna om vilket
            slags trafiksatsningar vi vill ha i framtiden och vilken typ av
            trafik som skall växa.
          </note>
          <note>
            Jag är 21 år. Det kanske är litet ungt för att komma och skriva
            folk på näsan och tala om miljöförstöring och ifrågasätta projektet.
            Jag har respekt för mina kolleger och tror inte att de fifflar.
          </note>
          <note>
            Det här har trots allt gått rätt till. Men just därför vet jag
            att man även måste erkänna att det finns konstigheter i det här
            projektet. Det är lika bra att ta tag i dem, eftersom vi i alla
            fall kommer att få göra det förr eller senare.
          </note>
          <note>
            Jag yrkar bifall till reservationerna 1, 2 och 3.
          </note>
          <note type="speaker">
            Anf. 4 BO NILSSON (s):
          </note>
          <note>
            Fru talman! Onsdagen den 12 juni 1991 fattade riksdagen sitt
            beslut om att godkänna avtalet mellan
          </note>
          <note>
            Sverige och Danmark om att gemensamt bygga en kombinerad järnvägs-
            och vägförbindelse över
          </note>
          <note>
            Öresund. Avtalet är, som sagts, folkrättsligt bindande.
          </note>
          <note>
            Avtalet ratificerades av regeringen den 24 augusti
          </note>
          <note>
            1991. Jag skall inte tala om för Olof Johansson vilka partier
            som ingick i den regeringen. Det tror jag nog att han vet. Röstsiffrorna
            i riksdagen var 229 ja och 85
          </note>
          <note>
            nej. Det är alltså inte det som dagens ärende handlar om.
          </note>
          <note>
            Olof Johansson talar om att folk var förskrämda.
          </note>
          <note>
            Jag tycker att det faktum att 229 riksdagsmän röstade ja inte
            tyder på att de var förskrämda. Det fanns således en rejäl majoritet
            i den här riksdagen för detta avtal.
          </note>
          <note>
            Det fanns emellertid en förutsättning, och det var att det skulle
            göras en noggrann miljöprövning av förbindelsen. Samma regering
            har prövat projektet i enlighet med två lagar - naturresurslagen
            och vattenlagen. Den 16 juni beslutade regeringen att godkänna
            konsortiets förslag. Det innebär att regeringen ansåg att projektet
            klarar högt ställda miljökrav. Härvid har bl.a. frågan om vattengenomströmningen
            till Östersjön, den s.k. nolllösningen, ägnats mycket stor uppmärksamhet.
            Det är alltså inte det som dagens ärende handlar om.
          </note>
          <note>
            Än en gång vill jag säga till Olof Johansson att den regering
            som han ingick i faktiskt har prövat det här och funnit att miljöfrågorna
            går att lösa på ett bra sätt. Om Olof Johansson inte har förtroende
            för oss, borde han väl ändå ha haft det för den regering som han
            ingick i under flera år.
          </note>
          <note>
            Elisa Abascal Reyes från Miljöpartiet säger att vi som är miljömedvetna
            säger nej. Väldigt många, både myndigheter och personer, som jag
            uppfattar som kunniga i miljöfrågor har trots allt sagt ja. Dessutom
            har regeringen därefter gjort en prövning och funnit att man kan
            säga ja av miljöskäl. Jag tycker att det är litet förmätet att
            tala om att de som är miljömedvetna säger nej. Det finns många,
            många som också säger ja.
          </note>
          <note>
            Till Karl-Erik Persson vill jag säga att skälet för att vi skulle
            vänta med behandlingen av dessa motioner känner Karl-Erik Persson
            själv till, eftersom han ingick i trafikutskottet redan då. Vi
            ville avvakta miljöprövningen från regeringen. När miljöprövningen
            nu är gjord och ett beslut är fattat finns det anledning att avskriva
            dessa motioner.
          </note>
          <note>
            Fru talman! Ingen fråga har diskuterats, prövats och utretts
            så som frågan om den fasta förbindelsen över Öresund. I mer än
            100 år har diskussioner pågått och förslag presenterats. Redan
            för 44 år sedan uttalade sig riksdagen för första gången för en
            fast förbindelse över Öresund. Efter regeringens prövning och
            godkännande enligt naturresurslagen och vattenlagen borde allt
            vara klart, men det fattas tyvärr ytterligare en fråga. En del
            kallar det för en teknikalitet. Det gäller att säkra det egna
            kapitalet i
          </note>
          <note>
            SVEDAB under de första åren. Detta bör det svenska
          </note>
          <note>
            Ban- och vägverket bemyndigas att göra. Det handlar alltså inte
            om några utökade totala ekonomiska utfästelser från statens sida,
            utan kapitaltäckningsgaranti erfordras av redovisningsmässiga
            skäl. Det är det som dagens ärende handlar om.
          </note>
          <note>
            Olof Johansson talade här om att man får kalla fötter. Man kan
            fundera över hans egna kalla fötter.
          </note>
          <note>
            Han valde att avgå vid en tidpunkt då han inte kunde befara att
            fälla en borgerlig regering. Det gäller att ha kalla fötter på
            beställning.
          </note>
          <note>
            Dagens betänkande behandlar också, som jag sade tidigare, ett
            antal gamla motioner - om man får lov att säga så. Det gäller
            motioner som man har avvaktat med beroende på det regeringsbeslut
            som jag tidigare hänvisade till. Det beslutet fattades i juni
            i år. Det skedde visserligen med stor vånda och medförde vissa
            konsekvenser, men regeringen uppfattade ändå att miljöförutsättningarna
            var klart godkända. Jag tycker att det nu finns skäl att behandla
            och avslå dessa motioner. Jag yrkar på att riksdagen skall göra
            det.
          </note>
          <note>
            Låt mig också för säkerhets skull konstatera att riksdagen redan
            har fattat beslut om att regering och riksdag skall följa det
            här ärendet genom årliga rapporter där det redovisas hur projektet
            faktiskt fortskrider. Härigenom får vi möjligheter att följa upp,
            inte minst, de ekonomiska faktorerna.
          </note>
          <note>
            Låt mig emellertid, inte minst därför att motståndarna alltid
            och i all oändlighet tar upp och påtalar det som de anser vara
            negativt med förbindelsen, ta upp ett antal skäl till varför jag
            är positiv. Jag tror också att detta är skälen till att riksdagen
            med stor majoritet har sagt ja till
          </note>
          <note>
            Öresundsförbindelsen. Innan dess måste jag emellertid säga några
            saker.
          </note>
          <note>
            Som jag sade tidigare till Olof Johansson har det funnits en
            rejäl majoritet i riksdagen för förslaget.
          </note>
          <note>
            Eftersom Elisa Abascal Reyes och Miljöpartiet tillåter sig mycket
            stora överdrifter och hemska ord som jag inte skulle vilja ta
            i min mun om bl.a.
          </note>
          <note>
            misstänksamhet, tänker jag överdriva litet åt det positiva hållet.
            Det kan ju vara tillåtet efter den salva som Elisa Abascal Reyes
            avlossade här.
          </note>
          <note>
            Beträffande den danska rapporten om ekonomin vill jag säga att
            det självklart finns - det tycker jag att man skall vara ärlig
            nog att säga - osäkerheter i ett sådant stort projekt. Det vore
            konstigt annars. Det skulle vara konstigt om exakta fakta skulle
            föreligga i alla avseenden. Vi kan ta trafikflödet som exempel.
          </note>
          <note>
            Det är naturligtvis inte möjligt att tala om exakt hur många
            bilar som kommer att passera den här bron.
          </note>
          <note>
            Olof Johansson, Elisa Abascal Reyes och Karl-Erik
          </note>
          <note>
            Persson m.fl. som är så duktiga kan ju redan nu tala om hur många
            bilar det rör sig om så att vi också får veta. Ni vet det förmodligen
            redan.
          </note>
          <note>
            Jag tycker att det finns skäl att vara litet ödmjuk och säga
            att det kan finnas variationer både uppåt och nedåt som kan påverka
            ekonomin. Dessa fakta får vi inte innan bron står klar och vi
            får möjligheter att bedöma hur attraktiv den är. För min del är
            jag säker på att den kommer att vara attraktiv.
          </note>
          <note>
            Karl-Erik Persson åberopar en negativ åkare. Jag skulle kunna
            åberopa många positiva åkare och många positiva företag, inte
            minst i min egen hemstad, som tror att det här skall bli ett lyft
            för regionen. Det finns således både positiva och negativa effekter,
            och det tycker jag att man skall inse. Jag avser nu att ta upp
            några positiva argument för förbindelsen.
          </note>
          <note>
            Det gäller en kombinerad väg- och järnvägsförbindelse som kommer
            att knyta ihop Skåne och Själland. Det kommer att göra denna region
            stark och utvecklingsbar. Det kommer att innebära att vi på linjen
            Lund-Malmö-Köpenhamn-Roskilde bl.a.
          </note>
          <note>
            kommer att få världens största universitet. Det kommer att betyda
            mycket stora möjligheter till utbildning och forskning. På sjukvårdens
            och medicinteknikens område kommer det att bli ett styrkebälte
            med fyra universitetssjukhus och betydande kunskaper och utveckling
            när det gäller hälso- och sjukvården. Dessa knyts ihop med den
            fasta förbindelsen.
          </note>
          <note>
            Det kommer att öppna nya möjligheter för kulturellt utbyte mellan
            Skåne och Själland och mellan Sverige och Danmark i övrigt.
          </note>
          <note>
            Den nya förbindelsen kommer att få stor betydelse för infrastrukturen,
            den ekonomiska utvecklingen och sysselsättningen även långt borta
            från brofästen och tunnelöppningar. Även under byggnadstiden kommer
            det att betyda ett ganska stort tillskott av värdefulla, meningsfulla
            och riktiga arbetstillfällen.
          </note>
          <note>
            Det gäller en förbindelse som till sin utformning kommer att
            bli en sevärdhet i Norden. Efter mina kontakter med konsortiet
            i går kan jag berätta att det finns ett utomordentligt stort intresse
            internationellt för det arbete som nu pågår.
          </note>
          <note>
            Jag anser att denna förbindelse kommer att bli ett viktigt inslag
            för att stärka vår region. Jag är själv skåning. Det är det väl
            ingen som tvivlar på. Det här gäller i vårt land men framför allt
            i det nya Europa.
          </note>
          <note>
            Starka regioner är en nödvändighet för framtiden.
          </note>
          <note>
            Jag är förmäten nog att tro att Öresundsregionen har förutsättningar
            att bli den starkaste regionen i
          </note>
          <note>
            Norden.
          </note>
          <note>
            Bron har alla möjligheter att stärka kollektiv- och tågtrafiken
            i såväl Skåne som Själland.
          </note>
          <note>
            Pendlingsmöjligheterna ökar. En ny arbetsmarknad öppnar sig.
            Men också nationellt menar jag att denna förbindelse verkligen
            ger tågtrafiken en chans.
          </note>
          <note>
            Till sist villl jag säga att förbindelsen blir en länk mellan
            Skandinavien, Danmark och övriga Europa.
          </note>
          <note>
            Fru talman! Med denna korta redovisning vill jag påpeka att de
            positiva effekterna av
          </note>
          <note>
            Öresundsförbindelsen är betydande. Jag vill också konstatera
            att dagens ärende egentligen gäller en kapitaltäckningsgaranti
            för Svedab.
          </note>
          <note>
            Fru talman! Med dessa ord yrkar jag bifall till hemställan i
            trafikutskottets betänkande nr 2 och avslag på motionerna och
            reservationerna.
          </note>
          <note type="speaker">
            Anf. 5 OLOF JOHANSSON (c) replik:
          </note>
          <note>
            Fru talman! Det var roligt att äntligen få höra en broanhängare
            tala fritt ur hjärtat. De har inte varit så många i den här talarstolen.
            Här har det som sagt mera voterats än diskuterats.
          </note>
          <note>
            Problemet är att man först voterade och därefter prövade om detta
            var förenligt med miljön. Vi behöver inte ta upp den gamla debatten,
            men denna anrättning kryddades dessutom med att Georg
          </note>
          <note>
            Andersson, på den tiden då han var kommunikationsminister, sade
            till sin danske kollega att tillståndsprövningen i Sverige mer
            var en formalitet än en realitet. Detta uttalande finns för säkerhets
            skull dokumenterat i protokoll. Detta sades alltså innan tillståndslagstiftningen
            i Sverige hade börjat tillämpas på det här ärendet. Det gäller
            vattenlagen och naturresurslagen. På det sättet låser man ett
            projekt.
          </note>
          <note>
            Det är klart att det är svårt att efteråt erkänna att man hade
            fel. Det är problemet, Bo Nilsson. När man beter sig på det här
            sättet kan man inte ha fel sedan. I
          </note>
          <note>
            så fall måste man erkänna att man har gjort ett grundläggande
            fel i själva handläggningen av ärendet som strider mot intentionerna
            i den svenska miljölagstiftningen.
          </note>
          <note>
            Jag skall också ta upp ekonomin. Det är mycket anmärkningsvärt
            att ett projekt är försett med så många garantier. Om man vore
            så säker på framgången skulle man naturligtvis inte begära några
            garantier över huvud taget, men det gör man i alla sammanhang.
          </note>
          <note>
            Det är svårt att hitta några svenska projekt där man är klar
            över exakt hur man skall göra och hur allting skall byggas utan
            att kalkylerna är klara.
          </note>
          <note>
            Vad kommer t.ex. hela landanläggningen i Sverige att kosta? Vem
            skall betala?
          </note>
          <note>
            Citytunneln och förändringar i miljön är absolut nödvändiga när
            tågsättens antal två- eller tredubblas genom Malmö. Jag har själv
            varit nere och lyssnat på de människor som bor där. Jag förstår
            dem som har svårt att inse varför just de skall drabbas av den
            här trafiken. Varför skall det gå miljöfarlig trafik rakt igenom
            en tätort, som Karl-Erik Persson undrade? Det är inte acceptabelt.
          </note>
          <note>
            Jag konstaterar avslutningsvis att utskottet på sidan 12 skriver
            att riksdagen skall ha möjlighet att följa hur olika ekonomiska
            faktorer utvecklas. Det är detta vi ber om här. Varför beaktar
            man då inte vad danskarna säger i ett nytt material som är förödande
            för hela projektets framtid?
          </note>
          <note type="speaker">
            Anf. 6 BO NILSSON (s) replik:
          </note>
          <note>
            Fru talman! Jag skall bara ge några korta kommentarer till Olof
            Johanssons påståenden. Han säger att ärendet har hanterats i fel
            ordning, att man voterar först och prövar miljön sedan. Jag vill
            tala om för Olof Johansson att jag skulle vara den förste som
            sade nej till det här projektet om det hade konstaterats att miljöfrågorna
            inte skulle kunna lösas på ett tillfredsställande sätt.
          </note>
          <note>
            Nu har man prövat detta. Den regering som Olof
          </note>
          <note>
            Johansson ingick i under flera år har sagt att man kan lösa miljöfrågorna
            på ett bra sätt. Då tycker jag inte att Olof Johansson kan säga
            att det här ärendet har hanterats i fel ordning.
          </note>
          <note>
            Jag står här och är ärlig och säger att jag skulle vara den första
            som skulle rösta nej till det här projektet om inte miljöfrågorna
            hade klarats av.
          </note>
          <note>
            När det gäller ekonomin kan man självfallet inte jämföra detta
            projekt med många andra projekt. Det här är ett unikt projekt.
            Det är ett projekt som skall förbinda två länder. Om man skall
            klara av detta måste det självfallet finnas statliga garantier.
            Men på sikt skall projektet kunna finansieras med de avgifter
            som kommer in ifrån förbindelsen när den väl står färdig och trafiken
            kan gå på den. Därför är det mycket svårt att jämföra detta projekt
            med ett vanligt brobygge i t.ex. Sverige. Då är det visserligen
            lika osäkert med ekonomin, men samtidigt garanterar
          </note>
          <note>
            Vägverket och därmed också staten ekonomin i sådana projekt.
          </note>
          <note>
            Jag tycker att det här projektet är unikt. Det går inte att jämföra
            med andra. Jag tycker att man skall vara ärlig och säga att det
            finns en osäkerhet, men på lång sikt kommer projektet med nästan
            hundraprocentig säkerhet att gå ihop. Frågan är bara om det kommer
            att ta 35 år eller 40 år. Hur många år det kommer att ta kan vi
            icke bedöma med hundraprocentig säkerhet.
          </note>
          <note type="speaker">
            Anf. 7 OLOF JOHANSSON (c) replik:
          </note>
          <note>
            Fru talman! Jag tycker att Bo Nilsson på ett ganska förtjänstfullt
            sätt bevisar just det som jag sade.
          </note>
          <note>
            Han tycker att det är normalt att först fatta ett folkrättsligt
            bindande beslut och förhandla fram ett avtal och sedan behandla
            miljöprövningen med de låsningar som avtalet innebär.
          </note>
          <note>
            I den regering som jag tillhörde noterade jag att låsningarna
            var för stora för att man över huvud taget i grunden skulle kunna
            pröva projektet färdigt. Därför lämnade jag regeringen. Jag tar
            inte ansvar för någonting som jag inte får fullfölja.
          </note>
          <note>
            Det är just denna felaktiga tidsordning som har medfört att man
            har hamnat i en diskussion där man till varje pris måste försvara
            det som man har gjort i stället för att diskutera öppet. I annat
            fall vore det en självklarhet att man nu tog till sig det danska
            riksrevisionsverkets rapport.
          </note>
          <note>
            Riksdagen har gång på gång utlovats årliga rapporter om den ekonomiska
            utvecklingen av projektet. Vi har fått en rapport - låt vara att
            den kommer från ett annat land. Men den skall inte beaktas. Vi
            skall inte dra några slutsatser om realränteutvecklingen, om osäkerheter,
            om fördyringar i landanläggningar på den danska sidan, om kust-till-kust-anläggningen
            och om de oförklarligt senfärdiga kalkylerna på den svenska sidan;
            man får pressa fram information om vad det kostar att få trafikflödena
            att fungera.
          </note>
          <note>
            Förslaget om Citytunneln hade inte kommit fram om inte Centern
            i regeringen hade lyckats lyfta fram den frågan. Ingen har hittills
            anmält sig frivilligt för att finansiera den. Det handlar om 4
            miljarder.
          </note>
          <note>
            Brukar vi i den här församlingen hantera poster på
          </note>
          <note>
            4 miljarder på det här sättet? Brukar vi först besluta och därefter
            ta konsekvenserna oavsett vilka de blir?
          </note>
          <note>
            Jag tycker att Bo Nilsson på ett utmärkt sätt har visat vilken
            felaktig tågordning som har gällt för detta broprojekt.
          </note>
          <note>
            Till sist vill jag säga att det är bra att vi är överens om att
            det finns osäkerheter. Men varför i all världen skall skattebetalarna
            stå för dessa osäkerheter? Det finns opiononsundersökningar som
            visar att majoriteten av skattebetalarna inte vill ha detta broprojekt.
            Varför skall inte de som vill ha det betala?
          </note>
          <note type="speaker">
            Anf. 8 BO NILSSON (s) replik:
          </note>
          <note>
            Fru talman! Jag hoppas inte att jag sade att detta är en normal
            handläggning. Jag vet nämligen inte vad som är normalt i sådana
            här sammanhang. Jag anser att projektet är unikt.
          </note>
          <note>
            Däremot var det riktigt att redan när avtalet behandlades säga
            ifrån att förbindelsen inte skulle byggas om miljöfrågorna inte
            skulle gå att lösa. Då skulle avtalet inte gälla. Det tyckte jag
            var ett sätt att garantera miljön.
          </note>
          <note>
            Jag tycker också att Olof Johanssons regering har ett stort ansvar.
            Man har sagt att man på ett mycket bra sätt kan klara av miljöfrågorna.
            Efter all den prövning som har skett tror jag faktiskt att problemen
            går att lösa.
          </note>
          <note>
            Olof Johansson undrade varför vi inte tar till oss den danska
            rapporten. Självfallet tar vi den rapporten på allvar. Vi följer
            den ekonomiska utvecklingen när det gäller denna fråga i regeringen
            och i vår riksdagsgrupp. Vi nonchalerar inte någon rapport.
          </note>
          <note>
            Självfallet skall vi följa detta ärende mycket noggrant både
            i partiet i regeringen och i partiet här i riksdagen.
          </note>
          <note>
            Citytunneln diskuteras för närvarande mycket seriöst i förhandlingar
            mellan de inblandade trafikhuvudmännen i regionen, men det går
            inte att redovisa om det är ekonomiskt och praktiskt möjligt att
            kombinera bron med en citytunnel - vilket jag personligen tycker
            skulle vara en mycket bra lösning för tågtrafikens framtid i regionen
            - innan förhandlingarna är färdiga.
          </note>
          <note>
            Talet om riskerna för skattebetalarna tycker jag är ett riktigt
            dåligt argument. Vi säger gång på gång att den här förbindelsen
            skall finansieras genom avgifter.
          </note>
          <note>
            Att då gång på gång komma dragande med detta argument är på gränsen
            till oärligt.
          </note>
          <note type="speaker">
            Anf. 9 KARL-ERIK PERSSON (v) replik:
          </note>
          <note>
            Fru talman! Bo Nilsson säger att ekonomin inte är ett så stort
            problem, eftersom det i avtalet står att det skulle vara ekonomiskt
            försvarbart. Det verkar det vara, enligt Bo Nilsson i alla fall.
          </note>
          <note>
            Man kan säga att det är tur att det är ett långt tidsperspektiv
            på minst 30-40 år. Varken Bo Nilsson eller jag kan, såvitt jag
            förstår, vara med och försvara detta och ställas till ansvar för
            det.
          </note>
          <note>
            Det kan ju vara glädjande för kommande generationer i alla fall.
          </note>
          <note>
            Sedan sägs det att vi skall följa broprojektet. Ja, det är ju
            jättebra. Men, Bo Nilsson, om nu bron är byggd, miljöförstöringen
            har kommit till stånd och ekonomin går åt skogen, skall vi då
            putta bron i bäcken?
          </note>
          <note>
            Jag tror faktiskt att om bron är byggd så är den byggd. Då får
            vi stå för konsekvenserna. Jag tror faktiskt inte att man kommer
            att riva bron. Vad skulle då hända? Är bron byggd så är den. Då
            får vi ta konsekvenserna, som jag sade.
          </note>
          <note>
            Det är därför jag tycker att den danska rapporten, som vi kan
            ta del av, borde genomlysa detta på ett annat sätt. Man skulle
            kunna se över de ekonomiska konsekvenserna igen.
          </note>
          <note>
            Här talar man om 1990 års penningvärde. Var befinner vi oss nu?
            Hela tiden förskjuter vi detta och det kommer att bli dyrare.
            Vi vet inte dag vad räntekostnaden kommer att innebära. Men man
            säger i alla fall att den kommer att ligga på 6-7 % jämfört med
            4 % som det var när man började räkna på detta.
          </note>
          <note>
            Det kommer hela tiden att bli ytterligare kostnader.
          </note>
          <note>
            Det är klart att det till syvende och sist blir skattebetalarna
            som får betala detta.
          </note>
          <note>
            Man kan inte öka på kostnaderna för dem som skall trafikera bron,
            så att ingen åker över den. Då blir det ju definitivt omöjligt
            att få in några pengar över huvud taget.
          </note>
          <note>
            Jag vill gå tillbaka litet grand till detta med farligt gods.
            Jag tror att det i framtiden aldrig kommer att tillåtas att det
            körs farligt gods på bron, vare sig det gäller lastbilar eller
            tåg. Då har vi återigen ställt till med problem som vi inte kan
            lösa. Var skall man t.ex.
          </note>
          <note>
            växla om när man kommer med farligt gods på tåg?
          </note>
          <note>
            Skall det växlas om i Malmö eller någon annanstans och tas via
            färja? Detta är också ett problem som man kommer att ställas inför.
          </note>
          <note type="speaker">
            Anf. 10 BO NILSSON (s) replik:
          </note>
          <note>
            Fru talman! Karl-Erik Persson sade att jag inte tycker att det
            är stora problem i ekonomin. Jag tycker att detta är ett jättestort
            projekt. Jag tycker att det är viktigt att man är ödmjuk inför
            detta och att man skall ta detta med ekonomin på allvar. Det är
            så självklart så det behöver inte sägas. Jag tycker att det är
            inte ett stort problem men en stor fråga. Den skall vi naturligtvis
            följa med stor nogsamhet.
          </note>
          <note>
            När det gäller ekonomin kritiserar Karl-Erik
          </note>
          <note>
            Persson det antal år som skall användas osv. Men hur skulle Karl-Erik
            Persson klara av att göra bedömningar om ekonomin på ett annat
            sätt än detta?
          </note>
          <note>
            Om finanseringen skall ske via avgifter, måste man räkna med
            att det tar ett antal år innan intäkterna täcker kostnaderna.
            Jag kan inte finna något annat sätt att klara detta. Men Karl-Erik
            Persson kanske är klokare än jag, så han kan kanske komma med
            ett förslag.
          </note>
          <note>
            Karl-Erik Persson sade att när bron sedan är byggd, så står vi
            där. I och för sig är detta en sanning.
          </note>
          <note>
            Det kan jag inte förneka. Men det är precis därför som vi har
            gjort en så noggrann prövning. Vi har prövat miljökonsekvenserna
            efter de lagar som finns och vi har prövat ekonomin. Det är klart
            att det i alla projekt som sätts i gång finns en viss risk. Det
            tycker jag att man måste bjuda på. Men om vi skulle ha hundraprocentig
            säkerhet för allting, så vore det inte mycket som kom till stånd.
            Det är klart att man måste vara beredd att efter noggranna prövningar
            sätta i gång olika projekt i detta land. Det är ju det som utvecklar
            Sverige.
          </note>
          <note>
            Återigen till den danska rapporten. Ekonomin i projektet kommer
            att röra sig hela tiden. Det är en ständig förändring, räntor
            som rör sig, trafikflöden som kommer att röra sig och internationella
            lägen etc.
          </note>
          <note>
            som kommer att påverka. Självfallet måste man vara beredd på
            en viss rörlighet och förändring. Den tycker jag skall följas
            väldigt noggrant av denna riksdag och den regering som vi har
            i landet.
          </note>
          <note>
            Frågan om allvarligt gods menar jag är en fråga som egentligen
            inte har med bron att göra, utan det är en fråga som vi måste
            lösa oavsett vilket transportslag som används över Öresund eller
            över Östersjön till södra Europa eller till Sverige. Detta är
            en mycket allvarlig fråga. Men man löser den ju inte genom att
            inte bygga någon bro, för vi har ju ändå farligt gods att hantera.
            Det är allvarligt, och det måste vi försöka att lösa på bästa
            sätt. Men det har ju inte att göra med om man bygger bron eller
            inte.
          </note>
          <note type="speaker">
            Anf. 11 KARL-ERIK PERSSON (v) replik:
          </note>
          <note>
            Fru talman! Vem av oss som är klokast tycker jag att vi skall
            låta andra bedöma. Det kanske vi får olika svar på beroende på
            vem vi frågar.
          </note>
          <note>
            Bo Nilsson kommer tillbaka till att vi inte kan se resultatet
            förrän bron är byggd. Det är riktigt. Om någon över huvud taget
            kommer att trafikera bron beror ju på vilka avgifter man sätter
            för dem som skall trafikera den. Det är ju detta som blir problem.
            Sätter man avgifterna för högt, kommer ingen att vilja trafikera
            den. Då står vi där med kostnaderna i alla fall. Sätter man avgifterna
            för lågt, kommer vi ju att få de miljöförstöringar som man säger
            att man inte vill ha i dessa områden. Hur man än vänder på detta
            så blir det fel. Det är därför som jag tycker att man inte skall
            bygga en bro mellan Malmö och
          </note>
          <note>
            Köpenhamn. Jag har i stället förespråkat att man bygger en tunnel
            för järnvägen. Framför allt skulle man då komma undan detta, som
            jag hela tiden har talat om, med farligt gods som är ett problem.
          </note>
          <note>
            Såvitt jag förstår vill SJ ha en tunnel - inte mellan
          </note>
          <note>
            Malmö och Köpenhamn - för att komma till rätta med transporter
            av farligt gods. Vi kan inte komma ifrån att en tunnel skulle
            vara mycket bättre. Det är ju för att undvika transporter av farligt
            gods genom stora städer som man i dag bygger förbifarter utanför
            de stora städerna. Det har varit en av anledningarna till de trafiksatsningar
            som har gjorts. I det här fallet skall man inte göra detta. Det
            tycker jag är märkligt.
          </note>
          <note type="speaker">
            Anf. 12 BO NILSSON (s) replik:
          </note>
          <note>
            Fru talman! Mycket kort till Karl-Erik Persson, som i slutet
            av sin replik sade att han inte tycker att man skall bygga en
            bro, vill jag säga att det är väl just på detta som hela debatten
            borde fokuseras.
          </note>
          <note>
            Denna riksdag har med stor majoritet röstat för att man skall
            bygga en kombinerad förbindelse.
          </note>
          <note>
            Regeringen har sedan prövat miljöfrågorna och kommit fram till
            att de går att hantera. Därför tycker vi att man skall bygga den
            förbindelse som denna riksdag faktiskt har beslutat om.
          </note>
          <note>
            Frågan om tunneln är prövad. Det är bara att erkänna att det
            inte går att klara finansieringen av en tunnel, annars hade jag
            också tyckt att det skulle varit ett intressant förslag. Men nu
            är det på detta vis, och det är något som vi bara har att rätta
            oss efter.
          </note>
          <note>
            När det gäller det farliga godset håller jag med om att det är
            ett stort och allvarligt problem som måste lösas, och det oavsett
            om det är en fast förbindelse eller inte. Den diskussionen tycker
            jag att vi kan fortsätta.
          </note>
          <note type="speaker">
            Anf. 13 ELISA ABASCAL REYES (mp)
          </note>
          <note>
            replik:
          </note>
          <note>
            Fru talman! Bo Nilsson säger att jag tar ord i min mun som han
            aldrig skulle använda och att jag kör med starka överdrifter.
            Det tycker inte jag att jag gör.
          </note>
          <note>
            Om man ser på de ekonomiska kalkylerna märker man att redogörelsen
            för skillnader i uppskattad anläggningskostnad är otydlig. Underlag
            för prognostiserad trafik saknas, som Bo Nilsson själv påpekade.
            Någon kalkyl över anslutningarna redovisas inte. Redovisningen
            av finansieringen är otydlig. Någon känslighetsanalys redovisas
            inte.
          </note>
          <note>
            Bo Nilsson säger att denna fråga har manglats väldigt länge.
            Det är ett uttalande som får mig att reagera på två sätt. Först
            och främst: Varför har det då inte blivit ordentligt gjort? Andra
            frågan: Är det inte dags att börja med litet nytänkande i så fall?
            Är det inte dags att börja tillämpa nya lösningar?
          </note>
          <note>
            Samhällsutvecklingen går faktiskt i en rasande takt. De miljökatastrofer
            som vi kan stå inför är inga överdrifter. De är verkliga hot.
            De behöver inte inträffa. Men de är verkliga hot och inga överdrifter.
          </note>
          <note>
            Det vanliga politikersnacket som de flesta nu kör med här är
            väl hedervärt och bra. Jag kritiserar inte detta. Men jag tycker
            inte att man heller skall kritisera någon som pratar annorlunda,
            för det finns väldigt många som uppskattar det.
          </note>
          <note>
            Att det skulle vara förmätet att säga att vi är många aktiva
            och engagerade som säger nej. Det är jämförelsevis en klar majoritet
            på folkrörelsenivå som har engagerat sig mot bron, bl.a. inom
            Bo Nilssons eget parti, t.ex. kvinnoförbundet, Broderskapsrörelsen
            och ungdomsförbundet. Därför förstår jag inte varför det skulle
            vara så himla förmätet att säga det. Vi rättar oss åtminstone
            efter myndigheter som anses kompetenta på området, t.ex. Koncessionsnämnden.
          </note>
          <note>
            Garantier är inga teknikaliteter. Det kan visst bli fråga om
            statlig inlösen. Att argumentet skattemedel är så dåligt förstår
            jag inte heller. Det sades i avtalet och det har sagts i diskussioner
            att bron skall bära sina kostnader. Därför tycker jag att det
            är bra mycket ohederligare - om vi nu skall prata om ohederlighet
            -
          </note>
          <note>
            med den stora risken för statlig inlösen.
          </note>
          <note>
            Om vi skippar rundsnacket, så tycker jag att det mest allvarliga
            är att Bo Nilsson själv säger att det inte finns någon möjlighet
            att beräkna hur många bilar som skulle trafikera bron. I så fall
            kan ju inte miljöprövningen vara gällande, eftersom vi ju inte
            vet hur stora utsläppen blir. I så fall kan inte den ekonomiska
            kalkylen vara gällande heller, eftersom vi inte vet vilket pris
            vi skall sätta.
          </note>
          <note>
            Det har i alla fall konstaterats att priset är mycket känsligt
            och har hög elasticitet. Ni kan ju inte bara bygga bron för att
            se vad som händer sedan. Det vore fruktansvärt naivt.
          </note>
          <note type="speaker">
            Anf. 14 BO NILSSON (s) replik:
          </note>
          <note>
            Fru talman! Jag har sagt, och det tycker jag är viktigt, att
            det finns en viss osäkerhet när det gäller kalkylerna och när
            det gäller antalet bilar som skall trafikera bron. Jag tror att
            alla kan ställa upp på att det inte går att med exakt säkerhet
            tala om hur det kommer att bli.
          </note>
          <note>
            När det gäller ekonomin vet vi att det är stor oro på penningmarknaden,
            vilket säkert kommer att förändras. En fråga som inte har tagits
            upp här är att
          </note>
          <note>
            EU kanske kan lämna förmånliga lån till detta projekt, och det
            finns ett intresse för det. Därmed skulle ekonomin förbättras
            för att nu tala om något positivt.
          </note>
          <note>
            Jag tycker att man skall visa respekt inför den här frågan.
          </note>
          <note>
            Det finns meterhöga drivor av utredningar som jag uppfattar som
            seriösa. Även om nu Elisa Abascal
          </note>
          <note>
            Reyes och Miljöpartiet är negativa till projektet, så tycker
            jag att de skall åka ner och träffa folket som jobbar med detta.
            Kolla alla de utredningar och fakta samt de litet lösa påståenden
            som finns dokumenterade beträffande projektet!Jag tror att det
            skulle vara mycket bra för kunskapen framöver. Det finns massor
            av utredningar - det kan jag lova, eftersom jag har följt det
            här ärendet så länge jag har suttit i riksdagen.
          </note>
          <note>
            Sedan måste jag protestera mot en sak. Elisa
          </note>
          <note>
            Abascal Reyes säger att vi reagerar mot att hon pratar annorlunda.
            Jag tycker inte att Elisa Abascal Reyes pratar annorlunda. Jag
            reagerar inte ett skvatt mot hennes sätt att prata. Men när hon
            tar till sådana ord som mygel och annat, tycker jag att det är
            obehagligt.
          </note>
          <note>
            Jag anser inte att man skall använda sådana starka ord här i
            kammaren. Jag tror inte att Elisa Abascal Reyes kan klara ut och
            stå för dessa påståenden.
          </note>
          <note>
            Till sist vill jag säga att jag har stor respekt för motståndarna.
            Jag är ödmjuk inför min uppgift som riksdagsman. Men det innebär
            ju inte att jag måste ställa mig bakom de argument som förs fram.
            Men jag har naturligtvis stor respekt för att vi har olika åsikter
            i den här frågan. En stor majoritet i riksdagen har sagt att vi
            skall bygga denna förbindelse, och det har jag den allra största
            respekt för.
          </note>
          <note type="speaker">
            Anf. 15 ELISA ABASCAL REYES (mp)
          </note>
          <note>
            replik:
          </note>
          <note>
            Fru talman! Den kritik som har riktats mot analyserna och kalkylerna
            är så pass stark att det finns anledning att tala om mera än "en
            viss osäkerhet".
          </note>
          <note>
            Trafikflödet är det absolut avgörande, både ur miljöhänseende
            och ur ekonomiskt hänseende. Därför krävs det mycket goda kunskaper
            och ett mycket stort förutseende. Det går inte att veta precis
            på pricken hur många bilar det blir per dygn, det håller jag med
            om.
          </note>
          <note>
            Men man måste ha något på fötterna.
          </note>
          <note>
            Man har ju inte riktat kritik bara för att man tycker att det
            är kul. Det är inte något slags skojigt påhitt att säga nej till
            bron. Detta är en symbolfråga för hela den samlade miljörörelsen.
            Det är klart att det finns avvikare, men den samlade miljörörelsen
            har brofrågan som en symbol.
          </note>
          <note>
            Det är klart att EU kan skjuta till pengar, det tror jag absolut,
            särskilt som man redan har tillskjutit pengar via European Round
            Table för att skapa acceptans för bron. Det tycker jag är litet
          </note>
          <note>
            "halvmygligt", eftersom jag tycker att lobbyism är detsamma som
            mygel. Sedan får Bo Nilsson tycka vad han vill.
          </note>
          <note>
            Bo Nilsson säger att vi skall titta på fakta. Det är litet konstigt
            sagt. Vi skulle inte kritisera den här bron om vi inte hade någorlunda
            fakta bakom. Varför skulle vi göra det? Det är inte så att vissa
            människor föds med en nej-sägarstämpel i hjärnan. Vi har fakta
            bakom och vi har ett engagemang. Det är klart att jag inte tror
            att människor vill så illa som möjligt när de vill bygga en bro.
            Men det finns allvarliga konsekvenser som är ett klart hot. Om
            ingen annan tar detta på allvar, måste vi ta till kraftord för
            att det skall bli någonting gjort.
          </note>
          <note type="speaker">
            Anf. 16 BO NILSSON (s) replik:
          </note>
          <note>
            Fru talman! Det är ju bra att Elisa Abascal Reyes erkände att
            det råder osäkerhet när det gäller biltrafiken och antalet. Det
            är med ganska stor säkerhet som man vet storleksordningen, men
            det finns naturligtvis risker nedåt och möjligheter uppåt.
          </note>
          <note>
            Sedan är jag litet förvånad över Elisa Abascal
          </note>
          <note>
            Reyes resonemang om att det är litet konstigt att man skall gå
            till konsortiet för att få reda på fakta. Jag tycker att det är
            hur naturligt som helst. Det är ju det här företaget som har det
            mesta materialet, myndighetsprövningarna och besluten. Det är
            hur naturligt som helst att man går dit för att få alla de fakta
            som finns där. Sedan kan man också gå på andra ställen. Men för
            mig är det självklart att detta företag är den organisation som
            har det allra mesta - för att inte säga allt - av det material
            som finns. Det vore mycket intressant att gå dit, och jag gör
            det gärna tillsammans med er.
          </note>
          <note>
            Till sist sade Elisa Abascal Reyes att bron innebär ett hot mot
            miljön. Det är ju precis därför som det har funnits förutsättningar.
            Jag kan säga precis samma sak till Elisa Abascal Reyes som jag
            sade till Olof
          </note>
          <note>
            Johansson: Om det hade varit så, att man vid miljöprövningen
            hade kommit fram till att vi inte klarar miljön på ett tillfredsställande
            sätt, då skulle jag ha varit den förste som stod här i kammaren
            och sade att vi inte skall bygga denna förbindelse. Nu har myndigheterna
            kommit fram till att det går att genomföra projektet mycket bra.
            Då har jag också att rätta mig efter detta. Därför tycker jag
            att vi nu skall sätta i gång att bygga denna förbindelse. Jag
            tror att den är bra för Skåne, för landet och för kollektivtrafiken,
            inte minst i det område där bron skall ligga.
          </note>
          <note type="speaker">
            Anf. 17 KERSTIN WARNERBRING (c):
          </note>
          <note>
            Fru talman! All politisk anständighet kräver att
          </note>
          <note>
            Öresundsbroprojektet omprövas. Men till vilket pris som helst
            skall tydligen socialdemokraternas prestigeprojekt genomföras.
            Med regeringens tillåtelse spelas det hasard med svenska folkets
            pengar. Statsskulden ökar med nästan 1 miljard varje dygn. Samtidigt
            predikar Göran Persson om de skarpa sparförslag som är nödvändiga
            för att komma till rätta med budgetunderskottet. Hur kan man då
            vara beredd att satsa miljarder på ett projekt som innebär att
            man spelar hasard både om miljön och om ekonomin och som inte
            ens behövs?
          </note>
          <note>
            Broprojektets ekonomiska glädjekalkyler håller inte. Och, Bo
            Nilsson, detta handlar inte bara om osäkerhet! Beräkningsunderlaget
            som enligt Bo
          </note>
          <note>
            Nilsson är ekonomiskt prövat var undermåligt och delvis falskt
            redan när beslutet om bron fattades 1991.
          </note>
          <note>
            När brokalkylen inte gick ihop, vad gjorde man då?
          </note>
          <note>
            Jo, man räknade helt enkelt baklänges, både vad gäller trafikvolymen
            och vad gäller realräntan, tills man fick fram de siffror som
            behövdes.
          </note>
          <note>
            Jag läste redan under förra vintern en artikel i
          </note>
          <note>
            Sydsvenskan, där det svenska Riksrevisionsverket kritiserade
            den ekonomiska kalkylen. Man menade att trafikprognoserna var
            för vaga och att bara en mindre förändring av räntan skulle stjälpa
            hela kalkylen.
          </note>
          <note>
            Räntan hade som bekant räknats ned från ursprungliga
          </note>
          <note>
            7 % till 5 %. Nu har man ytterligare räknat ner räntan till 4
            %, trots att den i verkligheten i dag ligger på nästan det dubbla.
          </note>
          <note>
            Förra veckan läste jag i danska tidningar rubriker som "Århundradets
            skandal" och "Politikerna ljög om
          </note>
          <note>
            Öresundsbron". Detta är rubriker som har kommit till efter det
            att det danska riksrevisionsverket kommit med sin osedvanligt
            skarpt formulerade rapport som innehöll kritik mot de ekonomiska
            beräkningarna.
          </note>
          <note>
            Man riktar skarp kritik både mot beräkningarna av räntan och
            mot de beräknade trafikintäkterna. Enligt det danska riksrevisionsverkets
            rapport har
          </note>
          <note>
            Folketinget över huvud taget inte informerats om hur osäkra beräkningarna
            för miljardprojektet är, och vad värre är: Folketinget har inte
            informerats om att förutsättningarna för brobudgeten har förändrats
            flera gånger.
          </note>
          <note>
            Som säkert de flesta känner till gjordes trafikprognosen mer
            optimistisk från ursprungliga
          </note>
          <note>
            6 500 bilar per dygn till 10 000 bilar per dygn, vilket bara
            det innebar att ett miljardunderskott vänts till ett litet överskott.
          </note>
          <note>
            För övrigt tror jag att det är dags att påminna om att resandefrekvensen
            på denna sträcka har sjunkit betydligt efter den svenska kronans
            fall.
          </note>
          <note>
            Trafikexperterna bedömer att den kommer att sjunka ytterligare
            efter EU-inträdet.
          </note>
          <note>
            Erfarenheterna visar att alla gigantiska byggnadsprojekt blir
            ca 50 % dyrare än beräknat.
          </note>
          <note>
            Bara för de danska anläggningarna har kostnaderna redan stigit
            med 38 %. De beräknade 1,9 miljarderna för de svenska landanläggningarna
            räcker inte på långt när. Kostnaderna för enbart en eventuell
            citytunnel och en ny yttre ringväg beräknas till 5,5
          </note>
          <note>
            miljarder. Till detta skall vi komma ihåg att saneringen av den
            gamla soptippen på Lernacken kommer att kosta åtskilliga summor.
            Därtill kommer också kostnaderna för belysning på bron, kostnaderna
            för säkerhetssystem i tunneln - detta är över huvud taget inte
            inräknat - och fördyringarna för att uppnå en nollösning, vilka
            uppgår till ca 2 miljarder. Det är faktiskt ofattbart att regeringen
            kan påstå att ekonomin är stabil! Det är alldeles uppenbart att
            det blir skattebetalarna som får stå för fiolerna, och det innebär
            ett avtalsbrott.
          </note>
          <note>
            Det är lika ofattbart med påståendet att bron ingår i ett miljöanpassat
            transportsystem. Bo Nilsson litar till hundra procent på den miljöprövning
            som den förra regeringen gjorde och som Olof Johansson till sist
            blev tvungen att avsäga sig därför att han helt enkelt inte fick
            slutföra den. Men, Bo Nilsson, miljöprövningen gällde Östersjön.
          </note>
          <note>
            Jag är inte född i Skåne, det hörs. Jag bor i Skåne.
          </note>
          <note>
            Det är min hembygd. Jag är rädd om den. Men Bo
          </note>
          <note>
            Nilsson, som själv är skåning, borde hålla med om att det faktiskt
            inte har gjorts någon miljöprövning av
          </note>
          <note>
            Malmöregionen. Hur man kan påstå att detta är ett miljöanpassat
            transportsystem som kommer att leda till en avsevärt förbättrad
            samhällsplanering för regionen är för mig en gåta. För övrigt,
            fru talman, vill jag tillägga att alla broanhängare totalt tycks
            ha glömt bort Koncessionsnämndens nej när det gällde
          </note>
          <note>
            Östersjön.
          </note>
          <note>
            Låt oss se på Malmöregionen. Den har redan de allvarligaste miljöproblemen
            i hela vårt land, framför allt relaterat till trafiken. Öresundsbroprojektet
            uppmuntrar och kräver ökad biltrafik, helt enkelt därför att projektet
            skall finansieras med bilavgifter.
          </note>
          <note>
            Hur kan det då kallas miljöanpassat? Är systemet miljöanpassat
            då det tvingar fram mer än fördubblad kapacitet av tung godstrafik
            på kontinentalbanan, som ju passerar rakt igenom flera bostadsområden
            och berör 10 000 personer? Redan i dag förorsakar det svåra bullerstörningar.
            Den eventuella citytunneln löser ingalunda några regionala trafikproblem,
            för den har inte någon beröring med de stora pendlarkommunerna.
          </note>
          <note>
            Är det ett miljöanpassat transportsystem då det krävs en 90 meter
            bred motorvägs- och järnvägskorridor med elva planfria korsningar
            tvärs igenom det sista öppna landskapet med stort kulturellt värde
            söder om Malmö?
          </note>
          <note>
            Fru talman! Detta säger man samtidigt som
          </note>
          <note>
            Delegationen för miljöinriktad planering i Skåne har i uppdrag
            att särskilt se över möjligheterna att överföra trafik till miljövänligare
            trafiklösningar, att tillskapa mer allemansrättslig mark och att
            ta till vara kulturoch naturvärden.
          </note>
          <note>
            Fru talman! Tala om spel för gallerierna!
          </note>
          <note>
            Öresundsbron är ett gigantiskt prestigeprojekt, som också är
            hopplöst omodernt redan på planeringsstadiet. Dels har Europa
            förändrats under planeringen av bron, dels bygger den på en föråldrard
            transportteknologi. Lager ständigt på väg och det logistiska synsättet
            med just in time-leveranser, regularitet, pålitlighet och begränsning
            av transportskador är relevanta transportkriterier för vår export-
            och importindustri, som under senare år har gett land-färjetransporterna
            stora konkurrensfördelar.
          </note>
          <note>
            Någon sådan fördel står inte att finna i att transporter, som
            till övervägande del över huvud taget inte skall till Danmark,
            skall behöva via en bro passera
          </note>
          <note>
            Danmark med den försening som det innebär, för att sedan ytterligare
            försenas i den nordtyska trafikinfarkten.
          </note>
          <note>
            Framsynta beslutsfattare måste kasta
          </note>
          <note>
            Öresundsbroprestigen och inse att behovet av det effektivaste
            transportsättet för trafiken till kontinenten löses genom kombitrafik,
            dvs. lastbil, järnväg, färja via Skånes sydkusthamnar. Behovet
            av att förbättra regionaltrafiken mellan Malmö och Köpenhamn löses
            bäst genom en biltunnel direkt från Malmö central till
          </note>
          <note>
            Danmark.
          </note>
          <note>
            Först med dessa åtgärder kan man tala om effektiva miljöanpassade
            transportmedel, dessutom till en bråkdel av den kostnad som broprojektet
            förorsakar.
          </note>
          <note>
            Bo Nilsson säger att den här bron har det talats om i över hundra
            år. Enligt uppgift förelades i mars 1936
          </note>
          <note>
            de svenska och danska myndigheterna broplanerna så som de ser
            ut i dag. Sedan dess har mycket vatten runnit under broar här
            och var. Medan
          </note>
          <note>
            Öresundsbroförespråkarna bitit sig fast i betongstolparna har
            verkligheten på alla sätt passerat dem. Ansvarsfulla politiker
            måste inse att 2000-talets trafiklösningar inte kan bygga på 1930-talets
            värderingar. Därför, fru talman, yrkar jag bifall till reservationerna
            1 och 2.
          </note>
          <note type="speaker">
            Anf. 18 BO NILSSON (s) replik:
          </note>
          <note>
            Fru talman! Kerstin Warnerbring var ett bra exempel på överdrifterna
            som tillåts från det ena hållet, men inte från det andra. Det
            var eländes elände och åter elände. Så är det naturligtvis inte
            i verkligheten. I alla andra sammanhang när det gäller infrastruktursatsningar
            i Sverige och ute i världen är man överens om att infrastrukturen
            måste byggas ut, för den är viktig för utvecklingen, för att folk
            skall kunna mötas och för näringslivets transporter utom här.
            Här är det föråldrat. En utbyggd och modern infrastruktur förbättrar
            möjligheterna för människorna att fungera i en region och i ett
            land samt mellan länder. Det är därför som jag tror att det här
            är riktigt.
          </note>
          <note>
            Men aldrig någonsin kan motståndarna till projektet ta upp de
            positiva effekterna. Vad det här betyder för sysselsättningen
            på kort och lång sikt, hur många människor som får meningsfulla
            jobb under byggnadstiden, hur många jobb man skapar förutsättningar
            för när förbindelsen står klar diskuteras aldrig. Det är precis
            som om det inte finns, eller så går det inte in hos dem som till
            varje pris skall vara mot projektet.
          </note>
          <note>
            Kerstin Warnerbring tog upp några frågor som jag tycker att det
            finns skäl att kommentera. Det var det här med statsskulden och
            den svenska ekonomin, som hon blandar ihop med den här frågan.
            Det här projektet skall finansieras med avgifter. Det skall inte
            utgöra en belastning vare sig när det gäller den svenska statsskulden
            eller när det gäller budgetunderskottet. Jag tycker att det är
            att föra folk bakom ljuset när man talar om att det är skattebetalarna
            som får betala. Man återkommer till det ständigt. Meningen är
            ju att det här skall betalas med avgifter och därmed inte belasta
            den svenska ekonomin. Jag tycker att det är viktigt att vara litet
            ödmjuk, precis som vi ja-sägare kostar på oss att vara.
          </note>
          <note>
            Det finns risker för fel vid bedömningarna av trafikmängd osv.
            Vi kan inte nå exakta fakta. Man måste inse att det i alla större
            projekt finns en viss osäkerhet.
          </note>
          <note>
            Debatten är litet sned. Ni talar bara om elände och åter elände.
            Ta upp de positiva sakerna någon gång!
          </note>
          <note>
            Det här kan främja utvecklingen i vår region. I ett nytt
          </note>
          <note>
            Europa kommer regionerna att stärkas. Det är viktigt med starka
            regioner. Jag är förmäten nog - där är jag inte ödmjuk - att påstå
            att den här regionen kommer att kunna bli en mycket viktig region
            i det nya
          </note>
          <note>
            Europa, en stark region, kanske den starkaste i
          </note>
          <note>
            Norden.
          </note>
          <note type="speaker">
            Anf. 19 KERSTIN WARNERBRING (c)
          </note>
          <note>
            replik:
          </note>
          <note>
            Fru talman! Det är inte så svårt att låta bli att ta upp alla
            de positiva sakerna med det här projektet eftersom det inte finns
            några. Det talas så varmt om hur bra det här skall vara för regionen.
            Om det här skall vara så bra för regionen förstår jag inte varför
            staten skall gå in med statsgarantier. Varför är det inte enbart
            regionen som skall bekosta det?
          </note>
          <note>
            Jag och - märk väl, Bo Nilsson - en överväldigande majoritet
            av den skånska befolkningen har inte kunnat hitta någonting positivt
            med projektet.
          </note>
          <note>
            Att knyta ihop Malmö och Själland går precis lika bra med en
            tunnel, som dessutom skulle kosta betydligt mindre.
          </note>
          <note>
            Bo Nilsson talar om hur viktigt detta är för företagen. Jag har
            talat med oändligt många företagare i Skåne och de säger: Vad
            vi behöver är en psykologisk bro till Danmark. Den får vi genom
            informationsteknologi.
          </note>
          <note>
            Häromveckan var trafikexperter från hela Europa i
          </note>
          <note>
            Malmö. De förlade sitt möte där därför att de var förundrade
            över vad vi håller på med som planerar tunnelbanor under den lilla
            staden Malmö och en enorm bro för att bygga ihop Malmö och Köpenhamn.
          </note>
          <note>
            I hela Europa i övrigt satsar man i stället bara på miljöförbättrande
            transportsystem, inte på transportsystem som uppmuntrar biltrafik.
            Man sade också att Malmö skulle bli den stora förloraren. All
            erfarenhet visar att det är den största staden av de två som man
            bygger ihop som vinner på det hela.
          </note>
          <note>
            Utländska trafikexperter är alltså synnerligen förvånade över
            vad vi håller på med där nere. Det är också skåningarna. Det finns
            ingen anledning att förstöra miljön ännu mer för att med en bro
            fästa
          </note>
          <note>
            Sverige till Danmark, när man precis lika gärna kan göra det
            med en tunnel. Broprojektet förstör totalt innerstadens miljö
            i Malmö därför att det blir nödvändigt med en utbyggnad av kontinentalbanan.
          </note>
          <note>
            Lägger man i stället en järnvägstunnel norr om staden behövs
            inte dessa utbyggnader av vare sig citytunneln eller kontinentalbanan.
            Detta borde ligga i alla skåningars intressen, förutom att ekonomin
            ligger i hela svenska folkets intressen.
          </note>
          <note type="speaker">
            Anf. 20 BO NILSSON (s) replik:
          </note>
          <note>
            Fru talman! Kerstin Warnerbring fortsätter att argumentera på
            samma sätt som i sitt inledningsanförande. Det finns inga positiva
            effekter, säger hon. Det tycker jag faktiskt är på gränsen till
            löjligt. I den här riksdagen har 229 av våra ledamöter röstat
            för projektet. Jag utgår från att de har funderat över det här
            och tyckt att det finns något positivt i det, annars skulle de
            inte ha röstat ja. Men vad vet jag.
          </note>
          <note>
            Kerstin Warnerbring kan ju fråga sina borgerliga kolleger om
            detta. Det var 85 som röstade nej. Det finns många sympatisörer
            till projektet. Jag tycker att det finns skäl för er motståndare
            att inse detta en gång för alla, precis som vi insett för länge
            sedan att det finns motståndare till projektet.
          </note>
          <note>
            Sedan försöker Kerstin Warnerbring med ekonomiska argument. Varför
            betalar inte regionen?
          </note>
          <note>
            frågar hon. Finns det något projekt i den här storleksordningen
            i hela världen där regionen själv har betalat? Det här skall finansieras
            med avgifter, och då måste man ha statliga garantier. Jag tycker
            inte att det är ett dugg konstigt.
          </note>
          <note>
            När man sedan talar om ekonomi och säkerhet och dessutom förordar
            en tunnel tycker jag faktiskt att kommentarer är överflödiga.
          </note>
          <note>
            Kerstin Warnerbring säger också att Europa inte satsar på vägtransporter.
            Men vi har ju nu börjat få säkra kontakter nere i Europa - om
            vi inte tidigare haft sådana. Det finns ju en mängd vägprojekt
            i
          </note>
          <note>
            Europa som EU tycker att det är viktigt att vi satsar på. Viljan
            finns att bygga ut dem. Man är t.o.m.
          </note>
          <note>
            beredd att ekonomiskt stödja sådana här projekt.
          </note>
          <note>
            Man måste ändå inse vad som är verklighet. Jag är den förste
            att vilja gynna kollektivtrafiken. Jag är den förste att välja
            tåget när jag åker hit. Men man måste ändå inse att biltrafiken
            inom en överskådlig framtid kommer att vara det dominerande transportsättet.
          </note>
          <note>
            Även om vi vill satsa på andra trafikslag måste vi inse att även
            biltrafiken i både Europa och Sverige måste fungera. Därför tror
            jag att den här bron behövs.
          </note>
          <note type="speaker">
            Anf. 21 KERSTIN WARNERBRING (c)
          </note>
          <note>
            replik:
          </note>
          <note>
            Fru talman! Bo Nilsson återkommer ständigt till detta med att
            bron skall avgiftsfinansieras. Ja, men allt fler ekonomiska bedömare
            börjar begripa att det inte kommer att fungera, därför att kalkylen
            gjordes utifrån felaktiga och falska underlag och därför att alla
            trafikbedömare bedömer att trafiken kommer att minska - inte öka.
          </note>
          <note>
            Uppenbarligen är man ute efter att på alla sätt och vis se till
            att trafiken ökar, därför att man absolut vill ha bron.
          </note>
          <note>
            I det första beräkningsunderlaget står det nämligen att den bästa
            finansieringen av bron skulle vara att ta
          </note>
          <note>
            5 kr per bil i avgift. Då skulle det behövas 40 000
          </note>
          <note>
            bilar för att detta skall gå i lås. Det är naturligtvis därför
            som man tänker bygga en fyrfilig motorväg som skall kunna svälja
            30 000-40 000 bilar. Men varför en fyrfilig motorväg när det bara
            handlar om att förflytta folk mellan Malmö och Köpenhamn?
          </note>
          <note>
            Detta är ju icke en sträcka på vilken gods kommer att transporteras.
          </note>
          <note>
            Inga företagare är intresserade av den enorma försening som det
            här innebär vid förflyttning till
          </note>
          <note>
            Europa. Tyskland har inga som helst planer på att bygga någon
            förbindelse över Fehmarn Belt. Jag vet detta, därför att jag har
            tagit reda på det. Inom en överskådlig framtid finns det inget
            intresse för detta, därför att i Tyskland är man helt upptagen
            med att bygga ut infrastrukturen i de östra delarna.
          </note>
          <note>
            Bo Nilsson sade också att vi måste vara hemskt dumma när vi inte
            begriper hur viktigt detta är för sysselsättningen. Det här skapar
            ju jobb, säger han. Ja, det skapar några jobb under fyra, fem
            eller högst sex års tid. Men sedan?
          </note>
          <note>
            Det är alltså sådant här kortsiktigt ekonomiskt vinningstänkande
            som ända sedan 60-talet har styrt politiken i det här landet.
            Det måste bli ett slut på det.
          </note>
          <note>
            229 av riksdagens ledamöter har röstat för detta.
          </note>
          <note>
            Jag skulle i dag för det första vilja rekommendera alla dessa
            riksdagsledamöter att ta en ordentlig titt på vad detta innebär
            för Malmöregionen, för Skåne som helhet och, i en förlängning,
            för Östersjön samt för det andra vilja påminna dem om att de har
            fattat sina beslut utifrån felaktiga och falska beräkningsunderlag.
          </note>
          <note>
            Anf. 22 MARIANNE
          </note>
          <note type="speaker">
            SAMUELSSON (mp):
          </note>
          <note>
            Fru talman! Jag tänkte börja med att kommentera litet av det
            som Bo Nilsson tagit upp i sina repliker och i sitt anförande.
          </note>
          <note>
            Bo Nilsson sade att vi som säger nej till en bro sysslar med
            överdrifter. Enligt honom är det bara elände, elände och åter
            elände som vi talar om. Men vad Bo Nilsson gör är att han talar
            om glädjekalkyler, glädjekalkyler och åter glädjekalkyler. Jag
            skall återge några av Bo Nilssons "kraftord", och där tycker jag
            att han tagit i här i debatten.
          </note>
          <note>
            Bron ger världens största universitet. Fyra universitetssjukhus
            knyts ihop, och vi får ett ökat kulturellt utbyte. Det är vad
            som sägs.
          </note>
          <note>
            Tillåt mig att tvivla. Var finns det något som säger att en bro
            ger ett ökat universitetssamarbete? Det är faktiskt ganska omodernt
            att tro att man i dag mellan universiteten transporterar rapporter
            med lastbilar eller bilar. Det sköts via elektronisk post och
            med modern datateknik. För det behövs det ingen bro.
          </note>
          <note>
            Dessutom behöver universiteten ha ekonomiska möjligheter för
            att klara ett bra arbete. Då är risken stor att bron stjäl från
            universitetens möjligheter.
          </note>
          <note>
            En annan stor överdrift - också här tycker jag alltså att Bo
            Nilsson tog i - är att detta inte är något som helst problem för
            miljön. Bo Nilsson påstår att miljön inte behöver få några som
            helst problem och att inga miljöproblem skulle förorsakas - det
            hade sagts i miljöprövningarna.
          </note>
          <note>
            Vidare hänvisar Bo Nilsson till en mängd rapporter, som vi påstods
            inte ha läst. Det tycker jag är mycket märkligt. Är det några
            som är pålästa i den här frågan, så tror jag att det är vi som
            säger nej till bron. Och vi gör det utifrån faktakunskaper. Vi
            har läst om miljökonsekvenserna. Vi har tittat på de ekonomiska
            kalkylerna, och vi har tittat på helhetsaspekten. Vi har sedan
            kommit fram till att ni försöker plottra sönder det här i små
            delmål. Ni väger inte in helheten, utan denna fattas.
          </note>
          <note>
            Det finns en internationell konvention som antogs på Riomötet
            och som gäller försiktighetsprincipen.
          </note>
          <note>
            Den innebär att kan inte miljökonsekvenserna med säkerhet fastställas,
            skall man avstå från det miljöpåverkande projektet.
          </note>
          <note>
            Vad säger då miljöprövningarna?
          </note>
          <note>
            Koncessionsnämnden prövade bara en liten del av bron, den del
            som skall gå över Sundet. Man var mycket tveksam och begärde en
            hel del förändringar, just därför att bron skulle klara miljöprövningen.
          </note>
          <note>
            Vattendomstolen var inte heller odelat positiv utan snarare negativ
            och påpekade att gör man inte de stora ändringarna i projektet,
            bl.a. gällde det flyttningen av ön i fråga, kan man inte godkänna
            det hela.
          </note>
          <note>
            Vidare har man inte prövat helheten. Jag tillhör dem som var
            med på Koncessionsnämndens sammanträde i Malmö. Vad fann jag?
            Jo, att
          </note>
          <note>
            Koncessionsnämnden hela tiden konsekvent klagade på att man hade
            för litet underlag och för dåliga rapporter och på att det saknades
            material.
          </note>
          <note>
            När det gäller helhetsaspekterna kunde man titta på, kan det
            tyckas, en så enkel liten sak som brofästet.
          </note>
          <note>
            Det skall ju byggas på en industritipp. Vad sade man?
          </note>
          <note>
            Jo, man sade: Det skall vi inte ta med i beräkningen nu, därför
            att det skall Koncessionsnämnden pröva efter det att brobeslutet
            är taget.
          </note>
          <note>
            Jag har svårt att tro att en koncessionsnämnd av miljöskäl skulle
            våga säga att det här med soptippen är ett så stort problem att
            vi måste säga nej till brobygget när allt annat är beslutat.
          </note>
          <note>
            Det gäller alltså miljön. Men det gäller också de ekonomiska
            konsekvenserna. När det gäller de ekonomiska kalkylerna tycker
            jag att man också där borde tillämpa försiktighetsprincipen. De
            är nämligen så osäkra att det inte finns något som talar för att
            vi har råd med detta bygge eller som säger att det inte kommer
            att innebära en ökad belastning på den redan dåliga svenska ekonomin.
            Detta får bäras av de redan i dag svaga grupper i samhället som
            har svårt att klara sin ekonomi. Det kommer inte att bäras av
            de grupper som möjligen kan göra en eller annan förtjänst på brobygget
            i sig.
          </note>
          <note>
            Skulle det vara av arbetsmarknadsskäl som vi skall bygga bron
            - för att åstadkomma jobb - kan jag komma med förslag till en
            mängd bättre arbetsmarknadsåtgärder som skulle innebära att vi
            fick betydligt bättre valuta för de pengar som satsas när det
            gäller en bra miljö och en bra arbetsmarknadssituation i Sverige.
          </note>
          <note type="speaker">
            Anf. 23 BO NILSSON (s) replik:
          </note>
          <note>
            Fru talman! Egentligen var det inte särskilt mycket nytt som
            Marianne Samuelsson tog upp, utan det är samma argument som återkommer.
            Och egentligen vet jag inte om jag skall fortsätta replikskiftet.
          </note>
          <note>
            Men en sakfråga vill jag kommentera. Marianne
          </note>
          <note>
            Samuelsson förlöjligade det här med universiteten och samarbetet.
            Det skulle bara handla om att flytta papper. Jag tycker att det
            är signifikativt för det sätt på vilket den här debatten förs.
            Det är synd att debatten förs på den nivån, därför att det gagnar
            inte saken - tvärtom.
          </note>
          <note>
            Marianne Samuelsson hade också en ny runda om miljön. Jag har
            många gånger sagt att jag, om miljöprövningen inte kunde godkännas,
            vore den förste att säga nej till den här förbindelsen. Här vänder
            jag mig även till Kerstin Warnerbring.
          </note>
          <note>
            Förutsättningen för att detta skulle bli av var ju att vi klarade
            miljöprövningen. Men då sägs det: Vi är rädda om miljön i Skåne.
            Ja. Jag jag själv bor också i
          </note>
          <note>
            Skåne. Självklart är jag rädd om min, om familjens och om framtidens
            miljö. Därför skulle jag, som sagt, vara den förste att säga nej,
            om miljöprövningen inte hade klarats. Det är ett konstaterande
            som jag tycker att man inte kan komma ifrån.
          </note>
          <note>
            Trots allt var det under en borgerlig regering som den slutliga
            prövningen gjordes. Det var inte regeringen som gjorde jobbet,
            utan det var naturligvis en mängd kunniga myndigheter som gjorde
            en prövning och som kom fram till att man skulle klara det här.
            Efter detta är det, tycker jag, fritt fram för att bygga den här
            förbindelsen. Det är ju det som vi har bestämt tidigare, och det
            är för detta som kapitaltäckningsgarantin behövs. Jag yrkar, precis
            som tidigare, bifall här.
          </note>
          <note type="speaker">
            Anf. 24 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Jag tillhör dem som inte tror på att bron är avgörande
            för samarbetet mellan universiteten, utan det är andra faktorer
            som är avgörande för universitetssamarbetet. Det finns ingenting
            i kalkylerna som tyder på att just bron skulle innebära att universitetssamarbetet
            ökar, utan det är som sagt andra faktorer.
          </note>
          <note>
            Det var det jag tog upp, och det tycker jag är fullt legitimt,
            eftersom Bo Nilsson hävdade att universitetssamarbetet skulle
            bli så mycket bättre än vad är i dag, om vi skulle få en bro.
          </note>
          <note>
            Om Bo Nilsson menar att miljön för honom är en så avgörande fråga,
            tycker jag att det är konstigt att han inte tagit mer allvarligt
            på den kritik som ändå finns med i Koncessionsnämndens prövning
            och även i Vattendomstolens dom. Det är också märkligt att Bo
          </note>
          <note>
            Nilsson inte går på försiktighetsprincipen, som ändå är en internationell
            konvention som vi har sagt oss vilja följa.
          </note>
          <note>
            Så till dagens egentliga fråga, den ekonomiska kalkylen. De kostnadsberäkningar
            som gjorts är inte så helt säkra, utan underlaget för att fatta
            ett så stort beslut är mycket dåligt i det ekonomiska läge som
            vi i dag har i landet. Det är viktigt för riksdagen, som har att
            ta ansvar för ekonomiska beslut, att ha det underlag som krävs
            för att vi skall kunna fatta de riktiga besluten. Jag anser att
            det här underlaget är alltför osäkert och dåligt.
          </note>
          <note type="speaker">
            Anf. 25 GUDRUN LINDVALL (mp):
          </note>
          <note>
            Fru talman! Mänskligheten står inför en av sina största utmaningar,
            konstaterade man på
          </note>
          <note>
            Riokonferensen 1992, nämligen miljöförstöringen.
          </note>
          <note>
            Man jobbar nu mycket ute i kommunerna för att skapa lokala Agenda
            21, som skall visa hur vi kan nå en ekologiskt hållbar utveckling
            så att även kommande generationer får ta del av den välfärd som
            är möjlig på jorden.
          </note>
          <note>
            I skenet av Agenda 21 kan man säga att
          </note>
          <note>
            Öresundsbron är ett förlegat projekt. Det bygger på ett gammalt
            synsätt, som saknar de insikter om ekologi och hållbarhet för
            samhället som i dag måste ingå i prövningen av alla projekt. Utifrån
            ett Agenda 21-
          </note>
          <note>
            perspektiv borde brobeslutet omprövas. Resultatet kan då bara
            bli ett: Bron skall aldrig byggas!
          </note>
          <note>
            Bo Nilsson sade att han skulle vara den förste att avstyrka bron,
            om miljöprövningen visar att det finns tveksamheter. Koncessionsnämnden
            avstyrkte faktiskt bron. Vi kan läsa i regeringens skrivelse 1993/94
          </note>
          <note>
            Redogörelse för handläggningen av prövningen av ansökan om en
            fast förbindelse över Öresund:
          </note>
          <note>
            "Koncessionsnämnden för miljöskydd avstyrker bifall till Öresundskonsortiets
            ansökan om tillstånd enligt naturresurslagen till den fasta förbindelsen
            över
          </note>
          <note>
            Öresund.
          </note>
          <note>
            Som skäl för avstyrkan anför
          </note>
          <note>
            Koncessionsnämnden dels att Östersjön, som är särskilt känslig
            från ekologisk synpunkt, kan skadas, dels att Lommabukten och
            Lundåkrabukten samt
          </note>
          <note>
            Limhamnströskeln, som är områden av riksintresse för yrkesfiske
            respektive naturvård, påtagligt kan skadas. Nämnden avstyrker
            också av hänsyn till samhällets mål vad gäller miljöanpassade
            transportsystem."
          </note>
          <note>
            Om regeringen inte före prövningen hade sagt att man skulle överpröva
            Koncessionsnämndens beslut, skulle utslaget ha blivit nej.
          </note>
          <note>
            Vilka miljöhot är det då som finns?
          </note>
          <note>
            Östersjön är ett mycket speciellt innanhav. För att det skall
            fungera krävs det att det kommer in friskt salt och syresatt vatten.
            Forskarna är oense om huruvida en bro allvarligt kan förhindra
            denna vattentillförsel. Redan det förhållandet att forskarna är
            oense borde göra att man av försiktighetsskäl inte bygger bron.
          </note>
          <note>
            När det gäller Skåne har man egentligen aldrig tittat på konsekvenserna.
            Skåne är vår kornbod, och lantbruket är här en viktig sysselsättning.
            Vad som följer av en ökande biltrafik är att vi får alltmer marknära
            ozon, som är ett gift för växter. I USA har man räknat på hur
            många miljarder jordbruket förlorar just på grund av marknära
            ozon. Framstående forskare kan i dag visa att jordbruket håller
            på att förlora på grund av det marknära ozonet. En stigande biltrafik
            ökar det marknära ozonet, och det är ett direkt hot mot jordbruksnäringen
            i Skåne. Det borde stämma Bo Nilsson till eftertanke.
          </note>
          <note>
            De försurande utsläppen från bilarna påverkar också pH-värdet
            i marken i Skåne, och det är mycket allvarligt. Det innebär att
            många metaller löses ut och kommer in i grödan och att jordarna
            på sikt blir obrukbara. Detta oroar många forskare i Skåne, men
            det kom aldrig med i miljöprövningen.
          </note>
          <note>
            Jag har haft förmånen att ha kontakt med många marinekologer
            i Baltikum, och jag kan säga att
          </note>
          <note>
            Sveriges anseende som ett land intresserat av miljöfrågor har
            fått en allvarlig knäck just på grund av
          </note>
          <note>
            Öresundsbron. Man menar att om vi kan göra sådana avsteg när
            gäller försiktighetsprincipen och besluta om ett projekt som så
            påtagligt påverkar även alla andra stater runt Östersjön, har
            vår trovärdighet inte samma lyskraft som tidigare. Marinekologen
            Jüri
          </note>
          <note>
            Tenson menar att egentligen borde alla stater runt
          </note>
          <note>
            Östersjön ha varit med och diskuterat om den här bron skulle
            byggas eller inte. Men det vågade man inte från svensk sida.
          </note>
          <note>
            Jag skulle vilja påstå att det inte är en slump att många ungdomsförbund
            säger nej till det här projektet. Jag vill påstå att det här handlar
            om ekologisk kunskap. Det här är ett projekt som inte hör framtiden
            till. De kommande parlamentarikerna, som skall ta ansvaret för
            detta, säger i dag nej. Det borde också stämma de riksdagsledamöter
            som tidigare sagt ja till en viss eftertanke. Det vore kanske
            bra om man hade sina ungdomsförbund med sig när man beslutar om
            projekt som uppenbart får konsekvenser för framtiden.
          </note>
          <note>
            Vi i Miljöpartiet anser att det behövs en uppryckning av kunskapsnivån
            när det gäller ekologin, och vi kommer att verka för att Det naturliga
            stegets Karl-Henrik Robèrt får föreläsa här i kammaren. Faktum
            är att många av er som sitter här aldrig har fått ekologiundervisning.
            Men det har de unga, och jag tror att det är avgörande för deras
            ställningstagande i många politiska frågor. Man har kunskapen
            om ekologin i ryggmärgen. Det skulle jag önska att alla ledamöter
            i den kammaren hade.
          </note>
          <note>
            Här har socialdemokraterna faktiskt chansen att visa att man
            tänker nytt, att man vågar tänka om och att man kan ta till sig
            ny kunskap. Dessutom kommer man att spara pengar till statskassan,
            något som man i många andra frågor säger sig värna enormt om.
            Här finns chansen. Man skulle spara pengar och man skulle spara
            miljön, om man vågade lämna den gamla typen av tänkande, om man
            vågade börja tänka nytt, om man vågade börja tänka på vad som
            är ekologiskt hållbart för framtiden och titta på varje projekt
            ur nya synvinklar. Om man vågade det är jag övertygad om att det
            finns bara ett svar: Det här projektet hör forntiden till - det
            hör inte framtiden till. Det leder oss inte till ett samhälle
            i ekologisk balans, och det leder inte till en hållbar utveckling.
            Det måste utgå!
          </note>
          <note>
            Använd Agenda 21 även i den här kammaren!
          </note>
          <note type="speaker">
            Anf. 26 EVA GOËS (mp):
          </note>
          <note>
            Fru talman! Gudrun Lindvall var inne på detta projekt Gigantic.
            Är det inte nog med kärnkraftens sårbarhet,och att man har JAS-planet?
            Det som håller på att ske inför våra ögon är ett ekonomiksktekologiskt
            vansinne.
          </note>
          <note>
            Det sägs att som biologisk varelse orkar man inte ta emot alla
            negativ intryck längre än till elva års ålder, om man inte lyckas
            slussa ut det på olika sätt.
          </note>
          <note>
            Det är inte konstigt om man känner vanmakt i det här samhället,
            när politikerna hela tiden kör över folkmajoriteten.
          </note>
          <note>
            Jag var nere på koncessionsförhandlingarna den tredje veckan
            i januari. 70 % av Malmös befolkning sade nej till bron, och det
            var många närvarande. De enda som talade positivt om bron var
            portföljbärarna, som talade om att man måste ha förbindelse mellan
          </note>
          <note>
            Malmö och Köpenhamn, precis som om det tidigare inte varit möjligt.
            Vilka har inte turat mellan Malmö och Köpenhamn eller mellan Helsingborg
            och
          </note>
          <note>
            Helsingör?
          </note>
          <note>
            Nej, det här projektet ingår inte i ett kretsloppssamhälle och
            inte i ett framtida samhälle, precis som mina kamrater i Miljöpartiet
            har sagt.
          </note>
          <note>
            "Vi har inte råd att fortsätta med miljöförstöringen" har Björn
            Gillberg sagt. Döm om min förvåning när det var han som stod där
            och förde talan för bron. Men jag vill då påpeka att han visade
            på saker som måste ändras, eftersom de premisser man haft att
            utgå från var helt felaktiga. Det var massor av fel, och han sade
            att man inte kunde bygga bron enligt de tänkta planerna. När jag
            nu läser betänkandet ser jag att det är ungefär samma skisser
            som man hade 1993 som ligger till grund för beslutet.
          </note>
          <note>
            När jag var i Malmö sades det från Vägverkets sida att man absolut
            inte kunde tänka en enplanslösning utan att det måste vara två
            plan - ett för motorvägen och ett för järnvägen, eftersom det
            skulle bli sådana vibrationer.
          </note>
          <note>
            Från Sjöfartsverket, som hade simulerat den tänkta sjöfarten,
            framkom det att man absolut inte kunde ha
          </note>
          <note>
            300 meter mellan bropelarna utan att det måste vara
          </note>
          <note>
            400 meter. Dessutom sades det att man måste höja bron, eftersom
            den annars skulle bli påkörd; man hade gjort 14 eller 17 simuleringar,
            och man hade kört på bron varenda gång.
          </note>
          <note>
            Det här menar jag att man inte har tagit med i de ekonomiska
            beräkningarna.
          </note>
          <note>
            Men det är inte bara det. Det finns socioekonomiska saker som
            man inte heller har tagit upp, för att inte tala om miljön och
            de ekologiska konsekvenserna av Öresundsprojektet. Jag ser det
            som att Öresundsbron är en ekonomisk ruin för Sverige.
          </note>
          <note>
            Hur kan man tänka sig att kasta 20 - 40 miljarder kronor i sjön,
            för detta är att kasta pengarna i sjön.
          </note>
          <note>
            Jag, som norrlänning, hade rest ned för att få yttra mig å Norrlands
            vägnar när det gäller torskfisket. Vi bryr oss faktiskt om var
            torskarna sätter sina första spår, var ynglen kommer till och
            var de får växa. Den här gången talade man också om att salthalten
            skulle sjunka med 11 - 10,97 % på bottnen och 7 - 6,97 %
          </note>
          <note>
            på ytan i Östersjön, och det skulle slå ut torskrommen.
          </note>
          <note>
            Fiskeriverket bedömde att den kritiska gränsen låg vid
          </note>
          <note>
            0,25 - 0,5 % sänkt salthalt. Är det här döden för torsken? Det
            kan man fråga sig.
          </note>
          <note>
            Vad är det för risker man tar? Det här kallas ett riksintresse,
            men jag säger att det är ett riskintresse när det gäller miljö,
            människa och ekonomi. Det är kortsiktigt, och man tänker inte
            på kommande generationer.
          </note>
          <note>
            Bo Nilsson var inne på att man skall förbinda två länder. Det
            är livsviktigt att förbinda. Vi kan förbinda oss med de baltiska
            staterna, men inte bygger vi en bro. Men snart är väl också det
            på gång. Jag tyckte att jag hörde någon som sade att man skulle
            bygga en bank över Kvarken. Man tror inte sina öron.
          </note>
          <note>
            Jag tycker att det är känslomässiga argument som kommer från
            jasägarna, och det är fakta som kommer från dem som säger nej.
          </note>
          <note>
            Handläggningen av det här ärendet är under all kritik. Den har
            inte följt den demokratiska processen.
          </note>
          <note>
            Handläggningen av beslutsprocessen rörande
          </note>
          <note>
            Öresundsbron strider mot internationella konventioner, lagar
            och regler samt svensk rättspraxis. Regeringsformen säger att
            myndigheten skall pröva utifrån lagar, ej utifrån avtal, dvs.
            det svensk-danska avtalet.
          </note>
          <note>
            När man har prövat har man gjort miljökonsekvensbeskrivningen
            utifrån avtalets begränsningar. Det är avtalet som har begränsat
            möjligheten att göra riktiga miljökonsekvensbeskrivningar. Om
            det, som vi i
          </note>
          <note>
            Miljöpartiet vill, infördes en livscykelspecifikation på varor
            - alltså en bedömning av om varan från vaggan till graven är miljöstörande
            eller miljöfarlig - skulle vi inte hitta någon punkt där Öresundsbron
            skulle kunna gå igenom utan att vi skulle säga att den var miljöstörande.
          </note>
          <note>
            Detta anser man i dagens Sverige att man har råd att kasta ut
            pengar på, när man inte har riktiga ekonomiska kalkyler, för att
            inte tala om att man inte har de långsiktiga ekologiska kalkylerna
            färdiga, och man har inte analyserat konsekvenserna.
          </note>
          <note>
            Jag säger nej till Öresundsbron och nej till sådana här gigantiska
            projekt som man inte kan överskåda konsekvenserna av.
          </note>
          <note type="speaker">
            Anf. 27 STEN ANDERSSON (m):
          </note>
          <note>
            Herr talman! Jag noterar att jag tillhör den del av den här församlingen
            som baserar sitt agerande på känslor och icke på fakta. Människan
            har alltid där det har funnits tekniska och ekonomiska möjligheter
            byggt broar. Det är det näst äldsta kommunikationsmedel som vi
            känner till.
          </note>
          <note>
            Herr talman! Man skall inte skämta i en sådan här allvarlig fråga,
            men om nu Öresundsbron är så pass eländig som den i dag har beskrivits,
            varför river man då inte en masse alla övriga befintliga broar
            i
          </note>
          <note>
            Sverige? De måste ju innebära exakt samma negativa konsekvenser.
          </note>
          <note>
            Eva Goës pratade om att hon har varit nere i
          </note>
          <note>
            Malmö och hört på motståndarna. Hon talade om att
          </note>
          <note>
            70 % av malmöborna var emot bron och att alla var närvarande.
            Jag bor i Malmö och känner på ett ungefär till Malmös faciliteter.
            Att 70 % av befolkningen skulle befinna sig på samma ställe på
            samma gång är tveksamt. Den största samlingsplatsen i Malmö är
            såvitt jag vet Malmö stadion. Där kan man ta emot 31 000 åskådare.
            Några 300 000 lär inte vara möjligt.
          </note>
          <note>
            Det har pratats om ekonomi. Låt mig säga att om järnvägen skall
            få en chans att överleva gäller faktiskt en bro. Skulle det bli
            en tunnel och järnvägen skulle stå för sina egna kostnader, då
            kan vi garanterat säga att skattebetalarna kommer att behöva rycka
            in. Det finns ingen möjlighet att resenärerna i en eventuell tågtunnel
            själva skulle kunna betala de priser som krävs. Det har vi sett.
            Det är baserat på all erfarenhet världen över.
          </note>
          <note>
            Att det inte blev en tunnel mellan Helsingborg och
          </note>
          <note>
            Helsingör beror på att danskarna inte ville ha det på det viset.
            I dag pratar man om att svenska staten skall stå som delrisktagare.
            Från början ville man i och för sig finansiera detta privat, men
            danskarna, som ändå kan betecknas som Nordens greker, alltså skickliga
            affärsmän, föreslog att detta skulle vara ett statligt projekt.
            Och när danskarna, som lyckats rätt hyggligt i övriga affärsmässiga
            sammanhang, har den uppfattningen finns det ingen anledning för
            oss att ha en motsatt sådan.
          </note>
          <note>
            Det har också pratats om Helsingborgsåkaren som inte vill åka
            över en eventuell bro. Om hans kunder, som han lever av, anser
            att frakterna skall gå över bron får han nog ändra sig. Jag kan
            bara notera och meddela kammarens ledamöter att Malmös åkeriförening
            kör runt med en text på sina lastbilar där man talar om att bygga
            bron och det snabbt. Jag tror inte att de gör det under någon
            som helst form av tvång.
          </note>
          <note>
            Till sist, herr talman, något om mer akuta
          </note>
          <note>
            Malmöproblem. Det har sagts att den här frågan är oerhört intensivt
            debatterad i Malmö och att malmöborna är bestämda motståndare
            till byggandet av en Öresundsbro. Detsamma har sagts om regionen
            runt Malmö.
          </note>
          <note>
            Det är möjligt att man inte fattar så mycket här i världen, men
            kan då någon i den här kammaren förklara för mig varför Centerpartiet
            i Malmö på 70-
          </note>
          <note>
            talet hade mellan 8 och 10 mandat i Malmö kommunfullmäktige.
            I valet 1994 fick partiet 1
          </note>
          <note>
            mandat, detta tack vare att man förändrat valkretsindelningen.
            Annars hade Centern varit ute.
          </note>
          <note>
            Om den här frågan är så pass viktig för malmöborna, varför har
            Centern i likhet med Vänsterpartiet och
          </note>
          <note>
            Miljöpartiet lyckats få så litet gehör i den här frågan som man
            bevisligen har fått? Kan det möjligtvis bero på att deras politik
            i övrigt är så litet attraktiv för malmöborna?
          </note>
          <note>
            När man lyssnat till debatten här i dag har man fått uppfattningen
            att detta är en ödesfråga för malmöborna. Men om inte valet i
            september 1994 var helt fejkat tyckte tydligen malmöborna i stort
            sett den hela och raka motsatsen.
          </note>
          <note type="speaker">
            Anf. 28 EVA GOËS (mp):
          </note>
          <note>
            Herr talman! Naturligtvis var det ett syftningsfel.
          </note>
          <note>
            Alla från Malmö som skulle ha kunnat vara där var inte närvarande
            vid den här koncessionsförhandlingen. Men 70 % av befolkningen
            är emot att man bygger en bro i Malmö.
          </note>
          <note>
            Anledningen till att de är emot är att Malmö blir en slasktratt.
            De vet inte vilka miljökonsekvenser alla de här tillfartsvägarna
            kommer att medföra. Samma sak gäller de ekonomiska konsekvenserna.
          </note>
          <note>
            När Sten Andersson nämner att åkerinäringen vill ha bron, kan
            jag också hänvisa till det här mötet.
          </note>
          <note>
            Transportarbetareförbundet hade testat företagens inställning
            till bron och mötts av ointresse från buss-, åkeri- och järnvägsbranschen.
            Det är motsägelsefulla uppgifter. De väljer hellre att åka järnvägslänken
          </note>
          <note>
            Malmö-Trelleborg-Sassnitz.
          </note>
          <note type="speaker">
            Anf. 29 STEN ANDERSSON (m) replik:
          </note>
          <note>
            Herr talman! Jag ställde i mitt anförande, baserat på den i kammaren
            i dag framförda argumentationen för att bron mellan Köpenhamn
            och Malmö skulle vara ytterst negativ, frågan om vi kan förvänta
            oss ett förslag från Miljöpartiet om att alla befintliga broar
            i
          </note>
          <note>
            Sverige skall rivas. Det skulle ju bli konsekvensen, om man nu
            skulle drabbas av ett anfall av logik.
          </note>
          <note>
            Jag har vidare, herr talman, noterat att
          </note>
          <note>
            Transportarbetareförbundet och Sjöfolksförbundet har sagt nej
            till bron, men jag misstänker innerst inne att det beror litet
            grand på egenintresse, på samma sätt som när arbetarna i Manchester
            på 1800-talet kastade ut maskinerna därför att dessa äventyrade
            deras arbetstillfällen. Vi har sett att detta på sikt var fördärvligt.
            Eva Goës gjorde en del referenser till
          </note>
          <note>
            Malmö, och jag tror att reaktionerna där bygger på exakt samma
            grund.
          </note>
          <note type="speaker">
            Anf. 30 EVA GOËS (mp) replik:
          </note>
          <note>
            Herr talman! Det framkom tydligt att åkerinäringen och Transportarbetareförbundet
            vill se en utveckling av en järnvägslink Malmö-Trelleborg-
          </note>
          <note>
            Sassnitz med en kombination av järnväg och färja.
          </note>
          <note>
            När det sedan gäller broar vill jag bara framhålla att vi naturligtvis
            har arbetat emot Vedabron eller
          </note>
          <note>
            Höga kusten-bron. Vi anser att det inte är sådana projekt som
            man skall satsa på, om man skall följa försiktighetsprincipen
            och vill ansluta till
          </note>
          <note>
            Riokonferensens mål en hållbar utveckling.
          </note>
          <note type="speaker">
            Anf. 31 STEN ANDERSSON (m) replik:
          </note>
          <note>
            Herr talman! Jag har nu fått Eva Goës att acceptera även Vedabron
            uppe i hennes härliga hemtrakter. Men låt oss tala om något mera
            närbeläget, nämligen Västerbron i Stockholm. Skall vi riva också
            den? Skall vi behöva sätta in färjor där i stället?
          </note>
          <note>
            Varför är just Öresundsbron så eländig, när alla andra broar
            är så efterfrågade? Det gäller här användningen av det bevisligen
            näst bästa kommunikationsmedel som någonsin har funnits.
          </note>
          <note type="speaker">
            Anf. 32 ELISA ABASCAL REYES (mp)
          </note>
          <note>
            replik:
          </note>
          <note>
            Herr talman! Jag vill svara på Sten Anderssons fråga. Jag trodde
            först inte att han ville få den besvarad, men eftersom den har
            ställts två gånger, skall jag besvara den.
          </note>
          <note>
            Varför vill Miljöpartiet inte riva alla broar som finns, t.ex.
            Västerbron, och varför säger vi då nej till
          </note>
          <note>
            Öresundsbron? Det har med vanlig enkel miljökunskap att göra.
            Det är ett ämne som faktiskt inte ligger så långt från logiken.
            Ett litet anfall av miljöinsikt skulle inte passa dåligt i detta
            sammanhang.
          </note>
          <note>
            Vi motsätter oss en satsning på ökad framkomlighet för bilismen,
            och man främjar här möjligheterna att utöka massbilismen. Sten
            Andersson anför att bilen skulle vara det näst bästa transportmedlet.
            Massbilismen är i dag ett kraftigt hot mot Östersjön, och det
            är inte bra.
          </note>
          <note>
            Vi hatar inte bilar. De är praktiska och lätta att använda, och
            vi vill inte att bilarna skall försvinna från jordens yta. Jag
            kan själv emellanåt åka bil. Jag tycker att männisior som bor
            på landsbygden kan ha bil osv.
          </note>
          <note>
            Men varför skall vi fortsätta att satsa på en vansinnesindustri
            som vi vet har mycket negativa konsekvenser? Det är bakgrunden
            till att vi inte vill att
          </note>
          <note>
            Öresundsbron skall byggas. Det är precis så som
          </note>
          <note>
            Henry Ford har sagt: För varje meter motorväg som man bygger
            tillkommer ytterligare en bil.
          </note>
          <note>
            Vi måste bedriva en aktiv miljöpolitik även på transportområdet.
            Det ankommer särskilt på oss att reagera när gammalt tänkande
            och gamla lösningar tillämpas på nya problem. Den inställningen
            står
          </note>
          <note>
            Miljöpartiet för.
          </note>
          <note>
            Jag vill avslutningsvis ta upp frågan varför
          </note>
          <note>
            Miljöpartiet inte får mer gehör för sina idéer. Jag kan
          </note>
          <note>
            - även om det inte berör Sten Anderssons parti -
          </note>
          <note>
            påpeka att i EU-omröstningen nyligen närmare 47 %
          </note>
          <note>
            röstade nej, trots att nejsägarna inte har 47 %
          </note>
          <note>
            representation i riksdagen utan snarare 15. Människor kan faktiskt
            ibland ha en självständig uppfattning i förhållande till det egna
            partiet.
          </note>
          <note type="speaker">
            Anf. 33 STEN ANDERSSON (m) replik:
          </note>
          <note>
            Herr talman! Jag har noterat att Elisa Abascal
          </note>
          <note>
            Reyes från Miljöpartiet anser att människor i allmänna och fria
            riksdagsval inte har en självständig uppfattning men däremot förmodligen
            har det i EU-
          </note>
          <note>
            frågan.
          </note>
          <note>
            Men tillbaka till litet mera jordnära områden. Är inte Västerbron
            en förutsättning för massbilismen?
          </note>
          <note>
            Den vill Miljöpartiet behålla. Det skulle vara ytterst intressant
            och säkerligen givande för många att få en hygglig förklaring
            till detta något egendomliga ställningstagande.
          </note>
          <note type="speaker">
            Anf. 34 ELISA ABASCAL REYES (mp)
          </note>
          <note>
            replik:
          </note>
          <note>
            Herr talman! Det är självklart att svenska folket har en självständig
            uppfattning. Jag sade bara att man kan tänka självständigt på
            vissa punkter i förhållande till sitt parti även i sakfrågor.
            Jag tror inte att det kan motsägas. Det har den senaste folkomröstningen
            bevisat.
          </note>
          <note>
            Miljöpartiet arbetar t.ex. aktivt för att förändra
          </note>
          <note>
            Dennispaketet och motorledssatsningarna i
          </note>
          <note>
            Stockholm, så att dessa framför allt skall komma att inriktas
            på kollektivtrafik. Vi tycker att det i det sammanhanget görs
            en ojämn fördelning. Det handlar framför allt om de investeringar
            som görs.
          </note>
          <note>
            Bilsituationen i Stockholm är tragisk, eftersom den har lett
            till att 40 % i Stockholmsregionen är allergiker.
          </note>
          <note>
            Herr talman! Sten Andersson talar om jordnära saker. Jag skulle
            vilja redovisa en "vattennära"
          </note>
          <note>
            argumentation när det gäller Östersjön. Massbilismen är fortfarande
            ett hot. Över en tredjedel av Östersjöns botten är död, och det
            går förmodligen inte att göra någonting åt det.
          </note>
          <note>
            Västerbron finns, men varför skall vi satsa mer pengar på gamla
            lösningar? Om man behöver ett nytt klädesplagg, går man inte ut
            och köper ett trasigt. Om det är sommar köper man inte en vinterkappa,
            och om det är vinter köper man inte sommarplagg. Det har nu blivit
            vinter, och det krävs annorlunda lösningar av problemen.
          </note>
          <note>
            Att Miljöpartiet inte vill ha Öresundsbron beror på att den helt
            enkelt är en föråldrad lösning. Det finns ingen framtid för den.
            Ett enda ungdomsförbund är för bron, och det är moderaternas ungdomsförbund.
          </note>
          <note>
            Övriga ungdomsförbund är faktiskt mot bron, och jag tycker att
            det är ganska talande.
          </note>
          <note type="speaker">
            Anf. 35 STEN ANDERSSON (m) replik:
          </note>
          <note>
            Herr talman! Jag vill först tala om att ungdomsförbundens andel
            av svenska folket är ganska liten. Andelen människor som deltar
            i allmänna och fria val lär däremot uppgå till ca 90 %.
          </note>
          <note>
            Sedan några ord om ekonomi. Om man är smart,
          </note>
          <note>
            Elisa Abascal Reyes, köper man sommarkläder på vintern. Då spar
            man mycket pengar. Jag noterar att
          </note>
          <note>
            Miljöpartiet på sikt har ambitionen att riva
          </note>
          <note>
            Västerbron. Det skulle då bli en stor förödelse för kommunikationerna
            i Stockholm. Applicerad på det övriga Sverige skulle en sådan
            politik bli en miljömässig katastrof.
          </note>
          <note type="speaker">
            Anf. 36 KERSTIN WARNERBRING (c):
          </note>
          <note>
            Herr talman! Jag måste helt enkelt uttrycka min förvåning över
            två seker. Först kan jag konstatera att ja-företrädarna - två
            av dem är representerade i kammaren just nu - inte har några som
            helst verkliga argument för att bygga bron. Icke något sådant
            argument har framkommit under hela denna stund.
          </note>
          <note>
            Jag måste vidare med sorg konstatera att
          </note>
          <note>
            Skånepolitikerna inte vill se den verklighet som vi i
          </note>
          <note>
            Malmöregionen lever i. Det är på sin plats att påminna om att
            samtliga riksdagens ledamöter i torsdags fick en liten skrift
            med titeln "Får vi liv i
          </note>
          <note>
            Östersjön?" Normalt sett mycket optimistiska forskare har där
            på ett pessimistiskt sätt framställt
          </note>
          <note>
            Östersjöns framtid. Man menar att oerhört mycket av livet i Östersjön
            helt enkelt beror på om vi skall kunna minska bilismen eller inte.
          </note>
          <note>
            Ett område där vi då är tvungna att försöka minska bilismen är
            just Malmöregionen. Det är Sveriges tätast befolkade område. Vi
            har där den absolut tätaste biltrafiken, och de allra största
            föroreningarna kommer just från biltrafiken. Detta måste vi förändra,
            och det gör vi inte genom att bygga en bro som skall avgiftsfinansieras.
          </note>
          <note>
            Sten Andersson skyller här hela
          </note>
          <note>
            Öresundsbroprojektet på Danmark. Det är otroligt.
          </note>
          <note>
            Det var Danmark som inte ville ha någon bro mellan
          </note>
          <note>
            Helsingör och Helsingborg, den närmaste sträckan.
          </note>
          <note>
            Det var Danmark som har sagt att bron skall avgiftsfinansieras
            och att det skall finnas statsgarantier. Har verkligen inte svenska
            riksdagsledamöter haft några som helst egna åsikter i denna fråga?
            Är det ändå inte dags att ledamöterna i
          </note>
          <note>
            Sveriges riksdag sätter sig ner och tänker efter vad
          </note>
          <note>
            "lilla Danmarks" krav ställer till för Sveriges del?
          </note>
          <note>
            Det är i sanning på tiden att hela detta projekt omprövas, inte
            minst för Skåneregionens del, Sten
          </note>
          <note>
            Andersson och Bo Nilsson. Som jag tidigare sade för det med sig
            oändligt svåra miljökonsekvenser för många människor, direkt via
            kontinentalbanan och indirekt via ökade luftföroreningar. Vi har
            inte råd med detta, vare sig ekonomiskt eller miljömässigt.
          </note>
          <note type="speaker">
            Anf. 37 STEN ANDERSSON (m):
          </note>
          <note>
            Herr talman! Jag noterar att vi som förespråkar en bro enligt
            Kerstin Warnerbring inte har några som helst faktaargument, till
            skillnad från den minoritet som efter moget övervägande har valt
            att rösta på de partier som inte förespråkar en bro. Argumentationen
            är ibland litet konstig.
          </note>
          <note>
            Det är väl inte så att danskarna har krävt att bron skall avgiftsfinansieras.
            Det har varit bestämt hela tiden, ända sedan debattens begynnelse.
            Det som
          </note>
          <note>
            Kerstin Warnerbring säger om det är ett nytt påfund.
          </note>
          <note>
            Som ledamot från Skåne skall man inte stå här och prata om "lilla
            Danmark". Det kan ju hända att man någon gång hamnar i Köpenhamn,
            och då är det uttrycket kanske inte det mest populära man kan
            åstadkomma.
          </note>
          <note>
            Herr talman! Om nu frågan är av en sådan dignitet och betydelse
            som vi har fått höra här i kammaren i dag, varför har då bara
            ett ytterst litet antal av malmöborna röstat på de partier som
            i åratal har varit motståndare mot bron? Det är ju bevisligen
            i Malmö det ena brofästet skall ligga. Beror det på att argumenten
            från motståndarna inte är bärande eller beror det på att dessa
            tre partiers politik i övrigt är så litet attraktiv, att människorna
            i allmänna och fria val inte kan tänka sig att lägga sina röster
            på dem?
          </note>
          <note type="speaker">
            Anf. 38 KERSTIN WARNERBRING (c):
          </note>
          <note>
            Herr talman! Jag torde vid det här laget behöva påminna Sten
            Andersson om att det han kallar för en minoritet i dag är en mycket
            stor majoritet av hela svenska folket. Även längst uppe i norr
            är man engagerad i denna brofråga. Det är man helt enkelt därför
            att man förstår att när staten så småningom kommer att få lägga
            så mycket pengar på detta broprojekt, blir det inget över till
            regional planering, till de infrastruktursatsningar som behövs
            i resten av
          </note>
          <note>
            Sverige.
          </note>
          <note>
            Vad gäller Skånedelen finns en mycket seriös undersökning som
            gjordes sent i våras som visar att tre fjärdedelar av skåningarna
            inte är intresserade av någon bro. Det säger faktiskt ganska mycket
            om tillståndet i Skåne.
          </note>
          <note>
            Sten Andersson återkommer ideligen till valresultatet. Sten Andersson
            borde vara väl insatt i att valresultat är något mycket komplicerat.
            Jag kan för övrigt nämna att Centern nådde ett mycket gott valresultat,
            speciellt i de valkretsar som berörs av
          </note>
          <note>
            Citytunneln och kontinentalbanan. Folk har klart sagt ifrån att
            de inte är intresserade.
          </note>
          <note type="speaker">
            Anf. 39 STEN ANDERSSON (m):
          </note>
          <note>
            Herr talman! Hela Sverige är emot bron, enligt
          </note>
          <note>
            Kerstin Warnerbring. Jag vet inte om det har varit någon seriös
            omröstning om det. Jag noterar i alla fall att de partier som
            klart och tydligt har sagt att de är för bron trots detta har
            erhållit en överväldigande majoritet i allmänhet och i synnerhet
            bland de skånska väljarna. På Centerns valaffischer fanns bara
            nej och åter nej till bron. Av malmöbornas 180 000 röster fick
            man endast 1 %. Så många ansåg alltså att Centern var det mest
            gångbara alternativet.
          </note>
          <note>
            Herr talman! Jag noterar att ingen har svarat på mitt påstående
            om att en tunnel skulle vara den verkliga ekonomiska katastrofen.
            Om en tunnel inte skall skattefinansieras utan resenärerna fullt
            ut skall betala varje krona av kostnaden, hur mycket skulle det
            kosta per person att färdas i en järnvägsvagn via en tunnel mellan
            Malmö och Köpenhamn? Den summan lär bli astronomisk.
          </note>
          <note type="speaker">
            Anf. 40 KERSTIN WARNERBRING (c):
          </note>
          <note>
            Herr talman! Tunnelalternativet har över huvud taget aldrig fått
            någon riktigt ordentlig ekonomisk analys, helt enkelt därför att
            man band upp sig för broalternativet till att börja med. Den synnerligen
            undermåliga analys som gjordes av tunnelalternativet gav det inte
            samma ekonomiska villkor som broalternativet.
          </note>
          <note>
            Sten Andersson sade i ett tidigare inlägg att det vore döden
            för järnvägen om vi byggde en tunnel i stället för en bro. Det
            verkar som om den här bron håller på att bli döden för järnvägen
            redan nu. SJ
          </note>
          <note>
            liksom företagets danska motsvarighet börjar dra öronen åt sig.
            De kommer att få betala en oerhört stor del av kostnaderna varje
            år. De förstår att om trafikavgifterna skall kunna finansiera
            hela broprojektet, måste avgifterna sänkas till en nivå som innebär
            att SJ helt enkelt inte kommer att kunna klara av sin trafik.
            Den kommer att gå med alltför stort underskott.
          </note>
          <note>
            Det krävs en ordentlig ekonomisk analys av tunnelalternativet.
            Det har det alternativet aldrig fått.
          </note>
          <note>
            Herr talman! Låt mig till sist konstatera att Sten
          </note>
          <note>
            Andersson, i likhet med Bo Nilsson, inte har kommit med något
            enda argument för denna bro. Han har inte kommit med något argument,
            utan han har hållit på med oseriöst tal om att riva broar som
            redan finns.
          </note>
          <note>
            Han vill inte se att detta nya projekt skulle innebära mycket
            svåra följder för både ekonomi och miljö här i landet.
          </note>
          <note type="speaker">
            Anf. 41 STEN ANDERSSON (m):
          </note>
          <note>
            Herr talman! Jag noterar att Kerstin Warnerbrings ekonomiska
            analys nog knappast kan få högsta betyg.
          </note>
          <note>
            Om tunneln skall betalas fullt ut av dem som åker med järnvägen
            blir det bevisligen dyrt. Det är bara att dividera kostnaden med
            antalet resenärer. Det finns ingen annan möjlighet.
          </note>
          <note>
            Vi som pratar för ja-sidan i dag är mindre vetande, och vi baserar
            vårt ställningstagande på känslor. Det har jag förstått. Den minoritet
            i riksdagen som röstar nej besitter tydligen all världens klokskap.
            Om detta kan vi tvista. Men låt framtiden utvisa vem som har rätt.
          </note>
          <note>
            Herr talman! Jag är övertygad om att exakt samma sak händer med
            Öresundsbron som har hänt med alla övriga broar i världen sedan
            urminnes tider. Initialt har det funnits ett motstånd. Efter hand
            har nejanhängarna sedan reducerats i mycket stor omfattning.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            5 § Handläggningen av prövningen av ansökan om en fast förbindelse
            över Öresund
          </note>
          <note>
            Föredrogs bostadsutskottets betänkande
          </note>
          <note>
            1994/95:BoU5 Handläggningen av prövningen av ansökan om en fast
            förbindelse över Öresund (skr.
          </note>
          <note>
            1993/94:95).
          </note>
          <note type="speaker">
            Anf. 42 ROY OTTOSSON (mp):
          </note>
          <note>
            Herr talman! Detta betänkande handlar om hur regeringen har handlagt
            prövningen av Öresundsbron enligt naturresurslagen och vattenlagen.
            Från
          </note>
          <note>
            Miljöpartiets sida är vi mycket kritiska till hur det har gått
            till.
          </note>
          <note>
            Den tillåtlighetsprövning som
          </note>
          <note>
            Koncessionsnämnden för miljöskydd gjorde enligt naturresurslagen
            gav ett klart nej till Öresundsbron.
          </note>
          <note>
            Öresundsbron är inte tillåtlig enligt svensk miljölagstiftning
            och inte heller enligt de miljömål som Sveriges riksdag har fattat
            beslut om.
          </note>
          <note>
            Det är nämndens slutsats, men så blir det inte.
          </note>
          <note>
            Regeringen hade förbehållit sig rätten att avgöra tillåtligheten
            innan man tillät Koncessionsnämnden att titta på ärendet. På det
            sättet förhindrar man en saklig miljöprövning. Det blev en politisk
            fråga redan från början.
          </note>
          <note>
            För övrigt kom Naturvårdsverket fram till precis samma sak när
            man gjorde prövning enligt naturresurslagen, dvs. att projektet
            egentligen inte är tillåtligt ur miljösynpunkt. Man sade inte
            nej, för man insåg att regeringen redan hade fattat beslut om
            att det var tillåtligt, och då tyckte man att det var bättre och
            mer konstruktivt att falla till föga och i stället gå i på detaljer.
            Naturvårdsverkets styrelse backade, om ni kommer ihåg den historien.
            Det skrevs ganska mycket om det när det var aktuellt.
          </note>
          <note>
            På s. 11 i bostadsutskottets betänkande finns det en bilaga där
            utskottet går igenom hur besluten har fattats när det gäller Öresundsbron.
            Den 23 mars 1991
          </note>
          <note>
            skrev regeringen på ett avtal med Danmark om att bygga Öresundsbron.
            I det avtalet framgår klart och tydligt att regeringen då ansåg
            att projektet var tillåtligt ur miljösynpunkt. Ändå skrev man
            in i samma avtal att två villkor skulle uppfyllas. Man skulle
            klara miljöprövningen, och man skulle klara det ekonomiska kravet,
            dvs. att bron inte skulle kosta skattebetalarna ett öre. Det fanns
            alltså en motsägelse redan i avtalet.
          </note>
          <note>
            Detta har lett till litet olika tolkningar.
          </note>
          <note>
            Naturvårdsverket insåg att det egentligen betydde att regeringen
            sade ja redan då. Koncessionsnämnden körde raka spåret och insåg
            att man naturligtvis skulle pröva ärendet enligt svensk miljölagstiftning.
            Då skulle det ju bli nej.
          </note>
          <note>
            Litet senare på hösten - den 15 augusti - beslutade regeringen
            att Öresundsbron skulle prövas enligt 4
          </note>
          <note>
            kap. 2 § i naturresurslagen, vilket innebar att regeringen förbehöll
            sig rätten att göra den slutgiltiga tillåtelseprövningen. På det
            sättet förhindrade man miljömyndigheterna att avgöra frågan. Man
            förhindrade en saklig prövning. Man gjorde det till en rent politisk
            fråga från början.
          </note>
          <note>
            Det har dykt upp talare här i dag, liksom många gånger tidigare,
            som påstått att de skulle vara emot
          </note>
          <note>
            Öresundsbron om det visade sig att den skulle vara otillåtlig
            ur miljösynpunkt. De borde läsa innantill, stå för vad de säger
            och vara emot. Men saken är den, att det är en rent politisk fråga.
            Man har från början bestämt sig för att man vill ha en bro av
            helt andra skäl än miljöskäl. Miljöskälen får inte hindra, utan
            det gäller att täcka upp.
          </note>
          <note>
            Bilaga 1 i bostadsutskottets betänkande är tendentiös. Koncessionsnämndens
            beslut redovisas inte, och inte heller Naturvårdsverkets. I synnerhet
            när det gäller Koncessionsnämnden framgår det klart att bygget
            egentligen inte är tillåtet. Det förbigås med tystnad. Detta visar
            att även bilagan är en politisk inlaga som gjorts för att rättfärdiga
            ett politiskt beslut som fattades redan våren 1991.
          </note>
          <note>
            Herr talman! Om prövningen hade gjorts på rätt sätt skulle regeringen
            naturligtvis inte förbehållit sig denna rätt. Man skulle ha låtit
            miljömyndigheterna göra en saklig miljöprövning.
          </note>
          <note>
            Jag tycker att miljöprövningen borde ha skett enligt miljöskyddslagen,
            eftersom den mer entydigt tar sikte på miljöproblemen. Naturresurslagen
            är för luddig. Olika intressen ställs mot varandra på ett sätt
            som inte gagnar miljön. Vägprojekt kan betraktas lika mycket som
            riksangelägenhet som oersättliga naturtillgångar och miljövärden
            gör. Det är orimligt.
          </note>
          <note>
            Miljöprövningen har inte skett på det sättet.
          </note>
          <note>
            En sådan miljöprövning borde också ha föranlett samråd med alla
            berörda Östersjöstater, eftersom
          </note>
          <note>
            Öresundsbron kommer att påverka hela Östersjöns ekologi på ett
            eller annat sätt. Detta samråd skulle ha skett öppet innan några
            beslut om tillåtligheten fattats
          </note>
          <note>
            - vare sig reellt eller formellt. Det har inte skett.
          </note>
          <note>
            Vad man gjorde var att i efterhand, när alla reella beslut hade
            fattas mellan Sverige och Danmark, skicka ut information. Då fick
            man ganska sura reaktioner från Finland. Så småningom har man
            lyckats få andra stater att inte reagera alltför mycket -
          </note>
          <note>
            förmodligen genom utfästelser om att bron inte kommer att påverka
            fisket negativt osv. De andra länderna har låtit sig nöja med
            det. Det har alltså inte gjorts en egen självständig bedömning
            av miljöeffekterna i de andra berörda länderna, utan de har låtit
            sig nöja.
          </note>
          <note>
            Hade man gjort en riktig miljöprövning och haft ett rejält samråd
            hade man självfallet fått en helt annan situation. I princip borde
            varje Östersjöstat ha vetorätt i en sådan här fråga. Det handlar
            om en basal naturresurs som hotas.
          </note>
          <note>
            Med det, herr talman, vill jag yrka bifall till reservationen
            och också instämma i det yttrande som fogats till betänkandet.
          </note>
          <note type="speaker">
            Anf. 43 OWE HELLBERG (v):
          </note>
          <note>
            Herr talman! Jag tänker inte kräva att riksdagen gör en överprövning
            av regeringens handläggning av brofrågan. Ett enigt jordbruksutskott
            konstaterar att det inte är juridiskt gångbart. Den fortsatta
            hanteringen av regeringens ärende får ske i
          </note>
          <note>
            Regeringsrätten. Om det krävs får ärendet granskas i konstitutionsutskottet.
          </note>
          <note>
            Däremot vill jag kommentera det särskilda yttrande som Vänsterpartiet
            och Miljöpartiet enats om, där det bl.a. skrivs att regeringens
            förprövningsrätt i tillståndsfrågan föregripit en allsidig miljöprövning
            innan bindande beslut fattas.
          </note>
          <note>
            Den förprövningsrätten bör avskaffas, vilket
          </note>
          <note>
            Vänsterpartiet också krävt i en motion som avslogs i kammaren
            i förra veckan.
          </note>
          <note>
            Jag är övertygad om att en allsidig miljökonsekvensbeskrivning
            av ärendet skulle givit ett entydigt besked om att bron inte skall
            byggas.
          </note>
          <note>
            Enligt naturresurslagen skall mark och vatten användas så att
            en ekologisk, social och samhällsekonomisk långsiktig hushållning
            gynnas. En allsidig miljökonsekvensbeskrivning hade kommit fram
            till att en långsiktig hushållning innebär minskad bilism och
            flygtrafik till förmån för järnväg och modern miljövänlig sjöfart.
          </note>
          <note>
            Fyrfiliga motorvägar över en bro kommer naturligtvis att öka
            bilismen. Jag tror att prognossiffrorna för biltrafiken över bron
            är betydligt underskattade. Det leder till ökade avgasutsläpp
            och miljökonsekvenser som inte alls är beskrivna.
          </note>
          <note>
            Biltrafikens luftföroreningar, framför allt kväveoxiderna, är
            ett hot mot naturen. Skåne tar emot
          </note>
          <note>
            25 kilo per hektar och lokalt så mycket som 60 kilo per hektar.
            2-10 kilo är acceptabla värden. Utsläppen kommer att öka i ett
            område där ca 40 % av granarna är allvarligt skadade och ek- och
            bokskogarna hotade.
          </note>
          <note>
            Järnvägstunnelalternativet är dåligt utrett, inte minst ekonomiskt.
            Alternativa placeringar och lösningar i kombination med modern
            färjetrafik skulle ha utretts grundligt. Järnväg och färja är
            mer fördelaktigt ur miljösynpunkt, eftersom vi måste minska vår
            energikonsumtion inom samhällets alla områden.
          </note>
          <note>
            Transportsektorn är den sektor där energikonsumtionen ökar mest.
            Det beror på bilismen.
          </note>
          <note>
            Långväga transporter måste samordnas bättre genom att man förbättrar
            de kollektiva lösningarna. Nya motorvägar är fel signal till transportsektorn.
          </note>
          <note>
            Den nuvarande lösningen har förordats av
          </note>
          <note>
            Skanlink-förespråkarna. Vägtransporter är huvudlösningen på transportproblematiken.
          </note>
          <note>
            Projektet har kommit att fokuseras runt huruvida genomströmningen
            av vatten till Östersjön skall kunna säkras genom den s.k. nollösningen.
            Man måste muddra för att kompensera de avstängningsfaktorer som
            en ö, halvöar och betongblock utgör.
          </note>
          <note>
            Muddringsmetoderna är oprövade, och en rad forskningsinstitut
            och enskilda forskare har kritiserat dem när de tagit del av broprojektets
            modellstudier om hur genomströmningen påverkas.
          </note>
          <note>
            Östersjön är ett ytterst känsligt ekosystem som redan i dag är
            svårt skadat av en rad mänskliga aktiviteter. Vissa områden hotas
            av kollaps. En vägledande princip i det avseendet bör bl.a. vara
            att inga ytterligare aktiviteter får tillåtas som kan tänkas förvärra
            Östersjöns situation. Det stämmer väl överens med den försiktighetsprincip
            som Sverige var med och beslutade om under Riokonferensen i globala
            miljöfrågor.
          </note>
          <note>
            De ekonomiska beräkningarna har många redan tagit upp under dagens
            debatt. Jag skall inte förlänga debatten med att ta upp dem, utom
            på en punkt. Det gäller att bron kommer att utsättas för hårt
            väder och en tuff miljö. Det gör det svårt att bedöma underhållskostnaderna.
            Inte minst Ölandsbroprojektet har ju visat det.
          </note>
          <note>
            Helt avgörande för beslutet om projektet är naturligtvis brons
            miljökonsekvenser. Förstörd miljö kan inte ersättas med pengar.
            Därför räcker konstaterandena från Koncessionsnämnden för miljöskydd
            på tre grundläggande punkter för att avstå från det här brobygget.
          </note>
          <note>
            De säger att bron inte kan ingå i ett framtida miljöanpassat
            transportsystem eftersom vägtrafiken kommer att öka. Vattenströmningen
            genom Östersjön kan inte garanteras, och då skall försiktighetsprincipen
            råda. De lokala och regionala naturvärdena och naturresurserna
            hotas, bl.a. fisket och marina miljöer i närområdet.
          </note>
          <note>
            I propositionen från 1990/91 står att
          </note>
          <note>
            Koncessionsnämnden för miljöskydd har en viktig roll vid beredningen
            av ärendet och skall ge en allsidig belysning av miljöskyddsaspekterna.
            Nämnden avstyrker broprojektet enligt naturresurslagen i sitt
            remissvar. Jag tycker att det är ett tungt vägande skäl för att
            stoppa projektet och ett skäl för regeringen att återigen titta
            på de föresatser som gällde inför miljöprövningen.
          </note>
          <note type="speaker">
            Anf. 44 PER LAGER (mp):
          </note>
          <note>
            Herr talman! Den här frågan har stötts och blötts i många år.
            Det är också en mycket stor fråga.
          </note>
          <note>
            Miljöhänsyn och försiktighetsprincipen borde från början ha väglett
            diskussionen. Nu blev det i stället så att man i första hand såg
            till de infrastrukturella önskemålen och tänkta eventuella vinster.
            Först därefter tittade man närmare på miljö och hälsa.
          </note>
          <note>
            Samråd med de stater som indirekt berörs av broförbindelsen och
            effekterna av denna har enligt vår mening skötts på ett icke önskvärt
            sätt.
          </note>
          <note>
            Östersjöstaterna borde ha varit med från början innan beslut
            fattats. De borde ha fått delta i ett regelrätt och omfattande
            samråd vad gäller bron. Det som nu skett liknar proceduren i en
            annan betydande havs- och miljöfråga, nämligen norrmännens planer
            och beslut i
          </note>
          <note>
            Stortinget om provborrningar efter olja i Skagerrak.
          </note>
          <note>
            Men där är det Sverige som begärt, men ännu inte fått, ett regelrätt
            samråd, inkluderande miljökonsekvensbeskrivningar värda namnet.
            I den frågan är alla partier i Sverige överens. Kravet på inflytande
            över de norska planerna är självklart. Vi hävdar den nordiska
            miljökonventionen och
          </note>
          <note>
            Esbokonventionen. Jag tror att vi alla gläder oss över de internationella
            överenskommelser som finns, inklusive Riodeklarationen.
          </note>
          <note>
            Vi borde självfallet ge Östersjöstaterna samma möjligheter att
            sätta sig in i och kunna påverka broplanerna i ett tidigt skede.
            Vi borde vara ett föredöme.
          </note>
          <note>
            Enligt vår och många andras mening är
          </note>
          <note>
            Öresundsbroprojektet fel både ur miljösynpunkt och ur ekonomisk
            synpunkt. Koncessionsnämnden för miljöskydd har i sitt yttrande
            anfört att Öresundsbron skulle strida mot gällande miljölagar
            på flera punkter.
          </note>
          <note>
            Detta borde vara tillräckligt för att avstå från projektet.
          </note>
          <note>
            Det är en bakvänd hänsynsordning att först väga ekonomiska, infrastrukturella,
            arbetsmarknads- och naturintressen mot varandra och ge alibi till
            projektet och först därefter mer seriöst pröva de avgörande tunga
            miljö- och hälsofrågorna. Det är inte ett lämpligt prövningsförfarande
            om vi menar allvar med våra internationella överenskommelser vad
            gäller miljö, och om vi, herr talman, menar allvar med vårt ansvar
            inför framtiden och kommande generationer.
          </note>
          <note>
            Herr talman! Hur många gånger har det påpekats att miljön inte
            är förhandlingsbar. Jag yrkar naturligtvis bifall till min reservation
            om kontakterna med andra länder och instämmer i Miljöpartiets
            och
          </note>
          <note>
            Vänsterns särskilda yttrande angående tillåtlighetsprövningen
            enligt miljölagstiftningen.
          </note>
          <note type="speaker">
            Anf. 45 LENNART NILSSON (s):
          </note>
          <note>
            Herr talman! Man kan naturligtvis ha uppfattningar om provborrningar
            i Nordsjön, om huruvida man skall bygga motorvägar i form av
          </note>
          <note>
            Scandinavian Link, som har sagts här, eller om
          </note>
          <note>
            Öresundsbron.
          </note>
          <note>
            Men faktum är att nu har den här debatten pågått under snart
            tre timmar. Det är inte detta som det här utskottsbetänkandet
            handlar om. Det handlar rent formellt om huruvida regeringen,
            utifrån de lagar vi har att fatta beslut kring, har skött det
            här. Vi har inte funnit att det finns något att erinra om i det
            fallet, även om man kan ha olika uppfattningar om en regering.
            Men detta handlar inte om det.
          </note>
          <note>
            Det som handlar om rättsliga och konstitutionella saker handläggs
            naturligtvis i konstitutionsutskottet i vederbörlig ordning. Mot
            den bakgrunden yrkar jag bifall till hemställan i utskottets betänkande.
          </note>
          <note type="speaker">
            Anf. 46 ROY OTTOSON (mp):
          </note>
          <note>
            Herr talman! Jag förstår att Lennart Nilsson inte vill gå in
            i sakfrågan på ett mer detaljerat sätt. Det är ju pinsamt hur
            det här har hanterats. När det visar sig att svensk miljölagstiftning
            inte tillåter ett projekt, när det visar att regeringen har förbehållit
            sig rätten att politiskt avgöra en sakfråga och när det visar
            sig att det inte har varit ett riktigt samråd med omgivande länder
            som påverkas av detta passar man kanske helst och tycker att bron
            skall byggas.
          </note>
          <note>
            I den reservation som finns i betänkandet påpekas att regeringen
            snarast bör ta de nödvändiga kontakterna med övriga Östersjöstater
            i syfte att få till stånd ett verkligt samrådsförfarande med miljökonsekvensbedömningar
            som utförs självständigt av de berörda länderna. Där skall man
            verkligen väga den eventuella nyttan av det här projektet mot
            de risker man tar, inte minst med hänsyn till
          </note>
          <note>
            Riokonferensens uttalanden om försiktighetsprincipen. Man måste
            ta hänsyn till betydelsen av de naturresurser som finns i Östersjön
            nu och i framtiden. Det bör de andra länderna få göra självständigt.
          </note>
          <note>
            Ett sådant samrådsförfarande har egentligen inte skett. Det bör
            ske. Jag yrkar därför bifall till reservationen.
          </note>
          <note type="speaker">
            Anf. 47 LENNART NILSSON (s):
          </note>
          <note>
            Herr talman! Det är inte jag som gör politik av detta. Jag skulle
            naturligtvis kunna diskutera
          </note>
          <note>
            Öresundsbron, men det har man gjort under snart tre timmar här.
            Bostadsutskottet har att granska en skrivelse från regeringen
            om huruvida det här har skötts enligt de lagar som finns. Det
            är det vi har att handlägga i bostadsutskottet. Sedan får naturligtvis
            konstitutionsutskottet och andra instanser pröva det här rättsligt
            från andra utgångspunkter.
          </note>
          <note type="speaker">
            Anf. 48 ROY OTTOSSON (mp):
          </note>
          <note>
            Herr talman! Jag noterar att Lennart Nilsson inte kommenterar
            den reservation som finns fogad till betänkandet. Den går faktiskt
            ut på att man skall samråda med Östersjöstaterna innan man går
            vidare med projektet, och detta med anledning av den handläggning
            som har varit. Det som redovisas när det gäller den här handläggningen
            är att man har meddelat de andra länderna, men man har inte haft
            ett reellt samråd. Det är en konkret brist här.
          </note>
          <note>
            Det har väckts motioner om detta från två partier, kds och Miljöpartiet,
            och det finns en reservation. Om man från majoritetens sida tycker
            annorlunda borde man åtminstone kommentera reservationen.
          </note>
          <note>
            Jag hävdar fortfarande att ett samråd bör genomföras.
          </note>
          <note>
            Jag yrkar alltså bifall till reservationen.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            6 § Nationalstadsparken Ulriksdal -Haga-
          </note>
          <note>
            Brunnsviken-Djurgården
          </note>
          <note>
            Föredrogs bostadsutskottets betänkande
          </note>
          <note>
            1994/95:BoU6 Nationalstadsparken Ulriksdal -Haga-
          </note>
          <note>
            Brunnsviken-Djurgården (prop. 1994/95:3).
          </note>
          <note type="speaker">
            Anf. 49 OWE HELLBERG (v):
          </note>
          <note>
            Herr talman! Vänsterpartiet ser mycket positivt på tillblivandet
            av en nationalstadspark inom Ulriksdal-
          </note>
          <note>
            Haga-Brunnsviken-Djurgården-området.
          </note>
          <note>
            Nationalstadspark är ett nytt begrepp som lagfästs i naturresurslagen
            och därmed ger ett övergripande skydd mot fortsatt exploatering
            inom området som förändrar dess karaktär eller gör att det mister
            i omfång. Vi är särskilt nöjda med detta, eftersom
          </note>
          <note>
            Vänsterpartiet varit pådrivande i frågan för att komma fram till
            detta beslut.
          </note>
          <note>
            Avgränsningen av området är vi inte riktigt nöjda med. Det stärkta
            skyddet bör omfatta även området runt KTH, Kungliga tekniska högskolan,
            som med sina tidstypiska tegelbyggnader företräder just begreppet
            kultur i natur, och Hjorthagenområdet, som är ett ovanligt lyckat
            exempel på funktionalismens strävan att bygga högklassiga arbetarbostäder
            luftigt lagda i naturen.
          </note>
          <note>
            Hjorthagen är också viktig som en naturkorridor mellan norra
            och södra Djurgården. Just där finns en trång passage som behöver
            kompletteras med
          </note>
          <note>
            Hjorthagenområdet för att säkerställa den ekologiska spridningen
            inom hela området.
          </note>
          <note>
            Både området kring KTH och Hjorthagen hotas av starka exploateringsintressen
            där natur- och grönområden kan tas i anspråk för trafikplatser
            och utbredd bebyggelse. Det största hotet mot parkens överlevnad
            är dock de planerade vägutbyggnaderna i form av Norra länken och
            Österleden, med planer på ända upp till sexfiliga stadsmotorvägar.
          </note>
          <note>
            Risken för ökade avgasutsläpp hotar den biologiska mångfalden.
            De trafiktekniska lösningar som gjorts av ekonomiska skäl ger
            inte det skydd som är nödvändigt för parkens fortlevnad. Det visar
            inte minst de olika förslag som Solna kommun och
          </note>
          <note>
            Stockholms stad tagit fram, där Solnas förslag ser bättre ut
            men är dyrare.
          </note>
          <note>
            Det räcker därför inte med att konstatera att kravet på en utbyggd
            infrastruktur sammantaget skall medföra en förbättring av miljön
            inom nationalstadsparken. Infrastrukturens utbyggnad skall gagna
            en långsiktigt hållbar utveckling inom parken och regionen i övrigt.
            Kortsiktiga ekonomiska intressen får inte stå över långsiktiga
            miljöaspekter.
          </note>
          <note>
            Vänsterpartiet stöder också Miljöpartiets krav om att ekologiska
            spridningskorridorer upprättas utanför området i det kommunala
            planarbetet för att bevara den biologiska mångfalden inom nationalstadsparken.
          </note>
          <note>
            Ett biologiskt utbyte måste säkerställas. Annars finns det risk
            för försvagning av arternas möjlighet till fortbestånd. Innan
            skötselplaner m.m. fastställs behövs ett tillfälligt interimistiskt
            skydd upprättas så att inte träd av misstag eller slarv huggs
            ner innan skötselplanerna är fastställda.
          </note>
          <note>
            Jag kan slutligen konstatera att begreppet nationalstadspark
            behöver lyftas fram med informationsinsatser och andra åtgärder
            för att belysa vad det är för något. Därför stöder jag Miljöpartiets
            krav att staten skall skjuta till medel. Det gäller inte minst
            för symbolvärdet att markera nationalstadsparkens status och för
            att visa sitt engagemang i frågan.
          </note>
          <note>
            Detta område är unikt för Stockholm. Men det finns säkert andra
            områden i Sverige som kan kvalificera sig för att få bli nationalstadsparker,
            t.ex.
          </note>
          <note>
            Slottskogen i Göteborg eller området runt Uppsala slott. Stor
            restriktivitet bör iakttas när man skall utnämna nya områden till
            nationalstadsparker.
          </note>
          <note>
            Regeringen bör därför ta initiativ till en utredning där man
            dels upplyser intresserade kommuner av vad som gäller för att
            inrätta en nationalstadspark, dels gör en inventering av möjliga
            områden som kan vara aktuella. Härmed yrkar jag bifall till motionerna
          </note>
          <note>
            3,4,7,8 och 9 i betänkande BoU6.
          </note>
          <note type="speaker">
            Anf. 50 EWA LARSSON (mp):
          </note>
          <note>
            Herr talman! Vi står nu framme vid målet efter många års intensivt
            arbete, bl.a. från tidigare riksdagsledmöter. Jag tänker då kanske
            främst på
          </note>
          <note>
            Anna Horn af Rantzien, som var en av dem som väckte frågan om
            nationalstadspark en gång i tiden.
          </note>
          <note>
            Jag tänker också på alla stockholmare som har engagerat sig i
            olika intresseföreningar för att få denna Sveriges första nationalstadspark
            att bli verklighet.
          </note>
          <note>
            Nu står vi inför det historiska beslutet. Ett unikt historiskt
            kulturlandskap skall få ett långsiktigt skydd mot exploatering
            utifrån en samlad syn på områdets utveckling. Men målet kanske
            bara är början på en ny väg, och det brukar ju vara vägen som
            räknas.
          </note>
          <note>
            Målen för nationalstadsparken vill vi skall vara att värna, vårda
            och visa. Jag skall bara nämna några delmål.
          </note>
          <note>
            När det gäller att värna skall inga byggprojekt tillåtas som
            skadar området eller natur- och kulturvärden, och man skall inte
            kunna ta några nya grönområden i anspråk. Eventuella byggprojekt
            skall ha starka restriktioner mot skador under byggtiden.
          </note>
          <note>
            För att nämna något delmål när det gäller att vårda kan jag säga
            att ekologiska skötselplaner baserade på vetenskapliga inventeringar
            skall utarbetas för nationalstadsparkens grönytor. Man bör också
            återplantera växter och djurarter i nationalstadsparken så att
            det som har gått förlorat kommer tillbaka. Vi tycker också att
            kulturminnen skall restaureras, liksom parker och trädgårdar.
          </note>
          <note>
            När det gäller delmålen för att visa tycker vi att nationalstadsparken
            skall fungera pedagogisk port till natur och kultur för Stockholms
            invånare och besökare. Den skall marknadsföras som en unik attraktion
            för Sverige och kunna användas i utbildningssammanhang i hela
            Sverige.
          </note>
          <note>
            Nu vill jag att vi tittar litet närmare på målet att värna. I
            den föreslagna nya paragrafen, 3 kap. 7 §
          </note>
          <note>
            naturresurslagen, står att i en nationalstadspark får bebyggelse,
            nya anläggningar och andra åtgärder endast vidtas om det kan ske
            utan intrång i parklandskap eller naturmiljö och utan att det
            historiska landskapets natur- och kulturvärden i övrigt skadas.
          </note>
          <note>
            Detta låter ju väldigt bra. Men sedan säger bostadsutskottet
            i sitt betänkande att syftet med nationalstadsparken är att områdets
            huvudstruktur vad avser natur- och bebyggelseområden inte får
            ändras.
          </note>
          <note>
            Därefter tillägger utskottet att ett sådant synsätt emellertid
            inte hindrar etablerade verksamheter inom eller intill nationalstadsparken
            från att utvecklas eller fungera.
          </note>
          <note>
            För att inte tveksamhet skall uppstå framöver om hur tolkningen
            av begreppet utveckling skall göras, en tolkning som förmodligen
            bli väldigt olika beroende på vem det är som tolkar, yrkar Miljöpartiet
            på att vissa förtydliganden görs.
          </note>
          <note>
            Vi vill avvisa en del exploateringar och ge nationalstadsparken
            ett tillfredsställande skydd för natur-, kultur-, och friluftsliv.
            Vi vill medverka till att arbete med ekologiska skötselplaner
            inleds redan nu.
          </note>
          <note>
            Vi vill att restaureringsplaner, bullerskydd, försköningsprogram
            och ekologiska stadsdelsprojekt för en uthållig livsstil i storstaden
            kommer till stånd.
          </note>
          <note>
            Vi vill lyfta fram dessa punkter för att visa på vår inriktning.
            Risken finns att andra tolkar ordet utveckling på helt andra sätt.
            Vi vet ju att alla ännu inte anser att en utbyggnad för t.ex.
            massbilism är en föråldrad, fördummande, ekologiskt förkastlig
            och ekonomiskt vansinnig samhällsplanering. I synnerhet vi som
            har lyssnat på debatten om Öresundsbron vet detta. Därför tror
            vi i Miljöpartiet att det är viktigt att vi är extra tydliga.
          </note>
          <note>
            Jag vill ge några exempel på exploateringar som inte kan anses
            förenliga med intentionerna för nationalstadsparken.
          </note>
          <note>
            1. Österleden kan inte anses förenlig.
          </note>
          <note>
            2. Norra länken, Norrtull, Bellevue, Kräftriket och
          </note>
          <note>
            Värtan. Här måste tas stor miljöhänsyn.
          </note>
          <note>
            3. Husarviken, Storängsbotten och OS år 2004 kan inte anses förenligt.
            Alltså behöver det inte ske någon planering för OS.
          </note>
          <note>
            4. Norrtull och Japanskrapan är inte förenlig. Det vill vi tala
            om nu så att det inte blir några nya planer.
          </note>
          <note>
            5. Vetenskapsstaden, norra Djurgårdens institutionsområde. Här
            måste stor miljöhänsyn tas.
          </note>
          <note>
            6. Ladugårdsgärde. Expo 97 kan inte anses förenlig med nationalstadsparkens
            intentioner.
          </note>
          <note>
            7. Kaknäs skjutbana kan inte anses förenlig.
          </note>
          <note>
            8. Sörentorp. En ny stadsdel kan inte anses förenlig!
          </note>
          <note>
            9. Exploatering intill nationalstadsparken i Solna.
          </note>
          <note>
            Här måste utbyggnadsplanerna kraftigt reduceras.
          </note>
          <note>
            10. Trafik och buller. Aktiva åtgärder måste vidtas med hjälp
            av bullerskydd. Det gäller buller från både flyg, väg och skjutbana.
          </note>
          <note>
            11. Visuella störningar. Vi kan omedelbart ta bort olaga vägreklam.
          </note>
          <note>
            Vi önskar att projektens relation till nationalstadsparken tydliggörs
            på så sätt att det framgår att de inte är förenliga. Ett interimistiskt
            skydd skulle vara på sin plats.
          </note>
          <note>
            Vidare har vi Stockholms gröna fingrar. De är de spridningskorridorer
            som möjliggör biologisk mångfald inom nationalstadsparken. Vi
            tycker att de skall säkras redan nu. Exempel på sådana områden
            är
          </note>
          <note>
            Ulriksdalsfältet, Järvafältet, Lilla Frösunda och
          </note>
          <note>
            Vanadisparken.
          </note>
          <note>
            Att kommunerna i sina översiktsplaner uttryckt ambitioner som
            överensstämmer i syfte med intentionerna med nationalstadsparken
            - som utskottet skriver - ser inte utskottet som något hinder
            för att riksdagen skall ge regeringen till känna att spridningskorridorerna
            utanför området skall säkras.
          </note>
          <note>
            Tvärtom! Detta kan fungera som ett stöd för kommunerna när kommunernas
            ambitioner kommer i kläm i det kortsiktiga ekonomiska tänkandet.
            Tänk på de omfattande hoten jag har redogjort för.
          </note>
          <note>
            Herr talman! Jag stöder naturligtvis Miljöpartiets alla reservationer.
            Men jag vill särskilt yrka bifall till reservation 2, mom. 3,
            själva målsättningen med arbetet med nationalstadsparken. Vidare
            reservation 4, mom. 5, nödvändigheten av spridningskorridorer.
          </note>
          <note>
            Reservation 5, mom. 6, skötselplan och interimistiskt naturreservat.
            Till sist reservation 8, mom. 9, Norra länken.
          </note>
          <note type="speaker">
            Anf. 51 INGRID SKEPPSTEDT (c):
          </note>
          <note>
            Herr talman! Riksdagen har i dag att besluta om
          </note>
          <note>
            Sveriges första nationalstadspark. Med en nationalstadspark avses
            ett riksintresse som har stor betydelse för det nationella kulturarvet,
            för en tätorts eller tätortsregions ekologi och för människors
            rekreation.
          </note>
          <note>
            Områden i tätorter och tätortsregioner där parklandskap, naturmiljöer
            och bebyggelsemiljöer flätas samman till unika historiska landskap,
            skall kunna ges ställning som nationalstadspark och få ett samlat
            och långsiktigt skydd mot exploateringsföretag m.m.
          </note>
          <note>
            Det område vi i dag skall ta ställning till är
          </note>
          <note>
            Ulriksdal-Haga-Brunnsviken-Djurgården. Området har genom århundraden
            uppskattats för sin skönhet.
          </note>
          <note>
            Det har nyttjats för rekreation av alla stockholmare samt av
            besökare från när och fjärran. Det historiska landskapets huvuddrag
            har bevarats, och dess kvaliteter vidmakthållits från generation
            till generation tack vare en kombination av kungligt markägande
            och inflytande, allmän opinion och framsynta kommunpolitiker.
          </note>
          <note>
            Ulriksdal-Haga-Brunnsviken-Djurgårdens kulturhistoriska värden
            har även uppmärksammats av den europeiska organisationen Europa
            Nostra. I en skrivelse till statsrådet Görel Thurdin i oktober
            1993
          </note>
          <note>
            understryker organisationen att hotet mot de kungliga parkerna
            i hjärtat av Stockholm väcker internationell uppmärksamhet. Organisationen,
            som organiserar 200
          </note>
          <note>
            medlemsorganisationer från 29 europeiska länder, yrkar även på
            att den svenska regeringen skall vidta åtgärder till skydd för
            denna värdefulla del av det europeiska kulturarvet.
          </note>
          <note>
            I samband med Förenta nationernas miljökonferens i Rio de Janerio
            år 1992 ställde sig
          </note>
          <note>
            Sverige bakom miljömål som bl.a. gäller bevarande av den biologiska
            mångfalden. Att slå vakt om området Ulriksdal-Haga-Brunnsviken-Djurgården,
            med dess mångsidiga naturvärden och innehåll av utrotningshotade
            växt- och djurarter, är ett uttryck för
          </note>
          <note>
            Sveriges vilja att följa upp dessa mål.
          </note>
          <note>
            Förslaget arbetades fram under den förra mandatperioden under
            beredning av miljöminister
          </note>
          <note>
            Görel Thurdin. Regeringen hade ett nära samarbete med både Stockholms
            och Solna kommuner om hur de enligt plan- och bygglagen avsåg
            att tillgodose naturvårdens, kulturminnesvårdens och friluftslivets
            intressen i det aktuella området.
          </note>
          <note>
            Respektive kommun fastställde ett program för området som överlämnades
            till länsstyrelsen för yttrande. Länsstyrelsen framhöll i sitt
            yttrande att de oexploaterade och kulturhistoriskt värdefulla
            miljöerna i området borde få ett permanent och effektivt skydd
            i form av en särskild lagstiftning.
          </note>
          <note>
            Regeringens bedömning var att kulturmiljöerna och naturvärdena
            i Ulriksdal-Haga-Brunnsviken-
          </note>
          <note>
            Djurgården-området borde ges ett långsiktigt skydd i naturresurslagen.
            I den breda remissbehandling som genomförts har i stort sett samma
            synpunkter framförts.
          </note>
          <note>
            Frågan gäller nu närmast den lagtekniska lösningen som förs fram
            i propositionen. Den innebär att begreppet nationalstadspark tas
            in i naturresurslagen i en ny paragraf - 3 kap. 7 §.
          </note>
          <note>
            I paragrafens första stycke anges att området
          </note>
          <note>
            Ulriksdal-Haga-Brunnsviken-Djurgården är en nationalstadspark.
            I andra stycket anges att inom en nationalstadspark får ny bebyggelse
            och nya anläggningar komma tills stånd och andra åtgärder vidtas
            endast om det kan ske utan intrång i parklandskap eller naturmiljö
            och utan att det historiska landskapets natur och kulturvärden
            i övrigt skadas.
          </note>
          <note>
            Det finns några reservationer som är fogade till betänkandet.
            De har avstyrkts av utskottet, de flesta på grund av att det inte
            ankommer på riksdagen att besluta i dessa frågor.
          </note>
          <note>
            Jag har också i ett särskilt yttrande tagit upp behovet av att
            särskild hänsyn tas till de unika naturoch kulturvärden som finns
            i området när vissa väginvesteringar skall göras vid Norra länken.
          </note>
          <note>
            Andreas Carlgren återkommer till detta.
          </note>
          <note>
            Det känns bra att vi i dag skall fatta detta beslut -
          </note>
          <note>
            ett historiskt sådant - om en nationalstadspark i
          </note>
          <note>
            Stockholm. Vi undantar på detta sätt viktiga och känsliga områden
            för vidare exploatering. Det är områden som är viktiga för bevarande
            av byggnader, djur och växter och som ger så mycket rekreation
            för alla som besöker de delarna av staden. Sverige är redan känt
            långt utanför landets gränser för det fina och rena vattnet. En
            ytterligare attraktion blir säkerligen nationalstadsparken.
          </note>
          <note>
            Herr talman! Jag yrkar bifall till utskottets förslag.
          </note>
          <note type="speaker">
            Anf. 52 CARINA MOBERG (s):
          </note>
          <note>
            Herr talman! I denna fråga är det mycket som vi är överens om
            partierna emellan, såväl på den kommunala nivån som på riksnivån.
            Jag tycker att det känns viktigt att ta fasta och utgå från detta
            i den fortsatta diskussionen inför det beslut vi skall fatta.
          </note>
          <note>
            Vad som alltså föreslås i propositionen - och som tål att upprepas
            - är en ändring i naturresurslagen,
          </note>
          <note>
            NRL.
          </note>
          <note>
            Jag känner en viss stolthet över att det är just området Ulriksdal-Haga-Brunnsviken-Djurgården
            i
          </note>
          <note>
            Solna och Stockholms kommuner som föreslås bli landets första
            nationalstadspark. Det är ett på sitt sätt unikt beslut som jag
            som storstadsbo, och här företrädare för bostadsutskottet, känner
            mig väldigt glad över.
          </note>
          <note>
            Området i sig är för landet som sådant ett mycket betydelsefullt
            område i den mest utpräglade tätortsregionen vi har i Sverige,
            till en del likställt med allas vår huvudstad Stockholm.
          </note>
          <note>
            Den lagtekniska lösningen som förs fram i förslaget innebär att
            begreppet nationalstadspark tas in i naturresurslagen i en ny
            paragraf. Detta ger en möjlighet att få en allsidig bedömning
            av frågor som rör olika åtgärder och företeelser.
          </note>
          <note>
            Det jag tycker är viktigt att ta fasta på i det arbete som föranlett
            detta förslag är den enighet som till största delen varit det
            som gällt. Det är endast genom ett ömsesidigt ansvarstagande mellan
            stat och kommun som någonting som en nationalstadspark kan komma
            att fungera.
          </note>
          <note>
            Vad vi nu gör är att öppna ett nytt lagrum. Vi skall försöka
            komma överens om de principer som gör detta möjligt. Utöver det
            kan man ha synpunkter och förslag på en mängd områden, såsom vad
            parken skall heta, att fler områden borde ingå, att andra områden
            i vårt land också borde bli nationalstadsparker osv.
          </note>
          <note>
            Även om allt vad som anförts i yrkanden och reservationer med
            anknytning till denna proposition tillgodosågs, skulle säkerligen
            lika många och fler förslag återstå. Därför skall vi komma ihåg
            att det är grunderna för nationalstadsparken vi skall fatta beslut
            om i dag, gestaltade av den här nämnda.
          </note>
          <note>
            I det kärva ekonomiska läge som vårt land befinner sig i handlar
            politik i mycket stor utsträckning om tilltron till varandra,
            partikamrater emellan såväl som i relationerna mellan kommun och
            stat. I detta fall kan speciellt understrykas vikten av att vi
            som lagstiftande församling måste känna tilltro till kommunerna.
          </note>
          <note>
            Under utskottets beredning av ärendet har man inte i någon motion
            eller reservation föreslagit någonting som inte går att förena
            med det presenterade lagförslaget. Utskottet har tillstyrkt förslaget.
          </note>
          <note>
            I flera av motionsyrkandena hänvisas dock till frågor som är
            av den naturen att det inte kan vara riksdagen som fattar beslut
            om dem. Jag skall snabbt redogöra för delar av dessa.
          </note>
          <note>
            Här finns motionsyrkanden om bl.a. frågor om ärendets fortsatta
            beredning, avgränsningen av parken samt vissa åtgärder som syftar
            till att ge parken ytterligare skydd.
          </note>
          <note>
            Flera frågor är sådana som skall behandlas av kommunerna inom
            ramen för den fysiska planeringen.
          </note>
          <note>
            Till grund för avgränsningen av området ligger översiktsplanerna
            för Solna och Stockholm.
          </note>
          <note>
            Utskottsmajoriteten väljer att utgå ifrån dessa.
          </note>
          <note>
            Vad gäller skötseln av parken har den uppmärksammats i propositionen,
            och åtgärder i linje med motionsförslaget kommer att vidtas. Ett
            av syftena med parken är ju just att slå vakt om regionens ekologi.
            Länsstyrelsen i Stockholms län kommer av regeringen att få i uppdrag
            att i samråd med berörda intressenter överväga skötselfrågorna.
          </note>
          <note>
            Även frågan om informationsinsatser behandlas i de kommande överväganden
            som länsstyrelsen kommer att göra.
          </note>
          <note>
            Vad gäller de trafiktekniska lösningarna och en långsiktigt hållbar
            utveckling inom parken kontra infrastrukturinvesteringar, är syftet
            med nationalstadsparken att områdets huvudstruktur vad avser natur-
            och bebyggelseområden inte får ändras.
          </note>
          <note>
            Detta hindrar dock inte etablerade verksamheter inom eller intill
            parken från att utvecklas och fungera.
          </note>
          <note>
            Tilläggas för framtiden kan också, att med den ansvarsfördelning
            beträffande ärenden om fysisk planering som gäller är det naturligt
            att frågor om disposition av marken i första hand initieras av
            kommunerna. Detta handlar om tilltro till kommunerna, och jag
            måste säga att jag tycker att vi borde ha högre tankar om våra
            kommuner. Vi skall nu bidra med vår del i det arbete som krävs
            för att vi skall få till stånd en lagändring utifrån vissa principer.
          </note>
          <note>
            Av dessa skäl yrkar jag avslag på samtliga förslag som har kommit
            upp här och bifall till utskottsmajoritetens förslag.
          </note>
          <note>
            I detta anförande instämde Björn von Sydow (s).
          </note>
          <note type="speaker">
            Anf. 53 EWA LARSSON (mp) replik:
          </note>
          <note>
            Herr talman! Carina Moberg säger att vi skall ta fasta på den
            enighet som har legat till grund för arbetet med nationalstadsparken.
            Det är jättefint att vi har kommit fram till beslut i ärendet
            i dag, även om det har gått ett antal år - men det är ju vägen
            som räknas. Vi står nu inför ett i många avseenden bra beslut.
          </note>
          <note>
            Carina Moberg tog i slutet av sitt anförande upp just det som
            jag citerade ur betänkandet, nämligen om intentionen med nationalstadsparken.
            "Ett sådant synsätt hindrar emellertid inte etablerade verksamheter
            inom eller intill nationalstadsparken från att utvecklas och fungera."
          </note>
          <note>
            Hur definierar då Carina Mobergs parti ordet
          </note>
          <note>
            "utveckling"? Från Miljöpartiets sida hade vi gärna sett att
            man gått in och preciserat vissa stora projekt som är planerade
            i området, t.ex. OS och Expo 97.
          </note>
          <note>
            Innebär dessa projekt en utveckling eller försköning av området?
            Det hade varit fint om man klargjort det.
          </note>
          <note>
            Därför står vi naturligtvis kvar vid våra reservationer.
          </note>
          <note type="speaker">
            Anf. 54 CARINA MOBERG (s) replik:
          </note>
          <note>
            Herr talman! Visst skulle man kunna göra ytterligare förtydliganden
            och skrivningar i ett så här viktigt och positivt ärende, men
            vi från mitt parti och tillika majoriteten i utskottet anser att
            det som är skrivet är fullt tillräckligt. Det skall naturligtvis
            kompletteras genom att kommunerna tar sitt ansvar, och länsstyrelsen
            har en samordnande funktion.
          </note>
          <note>
            Trafikutvecklingen hör till samma område, även om Ewa Larsson
            i och för sig inte tog upp den frågan nu. Vi kan tyvärr inte tänka
            bort att två tredjedelar av de stora vägarna norr om Slussen går
            igenom det här området. Men i det här ärendet behandlas inte trafiken
            och inte heller OS som företeelse.
          </note>
          <note>
            Däremot ger detta lagrum möjligheter till ett samlat skydd mot
            en stor del av exploateringsverksamheten. Det är alltså denna
            lagändring som gör detta möjligt, och vi i mitt parti tycker att
            det är bra.
          </note>
          <note type="speaker">
            Anf. 55 EWA LARSSON (mp) replik:
          </note>
          <note>
            Herr talman! Sveriges första nationalstadspark är en nationell
            fråga, av stor dignitet, vilket ett eventuellt
          </note>
          <note>
            OS också torde vara. Här vet vi att Stockholms stad har olika
            synpunkter och att partierna tycker olika, men hela landet har
            ett nationellt intresse av OS. Det vore därför bra med ett förtydligande:
            Är ett OS att betrakta som utveckling? Eller skall vi se det som
            planerad bebyggelse i nationalstadsparken?
          </note>
          <note>
            Om man kunde förtydliga intentionerna skulle vi nog tjäna på
            det i ett eventuellt fortsatt planarbete. Det skulle innebära
            att ett visst planarbete över huvud taget aldrig behöver komma
            till stånd.
          </note>
          <note type="speaker">
            Anf. 56 CARINA MOBERG (s) replik:
          </note>
          <note>
            Herr talman! Om det nu skulle bli så att vi får ett
          </note>
          <note>
            OS till vår huvudstad kommer det beslut vi fattar i dag att kunna
            ligga till grund för att vi skall kunna se till att allt går rätt
            till. Vi kommer att kunna se till att våra historiska landskap
            och natur- och kulturvärden inte skadas.
          </note>
          <note>
            Dessutom skulle jag vilja tillägga att det är en nationalstadspark
            vi skall fatta beslut om, inte ett museum.
          </note>
          <note type="speaker">
            Anf. 57 OWE HELLBERG (v) replik:
          </note>
          <note>
            Herr talman! Den här frågan handlar om två saker, dels lagstiftningen,
            som Carina Moberg var inne på, dels utformningen av just den här
            nationalstadsparken. Visst skall vi lita på kommunerna, men man
            kommer aldrig ifrån att intressen, särintressen, kan ställas mot
            varandra.
          </note>
          <note>
            När det gäller nationalstadsparkens utbredningsgräns är det ingen
            tillfällighet att den ser ut som den gör. Det är naturligtvis
            fråga om en kompromiss mellan departement och berörda kommuner.
            Att man inte har tagit med KTH-området och Hjorthagen, vilket
            en rad remissinstanser förespråkade, beror naturligtvis på att
            det finns exploateringsintressen i området. Det är osäkert om
            dessa klarar att uppfylla de villkor som gäller enligt den nya
            lagstiftningen. Det är beklagligt.
          </note>
          <note>
            Att stifta lagar är inte tillräckligt för att skydda nationalstadsparkens
            framtid. Det som är avgörande för parkens överlevnad på sikt är
            hur trafikproblemen i området skall lösas, inom parken men framför
            allt utanför parken. Man blir då litet orolig när man läser svaren
            från vissa remissinstanser, t.ex. Stockholms läns landsting och
            Banverket, som betonar att de trafiktekniska lösningarna inte
            får förhindra en utbyggd väg- och järnvägstrafik enligt de planer
            som finns. Därför är det viktigt att tillstyrka
          </note>
          <note>
            Vänsterpartiets reservation 8 till betänkandet.
          </note>
          <note type="speaker">
            Anf. 58 CARINA MOBERG (s) replik:
          </note>
          <note>
            Herr talman! Om jag skall tillägga någonting till det som jag
            har sagt tidigare, vill jag trycka på detta att naturresurslagen
            inte är utformad för att utgöra grund för ingripanden mot pågående
            verksamhet eller för att hindra pågående markanvändning. Vid behov
            griper de lagar in som är anknutna till naturresurslagen - den
            är ju en paraplylag. Såväl planoch bygglagen som naturvårdslagen
            och kulturminneslagen kan väntas få mycket stor betydelse i denna
            fråga.
          </note>
          <note>
            Nu får vi alltså grunden genom det beslut vi skall fatta i dag.
            Vi kommer naturligtvis att använda de verktyg som därutöver finns
            att ta till om det skulle behövas.
          </note>
          <note type="speaker">
            Anf. 59 OWE HELLBERG (v) replik:
          </note>
          <note>
            Herr talman! Jag tror att det är nyttigt och av stor vikt att
            göra de ytterligare markeringar som vi förespråkar när det gäller
            fortsatt lagstiftning i de här frågorna.
          </note>
          <note type="speaker">
            Anf. 60 CARINA MOBERG (s) replik:
          </note>
          <note>
            Herr talman! Jag skulle slutligen bara vilja understryka att
            vi måste ha en tilltro till våra kommuner och deras översiktsplaner.
            I dessa översiktsplaner behandlas många av de frågor och problem
            som vi har diskuterat här i dag. Jag känner själv en stark tilltro
            till våra kommuner. Det handlar om ett gemensamt ansvarstagande.
            Vi har länsstyrelsen i Stockholms län till vår hjälp.
          </note>
          <note type="speaker">
            Anf. 61 ANDREAS CARLGREN (c):
          </note>
          <note>
            Herr talman! I dag diskuterar vi skyddet av ett unikt område
            mitt i Stockholm. Det är ett fantastiskt naturområde, där vi trots
            att det ligger så nära storstaden har 250 fågelarter; något hundratal
            av dem häckar regelbundet där. Vi har vidare en ädelskog, framför
            allt en ekskog, som är ett av Sveriges värdefullaste bestånd för
            insekter som lever av bark och ved, och med ett sjuttiotal växt-
            och djurarter som finns på Naturvårdsverkets nationella hotlista.
          </note>
          <note>
            Men det är också ett historiskt landskap, som flera har nämnt.
            Det här var det område på södra och norra
          </note>
          <note>
            Djurgården som Karl XI på sin tid gjorde till kunglig jaktpark,
            där man faktiskt kunde jaga varg och björn i en inhägnad. På 1700-talet
            gjorde Gustav III området kring Brunnsviken till ett väldigt parkområde,
            inspirerat av den engelska parken. Det är naturligtvis oerhört
            viktigt för hela landet att vi bevarar natur- och kulturvärdena
            som finns i området, och det är därför vi ger det namnet nationalstadspark.
          </note>
          <note>
            Jag vill framhålla hur viktiga de insatser har varit som Görel
            Thurdin som mark- och planminister har gjort för att få fram hela
            det här beslutet. Ewa Larsson kallade det här för ett historiskt
            beslut. Vi centerpartister säger gärna att Gustav III uppförde
          </note>
          <note>
            Ekotemplet i Hagaparken, och Görel Thurdin gjorde
          </note>
          <note>
            Haga till ett tempel i ekoparken.
          </note>
          <note>
            Det är många som har bidragit till idéerna bakom skapandet av
            nationalstadsparken. Det är Projekt
          </note>
          <note>
            Ekoparken, det är Förbundet för Ekoparken,
          </note>
          <note>
            Naturskyddsföreningen, Stockholmscentern och en rad andra. Men
            det viktiga har varit att åstadkomma ett regeringsförslag och
            se till att det finns politisk majoritet för det.
          </note>
          <note>
            Jag kunde inte låta bli att säga detta efter att ha lyssnat på
            debatten och framför allt de inlägg som miljöpartister och vänsterpartister
            har gjort. Jag tycker att många av de idéer som ni har är bra.
            Men det räcker ju inte med att tycka bra saker - det gäller att
            få dem genomförda också. Det har vi lyckats med, kan jag konstatera,
            och det är jag som centerpartist ganska stolt över.
          </note>
          <note>
            Nu skapas det ett skydd, och det viktiga är att det är ett verktyg
            vars styrka avgörs av hur man använder det. Det kommer att vara
            upp till regeringen och
          </note>
          <note>
            Miljödepartementet att visa att man klara att använda det verktyget.
          </note>
          <note>
            Det finns nämligen flera hot mot området. Ett är naturligtvis
            den planerade Österleden, som är tänkt att gå rakt under Djurgården
            och komma upp nära
          </note>
          <note>
            Gärdet. I planerna, som har sett olika ut i olika skeden, har
            det ingått två stora trafikplatser vid
          </note>
          <note>
            Frihamnen och Storängsbotten, ett flertal avgastorn och trafikökning
            på flera gator inom ekoparksområdet.
          </note>
          <note>
            Dessutom har vi hotet från de tänkta OS-
          </note>
          <note>
            exploateringarna, som skulle göras för två veckors
          </note>
          <note>
            OS. Tanken är t.ex. att den stora invignings- och friidrottsarenan
            i kanten av Lill-Jans-skogen efter två
          </note>
          <note>
            OS-veckor skall förvandlas till kontor motsvarande sju Hötorgsskrapor.
            Vid Husarviken har man tänkt sig en OS-by för 16 000 personer.
          </note>
          <note>
            Universitetsområdets utbyggnad till
          </note>
          <note>
            Vetenskapsstaden är ytterligare ett hot mot det här området.
            Det visar hur viktigt det är att vi i stället verkar för en universitetsutbyggnad
            på Södertörn. I en utredning för någon tid sedan visade man ett
            utbyggnadsbehov på 360 000 m2 vid universitetet och
          </note>
          <note>
            Tekniska högskolan, vilket naturligtvis skulle göra viktiga intrång
            på området.
          </note>
          <note>
            Efter att ha lyssnat på debatten vill jag särskilt till
          </note>
          <note>
            Carina Moberg säga att jag litar på kommunerna, men jag litar
            i det här fallet inte på Socialdemokraterna.
          </note>
          <note>
            Till skillnad från Miljöpartiet och Vänsterpartiet vill jag säga
            att det här är en fråga som inte bara går att reglera i lagtext
            - det krävs politisk vilja också, och det är där jag inte litar
            på Socialdemokraterna. Frågan måste ju vara om Socialdemokraterna
            är beredda att avbryta exploateringsplanerna, överge planerna
            på
          </note>
          <note>
            Österleden, skrota planerna på OS-exploateringar i ekoparken.
            Det är en politisk fråga, och det går inte att dölja genom att
            bara hänvisa till kommunerna -
          </note>
          <note>
            det är politiker som bestämmer i kommunerna också.
          </note>
          <note>
            Jag har i en särskild motion tagit upp hur viktigt det är att
            utforma Norra länken så att den anpassas till natur- och kulturvärdena
            i området. Nu citerar utskottet kravet i propositionen när det
            gäller det här.
          </note>
          <note>
            Där sägs att Norra länken kan förenas med nationalstadsparken
            "under vissa förutsättningar", bl.a. förläggning i tunnelläge
            under nationalstadsparken och anslutningar och anordningar som
            hör till leden ovan jord på ett sådant sätt att områdets natur-
            och kulturvärden inte skadas.
          </note>
          <note>
            Utskottet citerar detta och säger att skyddet skall vara så starkt
            att det inte behövs något särskilt riksdagsuttalande. Är skyddet
            så starkt har jag ju nått vad jag vill. Tillsammans med övriga
            centerpartister kommer jag att noga följa och granska hur såväl
          </note>
          <note>
            Stockholms stad som myndigheter och regeringen agerar för att
            se till att det skyddet verkligen respekteras. Allt detta visar
            hur viktigt det beslut som vi skall fatta i dag är.
          </note>
          <note type="speaker">
            Anf. 62 EWA LARSSON (mp) replik:
          </note>
          <note>
            Herr talman! Om Andreas Carlgren tycker att det som Miljöpartiet
            och Vänsterpartiet har skrivit i reservationerna är så bra så
            välkomnar jag
          </note>
          <note>
            Centerpartiet att stödja dem. Det är fortfarande möjligt att
            göra det.
          </note>
          <note>
            Vi litar inte heller på en del partier när det gäller stora exploateringsprojekt.
            Det är för att få ett förtydligande av intentionerna med nationalstadsparken
            som vi har reserverat oss. Vi behöver ett sådant förtydligande,
            tycker vi, för att stärka det redskap som vi i dag har - vi vet
            ju att det finns mycket delade meningar. Men jag hoppas att
          </note>
          <note>
            Andreas Carlgren har rätt i att det här ger ett bra stöd åt oss
            att politiskt opinionsmässigt arbeta vidare mot projekt som Österleden
            och OS. Men nog skulle det väl vara skönt om vi i dag kunde få
            ett något bättre redskap med intentionerna tydliggjorda - tycker
            inte
          </note>
          <note>
            Andreas Carlgren det?
          </note>
          <note type="speaker">
            Anf. 63 ANDREAS CARLGREN (c):
          </note>
          <note>
            Herr talman! Jag förstod att Ewa Larsson skulle säga som hon
            gjorde, när jag sade som jag gjorde. Det är bara det att reservationer
            har hittills aldrig räddat världen.
          </note>
          <note>
            Som jag ser det är poängen att vi har lyckats skapa en politisk
            majoritet, t.o.m. enhällighet, för ett skydd som kommer att betyda
            väldigt mycket för det här området. Det tycker jag är det viktiga.
            Ewa Larsson kunde gärna ge oss ett erkännande för det, tycker
            jag.
          </note>
          <note>
            Jag ger gärna ett erkännande för att det finns goda idéer i det
            som Miljöpartiet slåss för. Men vi åstadkommer ju ingenting genom
            att ansluta oss till
          </note>
          <note>
            Miljöpartiets reservationer här - det gör vi genom ett politiskt
            beslut, och ett sådant kommer vi att fatta, tack vare Centern.
          </note>
          <note>
            Sedan vill jag säga att socialdemokraterna är ju ett politiskt
            problem, inte ett lagstiftningsproblem. Därför gäller det att
            fortsätta att sätta politisk press på
          </note>
          <note>
            Socialdemokraterna. En del av det har vi också gjort genom att
            dra tillbaka förslagen om statliga garantier för Öster- och Västerleden.
            I det här fallet gäller det
          </note>
          <note>
            Österleden - den skulle vara ett av hoten. Det har vi också åstadkommit.
            Det är mera sådant vi måste åstadkomma, och det gör man genom
            politisk press.
          </note>
          <note>
            Det bör såväl Miljöpartiet som Centern och miljökrafterna i Stockholm
            se till att verka för.
          </note>
          <note type="speaker">
            Anf. 64 EWA LARSSON (mp) replik:
          </note>
          <note>
            Herr talman! Jag tror att vi förstår varandra. Jag tyckte att
            jag i mitt huvudanförande framförde att jag gladdes åt att vi
            nu står inför ett historiskt ögonblick, att vi nu har kommit så
            långt att vi kan få de redskap som vi i dag får.
          </note>
          <note>
            Vad Centern skulle kunna bidra med i det fortsatta arbetet -
            jag tror nämligen att alla är överens om att det är vägen som
            räknas - genom att stödja några av våra reservationer är att visa
            på att även Centern har ögonen på de exploateringsvilliga partierna.
            Genom att vi på så sätt blir fler som tydliggör exempelvis vårt
            motstånd mot Österleden kan vi tillsammans ge ökat stöd till de
            grupper inom dessa partier som inte vill ha den. Det kan ju inte
            vara så att Andreas Carlgren helt och hållet utdömer förekomsten
            av reservationer i det politiska arbetet.
          </note>
          <note type="speaker">
            Anf. 65 ANDREAS CARLGREN (c)
          </note>
          <note>
            replik:
          </note>
          <note>
            Herr talman! Jag utdömer självfallet inte förekomsten av reservationer.
            Men jag säger att det gäller att välja vad man reserverar sig
            för, att avge reservationer som leder vidare.
          </note>
          <note>
            Ingen behöver tvivla på att vi har ögonen på exploateringsvilliga
            intressen. Men det räcker ju inte med ögon. Det gäller att ha
            hand också. Det menar jag att vi har haft. Vi har använt händerna
            - vi har skapat ett verktyg. Nu finns det ett verktyg, som jag
            dessutom menar är starkt. Vi skall fortsätta att använda det -
            det är den stora poängen. Om man sedan bifaller en reservation,
            t.ex. om att området borde ha ett annat namn, eller inte är ju
            inte fullt så väsentligt som att faktiskt ha skapat verktyget.
          </note>
          <note>
            Jag tror inte att debatten för oss längre. Nu gäller den viktiga
            fortsatta politiska striden vad för idéer som skall få styra hur
            Stockholm skall utvecklas. Det är inte exploatering som gagnar
            Stockholm.
          </note>
          <note type="speaker">
            Anf. 66 SYLVIA LINDGREN (s):
          </note>
          <note>
            Herr talman! Låt mig redan från början säga att jag tillhör dem
            som tycker att det här området är oerhört unikt, inte minst i
            ett storstadsområde, och därför självfallet skall bevaras, behandlas,
            värnas och vårdas på allra bästa sätt.
          </note>
          <note>
            Rent spontant tycker jag också att det låter bra och behjärtansvärt.
            Jag är också övertygad om att det kan vara nödvändigt att ha en
            nationalstadspark för att slå vakt om bevarandet av de områden
            som är aktuella i den här propositionen. Men jag känner mig tveksam
            till att man inte har analyserat den här frågan tillräckligt.
            Jag tycker inte heller att man riktigt har berört de långsiktiga
            konsekvenserna. Det är anledningen till att jag står bakom en
            motion, som vill att man skall beröra de ekonomiska konsekvenserna.
          </note>
          <note>
            Nuvarande lagstiftning ger ett förhållandevis bra skydd. Jag
            sympatiserar således med intentionerna bakom förslaget, men jag
            är bekymrad över konsekvenserna och den regionala utvecklingen.
            Jag tycker att det är svårt att överblicka. Det framgår inte vem
            som har kostnadsansvaret. Om man stiftar en sådan här lag, förutsätter
            jag att staten tar över kostnaderna. Men om det säger man intet.
            Jag får känslan av att man avser att överlämna kostnadsansvaret
            till kommunerna. Jag känner en oro inför detta.
          </note>
          <note>
            Jag tycker att det behövs klarare riktlinjer, t.ex.
          </note>
          <note>
            när det gäller hur man skall hantera befintlig verksamhet där
            man vill utvidga eller ändra inriktning. Man kan inte blunda för
            regionala intressen som även har vital betydelse för huvudstadens
            kommunikationer och vidareutveckling.
          </note>
          <note>
            Just nu vill t.ex. Sveriges television utvidga sin verksamhet
            vid Storängsbotten. Det är en mycket känslig del av nationalstadsparken.
            Vem står för de merkostnader som kan komma att uppstå här? Gör
            staten det? Icke. Jag tycker därför att man borde ha belyst den
            frågan mycket bättre, vilket motion Bo3
          </note>
          <note>
            går ut på.
          </note>
          <note>
            Ett av de viktigare syftena med plan- och bygglagen var att förtydliga
            ansvarsfördelningen mellan stat, kommun och övriga parter. Kommunerna
            har sålunda tilldelats ökade befogenheter och ett ökat ansvar.
            Syftet med att ge det nu aktuella området ett förstärkt skydd
            överensstämmer också med de mål som man bl.a. har uttalat från
            Stockholms stad. Det gäller bl.a. det unika i det här området.
          </note>
          <note>
            Med föreliggande förslag kan det ifrågasättas var kommunens befogenheter
            och ansvar finns vid behandling av frågor som berör nationalstadsparken.
            I
          </note>
          <note>
            betänkandetexten där man svarar på motion Bo3 som föreslår att
            staten skall ta ett klarare ekonomiskt ansvar står: "Om staten
            anser sig i annan form böra ta ett ekonomiskt ansvar för genomförandet
            av nationalstadsparken blir det anledning för regeringen att återkomma
            till riksdagen i frågan. Riksdagen får -
          </note>
          <note>
            om frågan anhängiggörs - då pröva den och därvid också ta ställning
            till den medelsanvisning som kan bli aktuell."
          </note>
          <note>
            Jag blir inte riktigt klok på det här. Vem tar det ekonomiska
            ansvaret? Det här är ett stort problem för mig. Jag tycker faktiskt
            att man borde ha löst den frågan eller åtminstone gett regeringen
            detta till känna. Tyvärr har man inte velat ta upp detta i betänkandet.
          </note>
          <note>
            För övrigt tycker jag absolut att man skall lita på
          </note>
          <note>
            Socialdemokraterna när det gäller dessa frågor och vikten av
            att bevara miljöintressena. Man skall dock också vara medveten
            om att man skall pröva frågorna noggrant. Det viktigaste är väl
            ändå att vi vet vilka beslut vi fattar. Det vill Socialdemokraterna
            utreda mycket noga innan ett beslut fattas. Det tycker jag faktiskt
            är ett gott tecken.
          </note>
          <note type="speaker">
            Anf. 67 ANDREAS CARLGEN (c):
          </note>
          <note>
            Herr talman! Sylvia Lindgren är orolig för att analysen bakom
            förslaget inte är tillräcklig. Jag måste säga att jag inte delar
            den oron mot bakgrund av promemorian från regeringen, det omfattande
            remissarbetet och alla de synpunkter som har kommit in under arbetets
            gång.
          </note>
          <note>
            Sylvia Lindgren är orolig för att det beslut vi nu skall fatta
            inte är tillräckligt klart. Det är egentligen inte problemet.
            Problemet är fortfarande, som jag sade, att det politiska syftet,
            framför allt bland socialdemokrater och moderater i skön förening
            i
          </note>
          <note>
            Stockholmsområdet, är oklart. Dess värre är det inte bara oklart.
          </note>
          <note>
            På många punkter är planerna mycket bestämda, men de går i en
            helt annan riktning än ett skydd av nationalstadsparken, dvs.
            att bygga Österleden, att göra enorma OS-exploateringar i området
            och att satsa på en utbyggnad av universitetsområdet som skulle
            kunna hota skyddet av kultur- och naturvärdena. Det är inte det
            beslut som vi kommer att fatta i dag som blir oklart.
          </note>
          <note>
            Det är socialdemokraternas politiska inställning som är oklar.
            Ni älskar att säga att ni är för miljön.
          </note>
          <note>
            Det är dock sällan ni vill ta de praktiska konsekvenserna. Därför
            menar jag att Sylvia
          </note>
          <note>
            Lindgrens viktigaste insats inte är att skriva en motion i riksdagen
            utan att övertyga sina partivänner i
          </note>
          <note>
            Stockholm om att de inte skall driva de exploateringsintressen
            som hotar det område som vi här i dag i riksdagen försöker skydda.
          </note>
          <note type="speaker">
            Anf. 68 EWA LARSSON (mp):
          </note>
          <note>
            Herr talman! Jag känner stor sympati för Sylvia
          </note>
          <note>
            Lindgrens oro. Som gammal kommunalpolitiker i
          </note>
          <note>
            Stockholm vet jag att man måste få budgeten att gå ihop i kommunen
            också. Därför tog jag i mitt anförande upp att om intentionerna
            med nationalstadsparken hade formulerats tydligare hade det hjälpt
            kommunernas ambitioner i översiktsplanen när de står inför kortsiktiga
            ekonomiska beslut. Alla kommuner måste få sin budget att gå ihop.
            Jag tror att om vi hade varit litet tydligare skulle vi ha hjälpt
            kommunerna att upprätthålla sina höga ambitioner i översiktsplanerna.
          </note>
          <note type="speaker">
            Anf. 69 SYLVIA LINDGREN (s):
          </note>
          <note>
            Herr talman! Jag kan hålla med Ewa Larsson om att det finns otydligheter
            i betänkandet. På sidorna 4
          </note>
          <note>
            och 6 finns direkta motsättningar. Jag tror att vi menar exakt
            samma avsnitt.
          </note>
          <note>
            Min huvudpoäng gäller ändock det ekonomiska ansvaret. Här kommer
            vi att fatta ett beslut om en nationalstadspark. Det är litet
            otydligt vad det innebär och vad det får för konsekvenser.
          </note>
          <note>
            Men det är självklart att jag som politiker och boende i Stockholm
            är mycket intresserad av den regionala utvecklingen av huvudstaden.
            Det måste finnas arbetstillfällen, utvecklingsmöjligheter, möjlighet
            till konkurrens med andra huvudstäder osv.
          </note>
          <note>
            Det är nödvändigt. Om förslaget får till effekt att verksamheter
            som i dag fungerar här måste flytta till andra delar undrar jag
            vem som skall stå för kalaset.
          </note>
          <note>
            Är det staten som skall göra det? Det säger man ingenting om.
            De ekonomiska konsekvenserna är inte belysta. Är det kommunerna
            som skall ta ansvaret eller hur skall det gå till?
          </note>
          <note>
            Dessa frågor är inte riktigt utredda - därav mina funderingar
            och min något fundersamma uppfattning om vad lagen går ut på.
          </note>
          <note type="speaker">
            Anf. 70 ANDREAS CARLGREN (c):
          </note>
          <note>
            Herr talman! Sylvia Lindgren har fortfarande inte svarat på kritiken,
            dvs. att vi här skall fatta beslut om införande av en lagparagraf
            som innebär ett starkt skydd för nationalstadsparken samtidigt
            som socialdemokraterna inte ger besked politiskt om man i
          </note>
          <note>
            Stockholm är beredd att följa upp det skydd som kommer att behövas.
          </note>
          <note>
            Det enda Sylvia Lindgren har att säga är att det eventuellt blir
            för dyrt att skydda parken. Det gör mig ännu mer orolig.
          </note>
          <note>
            Låt mig ta ett konkret exempel.
          </note>
          <note>
            Universitetsbyggnaderna faller under statens ansvar.
          </note>
          <note>
            Skulle vi t.ex. utveckla en universitetsstruktur - som det heter
            på ett fint språk - på Södertörn innebär det en kostnad som staten
            får vara med och stå för. Det är inte oklart.
          </note>
          <note>
            Jag vidhåller dock att det finns oklarheter i den här frågan,
            eftersom socialdemokraterna och moderaterna i Stockholmsområdet
            tillsammans driver planerna på
          </note>
          <note>
            Österleden och på att göra enorma OS-exploateringar.
          </note>
          <note>
            Som tur är kommer det inte bara att avgöras i Sverige om en OS-exploatering
            skall komma till stånd. Från internationellt håll har man visat
            stort intresse för att bevara nationalstadsparken. Det är faktiskt
            inte bara ett nationellt intresse. Man får hoppas att det finns
            mera förnuft på annat håll än just i Stockholm. Här har socialdemokrater
            och moderater drivit den linjen.
          </note>
          <note>
            Det är det politiska och verkliga hotet mot nationalstadsparken.
          </note>
          <note type="speaker">
            Anf. 71 SYLVIA LINDGREN (s):
          </note>
          <note>
            Herr talman! Jag kommer att med kraft verka för en bra miljöpolitik
            i Stockholm. Jag kommer också att allt vad jag kan verka för att
            behålla arbetstillfällen och för att utveckla regionen. Jag är
            övertygad om att näringspolitik, arbetsmarknadspolitik och miljöpolitik
            måste gå hand i hand.
          </note>
          <note>
            Egentligen hade jag inte behövt kommentera vad
          </note>
          <note>
            Andreas Carlgren sade avslutningsvis. Han sade själv att det
            enda Sylvia Lindgren känner oro för är att det blir för dyrt.
            Ja, jag är orolig för det, eftersom man inte har talat om vem
            som skall betala.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            7 § Redogörelse för företag med statligt ägande, m.m.
          </note>
          <note>
            Föredrogs näringsutskottets betänkande
          </note>
          <note>
            1994/95:NU2 Redogörelse för företag med statligt ägande, m.m.
            (prop. 1994/95:20).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 16 §.)
          </note>
          <note>
            8 § Allmänna pensionsfondens verksamhet år
          </note>
          <note>
            1993
          </note>
          <note>
            Föredrogs näringsutskottets betänkande
          </note>
          <note>
            1994/95:NU3 Allmänna pensionsfondens verksamhet år 1993 (skr.
            1994/95:13).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 16 §.)
          </note>
          <note>
            9 § Konkurrensverkets ställning i överklagade ärenden enligt
            konkurrenslagen
          </note>
          <note>
            Föredrogs näringsutskottets betänkande
          </note>
          <note>
            1994/95:NU5 Konkurrensverkets ställning i överklagade ärenden
            enligt konkurrenslagen (prop.
          </note>
          <note>
            1994/95:44).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 16 §.)
          </note>
          <note>
            10 § Ändring i lagen om ömsesidig handräckning i skatteärenden
          </note>
          <note>
            Föredrogs skatteutskottets betänkande
          </note>
          <note>
            1994/95:SkU9 Ändring i lagen om ömsesidig handräckning i skatteärenden
            (prop. 1994/95:62).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 16 §.)
          </note>
          <note>
            11 § Ökat skydd för barn
          </note>
          <note>
            Föredrogs justitieutskottets betänkande
          </note>
          <note>
            1994/95:JuU5 Ökat skydd för barn (prop. 1994/95:2).
          </note>
          <note type="speaker">
            Anf. 72 BIRTHE SÖRESTEDT (s):
          </note>
          <note>
            Herr talman! En av samhällets viktigaste uppgifter är att värna
            om barnens behov och rättigheter. Det handlar om att ge alla barn
            en trygg uppväxt.
          </note>
          <note>
            Under de senaste åren har det kommit allt fler signaler om att
            nedskärningen främst drabbar barnen.
          </note>
          <note>
            Inte minst påverkar den utarmning av barnomsorgen, skolan och
            fritidsverksamheten som håller på att ske barns uppväxtmiljö.
          </note>
          <note>
            Den ökade arbetslösheten och den tilltagande segregationen leder
            till att människor far illa. Familjer får ändrade levnadsförhållanden,
            och tryggheten försvinner. Detta påverkar också barnen.
          </note>
          <note>
            Barn och ungdomar behöver oss vuxna. De behöver någon att lita
            på. När inte familjen räcker till måste det finnas ett extra skyddsnät.
            Det är samhällets skyldighet att sätta barnens intresse främst.
          </note>
          <note>
            FN:s konvention om barnens rättigheter som
          </note>
          <note>
            Sverige ratificerade 1990 innehåller bestämmelser som är avsedda
            att tillförsäkra barnen grundläggande rättigheter. Det innebär
            att vi har ett ansvar för att barnens behov uppfylls i fråga om
            ekonomiska, sociala, och kulturella rättigheter. Vi har skyldighet
            att göra vårt yttersta för att uppfylla konventionen.
          </note>
          <note>
            Det gäller också barns rättighet att bli beskyddade från alla
            former av sexuella övergrepp och utnyttjanden. De förändringar
            som föreslås i det betänkande som vi behandlar i dag är ett viktigt
            led i detta arbete.
          </note>
          <note>
            Justitieutskottet har vid ett flertal tillfällen behandlat frågor
            i syfte att stärka barnens rättigheter.
          </note>
          <note>
            Utskottet har också krävt en allmän översyn av bestämmelsen om
            sexuellt umgänge med barn.
          </note>
          <note>
            De förändringar som nu föreslås ligger helt i linje med utskottets
            tidigare ställningstaganden.
          </note>
          <note>
            Ändringarna innebär ett förstärkt skydd för barn, oavsett om
            det föreligger ett beroendeförhållande eller inte till den som
            förmår barnet att delta i en sexuell handling. Lagstiftningen
            vill tydligt förmedla den vuxnes ansvar.
          </note>
          <note>
            Nu föreslås att straffvärdet vid grovt sexuellt utnyttjande blir
            detsamma som för våldtäkt.
          </note>
          <note>
            Härigenom har utskottets tidigare uttalanden tillgodosetts.
          </note>
          <note>
            Preskriptionstiden är en annan fråga som har varit föremål för
            mycket diskussion. Genom att man låter preskriptionstiden för
            sexualbrott som riktar sig mot barn börja löpa först den dag då
            målsäganden fyller eller skulle ha fyllt 15 år kan brott, som
            har begåtts mot barn i tidig ålder men som inte upptäcks förrän
            långt senare, beivras och skadestånd utdömas.
          </note>
          <note>
            Men dessa åtgärder är inte tillräckliga. Det behövs fler åtgärder
            såväl när det gäller barnens rättsliga skydd som när det gäller
            barnens situation i samhället.
          </note>
          <note>
            Vi måste gå vidare med översynen av sexualbrotten. Inte minst
            har några domar som har avkunnats under senare tid visat att det
            fortfarande finns brister.
          </note>
          <note>
            Det som särskilt har uppmärksammats är att sexualbrott mot mycket
            små barn inte har bedömts som våldtäkt med motiveringen att våld
            i brottsbalkens mening inte har förekommit. Det kan givetvis ifrågasättas
            om det kan krävas att ett litet barn gör motstånd för att omfattas
            av det skydd som våldtäktsbestämmelsen är avsedd att ge. Mot bl.a.
            den bakgrunden är det angeläget att det snarast görs en översyn
            av våldtäktsbestämmelsen.
          </note>
          <note>
            Kriminalisering av innehav av barnpornografi är också ett led
            i kampen mot sexuellt utnyttjande av barn. Genom att med alla
            tänkbara medel angripa marknaden för barnpornografi kan vi förhoppningsvis
            bidra till att minska efterfrågan på sådant material och därigenom
            också minska omfattningen av sexuella övergrepp mot barn. Regeringen
            har nyligen tillsatt en utredning om de samlade åtgärderna mot
            barnpornografi.
          </note>
          <note>
            Ett annat värdefullt inslag i strävan att öka barns skydd mot
            övergrepp är den internationella konferens som Sverige skall vara
            värd för 1996.
          </note>
          <note>
            Jag konstaterar också med tillfredsställelse att justitieministern
            har aviserat att regeringen kommer att ta initiativ till en samlad
            generell översyn av bestämmelserna om sexualbrott i brottsbalken.
          </note>
          <note>
            Herr talman! Barnen måste sättas i centrum. Det behövs bättre
            utredningsresurser när det gäller arbetet med att utreda och lagföra
            anmälningar om brott mot barn. De människor som kommer i kontakt
            med barn och verkar i deras närhet måste bli mer observanta på
            att upptäcka brott och anmäla dessa. En annan viktig fråga är
            barns rätt att komma till tals i domstolarna när det gäller mål
            och ärenden som angår dem.
          </note>
          <note>
            För att trygga barns uppväxtmiljö och motverka våld och utslagning
            måste vi vidta generella åtgärder för att stärka välfärden för
            alla. Att öka jämställdheten är också en betydelsefull åtgärd
            i detta sammanhang.
          </note>
          <note>
            En aktiv opinionsbildning och upplysning kan också medverka till
            ett ökat medvetande om olika övergrepp mot barn, vilka orsaker
            som ligger bakom och hur de kan motverkas.
          </note>
          <note>
            Skärpta straff är naturligtvis ett sätt att angripa sexuella
            övergrepp, men om vi skall komma till rätta med övergreppen måste
            vi också som ett led i det förebyggande arbetet ge gärningsmännen
            särskilda behandlingsinsatser för att förhindra att de upprepar
            sin brottslighet.
          </note>
          <note>
            Herr talman! Jag yrkar bifall till hemställan i justitieutskottets
            betänkande.
          </note>
          <note type="speaker">
            Anf. 73 GUN HELLSVIK (m):
          </note>
          <note>
            Herr talman! Jag vill inleda med att yrka bifall till hemställan
            i justitieutskottets betänkande.
          </note>
          <note>
            Det betänkande som vi har att ta ställning till i dag har som
            utgångspunkt att en av samhällets viktigaste uppgifter är att
            skydda barn mot alla former av sexuella kränkningar. Sexuella
            övergrepp mot barn är ett extremt uttryck för att den vuxne inte
            respekterar ett barns behov och självklara rätt till kroppslig
            integritet. Barn som utnyttjas i sexuella sammanhang tar både
            social och känslomässig skada.
          </note>
          <note>
            Även om Sverige internationellt sett ligger förhållandevis långt
            framme vad avser lagstiftningen om barns rätt finns det skäl att
            hela tiden vara uppmärksam på eventuella brister och att ta till
            vara de möjligheter som finns att ytterligare stärka barns och
            ungdomars skydd.
          </note>
          <note>
            I olika sammanhang har brottsrubriceringen
          </note>
          <note>
            "sexuellt umgänge med barn" diskuterats. Detta utmönstras enligt
            betänkandet och skall i stället rubriceras som sexuellt utnyttjande.
            Bakgrunden till detta är att ordet umgänge vanligen åsyftar sexuella
            handlingar av frivilligt slag. För mig, och för de flesta andra,
            är ordet umgänge positivt laddat, och ordets makt skall inte underskattas.
            Sexuella handlingar med barn är från barnets sida inte i verklig
            mening frivilliga. Det är viktigt att lagstiftningen tydligt visar
            att det är fråga om ett utnyttjande om ett barn deltar i en sexuell
            aktivitet med en vuxen.
          </note>
          <note>
            Även höjningen av straffmaximum för det grova sexuella utnyttjandet
            är en viktig markering. Genom att man höjer maximistraffet så
            att det motsvarar straffmaximum för våldtäkt visar man att handlingar
            där exempelvis egentligt fysiskt våld inte har förekommit ändå
            betraktas med samma allvar.
          </note>
          <note>
            En viktig förändring sker också genom att bestämmelsen om sexuellt
            ofredande utvidgas så att det blir straffbart att förmå även den
            som är över 15 år men inte 18 år att medverka vid framställning
            av pornografisk bild eller vid sexuell posering. Unga människor
            som utnyttjas i pornografiska sammanhang kan inte själva överblicka
            de långsiktiga konsekvenserna av sitt handlande. Risken är stor
            att de skadas känslomässigt. Den som utsätter våra unga för sådana
            risker bör därför drabbas av straff.
          </note>
          <note>
            En ytterligare viktig förändring är förlängningen av preskriptionstiden.
            Barn som utsätts för sexuella övergrepp kan ofta på grund av beroendeställning,
            lojalitet mot gärningsmannen, rädsla eller bristande mognad inte
            berätta om vad de har utsatts för förrän de har kommit upp i tonåren.
            Effekterna av övergreppen är ofta svåra, livsvariga psykiska skador.
          </note>
          <note>
            Det starka intresse som uppbär det straffrättsliga skyddet mot
            att barn utsätts för sexuella kränkningar sammantaget med det
            förhållandet att anmälan för sådana brott ofta görs en lång tid
            efter kränkningen motiverar att preskriptionstiden förlängs.
          </note>
          <note>
            Jag har emellertid en liten undran med anledning av betänkandet.
          </note>
          <note>
            Till grund för betänkandet ligger den förra regeringens proposition.
            I denna proposition förs ett resonemang om behandlingen av barn
            som har berövats friheten. Bl.a. konstateras att frihetsberövade
            barn enligt barnkonventionen skall hållas åtskilda från vuxna.
            Med hänvisning till att
          </note>
          <note>
            Ungdomsbrottskommittén har lämnat förslag som syftar till att
            förbättra situationen för unga intagna lades det i detta sammanhang
            inte fram något förslag till förändringar.
          </note>
          <note>
            Det kan då vara på plats att notera att en majoritet av riksdagens
            ledamöter för en vecka sedan sade nej till den inriktning som
            hade förespråkats av
          </note>
          <note>
            Ungdomsbrottskommittén. Hur har den majoritet som motsatte sig
            förbättringarna tänkt göra i stället?
          </note>
          <note type="speaker">
            Anf. 74 ALICE ÅSTRÖM (mp):
          </note>
          <note>
            Herr talman! Det betänkande som vi i dag skall fatta beslut om
            är oerhört viktigt på många olika sätt.
          </note>
          <note>
            Det har också tidigare talare berört.
          </note>
          <note>
            Det är samhällets skyldighet att skydda barn från att utsättas
            för denna form av övergrepp. Jag instämmer i det mesta som har
            sagts här tidigare, men jag skulle vilja lyfta fram några av frågorna
            i betänkandet, som jag anser vara särskilt viktiga.
          </note>
          <note>
            Det är just att man efter den diskussion som har varit om begreppet
            sexuellt umgänge, som antyder att det finns en frivillighet i
            relationen, lyfter ut begreppet och i stället använder den mycket
            mer riktiga benämningen, ett sexuellt utnyttjande, vilket det
            alltid är när det rör sig om sexuella handlingar med barn.
          </note>
          <note>
            En viktig förändring är också att man utvidgar begreppet sexuellt
            ofredande så att det blir straffbart att förmå även dem som fyllt
            15 men inte 18 år att företa eller medverka i en handling med
            sexuell innebörd, om handlingen är ett led i en framställning
            av en pornografisk bild eller utgör en posering i annat fall än
            när det är fråga om framställning av bild.
          </note>
          <note>
            Det är nog fler än jag som har följt TV-
          </note>
          <note>
            programmen, där det har visats upp många unga flickor som har
            utnyttjats i dessa sammanhang och som i dag har stora psykiska
            lidanden. Mot detta har vi inte haft någon laglig möjlighet att
            ingripa. En viktig del är att stärka dessa unga människors skydd.
          </note>
          <note>
            Ett av de viktigaste förslagen är också förlängningen av preskriptionstiden.
            Det är oerhört vanligt att dessa barn inte visar symtom på det
            som det egentligen gäller. Det är mycket vanligt att de först
            när de börjar komma i tonåren uppvisar psykiska problem, och det
            är först vid arbetet med de här ungarna som upptäckterna görs.
            Då är det mycket viktigt att man har en preskriptionstid som hör
            ihop med brottet.
          </note>
          <note>
            Det är angeläget att gå vidare i arbetet med att stärka skyddet
            för dessa barn. Vi har under senare tid också sett en del domslut
            som visar att vi måste gå vidare med detta arbete, för det har
            varit domslut som inte ligger i linje med det som vi i justitieutskottet
            strävar efter.
          </note>
          <note>
            Vi får inte glömma att det här är en del i ett stort problem.
            Det är viktigt att utredningsverksamheten byggs ut så att den
            fungerar bättre vid upptäckter av dessa fall. Det är oerhört många
            fall som i dag aldrig ens går till åtal. Det är en viktig fråga
            att arbeta vidare med.
          </note>
          <note>
            Det är också angeläget att följa upp just detta att det är fråga
            om ett stort psykiskt lidande. Det kommer att ta lång tid innan
            dessa människor kommer till rätta med sina liv igen. I dag görs
            i Sverige, tyvärr, alldeles för litet behandlingsinsatser. Det
            finns alldeles för litet modeller för att arbeta med dessa grupper.
            Det är ett arbete som måste vidgas. Man måste gå vidare med att
            utveckla modeller för arbete med de grupper som har varit utsatta
            för sexuella övergrepp. Dem kan man inte arbeta med under vanliga
            förutsättningar.
          </note>
          <note>
            Den kränkningen, den skammen, den förtvivlan och det som har
            förstörts själsligt kräver ett långt arbete i en trygg miljö och
            med mycket erfaren personal.
          </note>
          <note>
            Därför måste man även inom detta område gå vidare och utveckla
            metoder.
          </note>
          <note>
            Men det beslut vi fattar i dag är en viktig del i att stärka
            skyddet för dessa barn. Jag yrkar därmed bifall till utskottets
            hemställan.
          </note>
          <note type="speaker">
            Anf. 75 KIA ANDREASSON (mp):
          </note>
          <note>
            Herr talman! Alla partier är överens om att det är nödvändigt
            med ytterligare åtgärder mot sexuella övergrepp. Det förekommer
            därför inga motsättningar mellan partierna när det gäller minderåriga.
            Som vi här har hört skall lagen skärpas på vissa punkter.
          </note>
          <note>
            Miljöpartiet skulle på vissa av punkterna vilja gå litet längre.
          </note>
          <note>
            Just begreppet ålder, att det inte endast är barn under 15 år
            utan ungdomar under 18 år som skall fredas, tycker vi är viktigt.
          </note>
          <note>
            I FN:s barnkonvention slås fast att varje människa under 18 år
            är ett barn. Sverige har ju skrivit under konventionen. Det är
            ett mycket viktigt konstaterande när man i domstolar skall tolka
            det inträffade och döma i mål rörande sexualbrott mot barn.
          </note>
          <note>
            Andra talare här har sagt ungefär vad jag hade tänkt att säga,
            för vi är ju så eniga i denna fråga. Det är mycket positivt att
            begreppet sexuellt umgänge har ändrats till sexuellt utnyttjande.
            Men jag tycker att det skulle behövas ännu ett förtydligande av
            innebörden. Det är ju inte bara fråga om utnyttjande, utan barnet
            i fråga skadas ju också. Därför borde termen ändras till övergrepp.
          </note>
          <note>
            Bestämmelsen om sexuellt ofredande utvidgas, som vi har hört,
            till att gälla även ungdomar under 18
          </note>
          <note>
            år när det gäller tvång vid posering eller vid medverkan till
            pornografisk bild. Men vi tycker att bestämmelsen skall gälla
            oavsett om medverkan kan anses vara frivillig. Barn under 18 år
            kan inte överblicka vidden av ett sådant deltagande och bör därför
            skyddas så långt lagen räcker.
          </note>
          <note>
            Även en skärpning av lagtexten föreslås i detta sammanhang, så
            att sexuellt ofredande ändras till sexuellt övergrepp. Som Alice
            Åström sade får ett sådant här deltagande stora konsekvenser som
            inverkar på hela ens liv.
          </note>
          <note>
            Barnkonventionen konstaterade, som jag sade, att personer under
            18 år är barn. Det tycker vi skall vara vägledande vid alla resonemang
            när det gäller sexualbrott.
          </note>
          <note>
            Preskriptionstiden för vissa grövre sexualbrott bör därför löpa
            från den dag offret fyller 18 år. Det tar tid för en person att
            bearbeta sina upplevelser från det att symtomen visar sig. Den
            förlängda preskriptionstiden skulle behövas för detta.
          </note>
          <note>
            Det kommer förmodligen att göras en ny översyn av lagen. Förhoppningsvis
            blir det en total översyn som gör lagen mer lättåskådlig och konsekvent.
            Men man kan tyvärr inte bara förändra lagar för att uppnå en förändring,
            även om de är grunden för samhällets åsikt.
          </note>
          <note>
            Det gamla manssamhället gör sig fortfarande gällande i åsikter.
            Det ser vi när det gäller bedömningar och domslut vid våra domstolar.
          </note>
          <note>
            Upprepade gånger har pressen publicerat domslut som upprört många
            på grund av åsikter om att barn i samband med övergrepp inte gjort
            tillräckligt motstånd eller att de på andra sätt bidragit till
            att de blivit utnyttjade. Domstolarna har alltså dömt gärningsmännen
            mildare och menat att barn bidragit och omedvetet medverkat till
            händelser.
          </note>
          <note>
            Jag fick till riksdagen ett upprop från elva socialsekreterare
            som arbetar i Vällingby. De uttrycker i brevet sin upprördhet
            över en dom mot en far som föregripit sig mot sina två flickor.
            Domarna för gärningarna var inte lika. Den mindre flickan, som
            bara var tre år, hade han inte hållit fast utan lagt sig på. Domen
            blev då sexuellt utnyttjande och inte våldtäkt.
          </note>
          <note>
            Det finns många exempel på den typen av resonemang som är mycket
            stötande.
          </note>
          <note>
            Den nya lagändringen bör förhoppningsvis göra det lättare för
            rättens ledamöter att döma till barnens upprättelse. En undersökning
            visar också att tingsrätterna dömer mycket mildare. Om en dom
            överklagas till hovrätten, så skärper den bedömningarna i mycket
            stor utsträckning.
          </note>
          <note>
            Det är därför viktigt att domstolarna och allmänheten blir informerade
            om riksdagens och regeringens åsikter om sexualbrott mot barn.
            Insikten får inte stanna i lagparagrafer utan skall spridas för
            kännedom till de som utsätts för övergreppen och de som berörs
            av besluten.
          </note>
          <note type="speaker">
            Anf. 76 BIRTHE SÖRESTEDT (s):
          </note>
          <note>
            Herr talman! Vi i utskottet har varit helt överens när det gäller
            regeringens proposition. Vi har varit helt överens om de åtgärder
            som måste vidtas.
          </note>
          <note>
            Kia Andreasson pekade här i talarstolen på en del olika begrepp
            i lagstiftningen som hon anser bör ändras. Det har nu aviserats
            att det skall göras en samlad generell översyn av bestämmelserna
            om sexualbrott. Förhoppningsvis kommer man vid översynen att gå
            igenom varje begrepp. Det är viktigt att vi får detta belyst.
          </note>
          <note>
            Vidare är det inte bara lagstiftningsåtgärderna som behöver belysas,
            utan det behöver också vidtas åtskilliga åtgärder för barnens
            situation i samhället.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            12 § Undantag från tillsyn över stiftelser i vissa fall
          </note>
          <note>
            Föredrogs lagutskottets betänkande
          </note>
          <note>
            1994/95:LU10 Undantag från tillsyn över stiftelser i vissa fall
            (prop. 1994/95:65).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 16 §.)
          </note>
          <note>
            13 § Konsumentpolitikens mål och inriktning
          </note>
          <note>
            Föredrogs lagutskottets betänkande
          </note>
          <note>
            1994/95:LU14 Konsumentpolitikens mål och inriktning.
          </note>
          <note>
            Anf. 77 CHARLOTTE
          </note>
          <note type="speaker">
            CEDERSCHIÖLD (m):
          </note>
          <note>
            Herr talman! Det är att beklaga att regeringen drar tillbaka
            den konsumentpolitiska propositionen som ligger på riksdagens
            bord. Vi känner viss oro inför vad regeringen kan tänkas återkomma
            med. Vi hoppas att den socialdemokratiska konsumentpolitiken inte
            kommer att frånta konsumenterna den påverkan på marknaden som
            konsumenternas fria val utgör och som påverkar produktutbud och
            håller priserna i schack på en fri marknad.
          </note>
          <note>
            Det gäller att stärka konsumenternas ställning som aktörer på
            marknaden. Då krävs omsorg om konsumentens rättsliga ställning
            och om konsumentens hälsa och säkerhet. Det finns ingen anledning
            att införa statliga åtgärder där det finns andra lösningar. Konsumenterna
            börjar för övrigt att utveckla en allt större konsumentmedvetenhet
            och produktkunskap, något som bör stärkas, men inte alls omvandlas
            till en inlärd hjälplöshet.
          </note>
          <note>
            Konkurrensen är den bästa garantin för att konsumenterna skall
            få så bra varor och tjänster som möjligt till rimliga priser.
            Här kommer EU-
          </note>
          <note>
            medlemskapet att bidra.
          </note>
          <note>
            Det är också av avgörande betydelse för den internationella konkurrenskraften
            hos svenskt näringsliv att konkurrensen upprätthålls också på
            hemmamarknaden.
          </note>
          <note>
            Ser man till 1972 års riktlinjer för den statliga konsumentpolitiken
            kan man ana oråd. I det dåvarande slutbetänkandet kan man läsa
            följande:
          </note>
          <note>
            "Vid bedömningen av hushållens behov kan man i
          </note>
          <note>
            Konsumentverkets arbete inte i någon avgörande grad bygga på
            konsumenternas anspråk. Det är känt att anspråksnivån på några
            områden kan vara alltför låg.
          </note>
          <note>
            Behovet måste här som i annat samhällsarbete formuleras med utgångspunkt
            från samhällets ambitioner om individernas välbefinnande."
          </note>
          <note>
            Vi får hoppas att den socialdemokratiska konsumentpolitiken sedan
            dess har blivit mer marknadsorienterad.
          </note>
          <note>
            Med det anförda vill jag yrka bifall till reservationen i LU14.
          </note>
          <note type="speaker">
            Anf. 78 BIRGITTA CARLSSON (c):
          </note>
          <note>
            Herr talman! Vi lever i ett föränderligt samhälle, och det gäller
            att vi tar till vara de förändringar som händer runt omkring oss
            på ett konstruktivt sätt.
          </note>
          <note>
            Den framtida konsumentpolitiken, prop.
          </note>
          <note>
            1994/95:16, som avlämnades av den förra regeringen tidigare i
            höst innehåller många viktiga förändringsförslag inom konsumentpolitiken.
          </note>
          <note>
            Propositionen bygger på Konsumentpolitiska kommitténs betänkande
            Konsumentpolitik i en ny tid
          </note>
          <note>
            (SOU 1994:14), som avlämnades till regeringen i januari 1994.
            Detta betänkande var sedan ute på remiss. Nu finns förslagen till
            förändringar inom konsumentpolitikens område på riksdagens bord,
            men vad händer då? Jo, den nya regeringen drar tillbaka detta
            förslag som skulle ha flyttat fram våra positioner på detta område.
          </note>
          <note>
            1972 antog riksdagen riktlinjer för en ny konsumentpolitik, och
            1986 fattades ett nytt beslut om en ny konsumentpolitik. Det är
            förvånande med tanke på de uttalanden som civilministern gjort
            om intresset inom konsumentpolitiken, att vi inte nu 1994, efter
            det arbete som har lagts ned genom utredning och remissomgång,
            kan vara beredda att fatta detta konsumentpolitiska beslut.
          </note>
          <note>
            Den framtida konsumentpolitiken innehåller nya mål för konsumentpolitiken
            som är formulerade på följande sätt.
          </note>
          <note>
            Ett första mål för konsumentpolitiken skall vara att främja hushållens
            möjligheter att utnyttja sina resurser enligt egna önskemål, inbegripet
            möjligheten att genom god överskådlighet på marknaden göra välöverlagda
            val.
          </note>
          <note>
            Ett andra mål skall vara att främja konsumenternas rättsliga
            ställning, inbegripet deras förmåga att göra sina rättigheter
            gällande.
          </note>
          <note>
            Ett tredje mål skall vara att främja konsumenternas hälsa och
            säkerhet.
          </note>
          <note>
            All verksamhet inom den statliga konsumentpolitiken skall ta
            sikte på ett eller flera av dessa mål. Verksamheten skall dessutom
            vara förenlig med en eller flera av följande prioriteringsgrunder.
          </note>
          <note>
            Den skall alltså:
          </note>
          <note>
            - stödja människor som på grund av sina individuella förhållanden
            är förhindrade att fungera som brukare eller konsumenter på bästa
            sätt,
          </note>
          <note>
            - avse hushållens baskonsumtion eller
          </note>
          <note>
            - undanröja brister i marknadens funktionssätt.
          </note>
          <note>
            För första gången finns det förslag om att miljöfrågorna skall
            vara klart definierade och inskrivna som ett mål. Därför lyder
            det fjärde målet så här:
          </note>
          <note>
            Konsumentpolitiken skall som ett fjärde mål ha att främja konsumenternas
            intresse av en från miljösynpunkt långsiktigt hållbar utveckling
            samt att därvid verka för att konsumenternas önskemål om en god
            miljö får genomslag på marknaden.
          </note>
          <note>
            Att miljöfrågorna lyfts fram i den framtida konsumentpolitiken
            är för oss i Centern en självklarhet. Miljömedvetna konsumenter
            är vad vi behöver nu och i framtiden, om miljöfrågorna skall få
            den genomslagskraft som är nödvändig för att man skall kunna hushålla
            med våra ändliga resurser.
          </note>
          <note>
            Miljömedvetenheten hos oss alla ökar, och inom det området har
            det hänt väldigt mycket under den förra mandatperioden. Vi har
            antagit en kretsloppsproposition, och den kommer att innebära
            stora förändringar både för oss konsumenter och kanske främst
            för producenterna genom det producentansvar som infördes från
            den 1 januari
          </note>
          <note>
            1994.
          </note>
          <note>
            Miljöfrågorna är globala, men de orsakas oftast av enskilda människors
            dagliga livsföring. Genom miljömedvetna konsumenter kan vi skapa
            konsumentopinion och ett marknadstryck som resulterar i minskad
            miljöförstöring.
          </note>
          <note>
            Som jag nämnde i början av mitt anförande lever vi i ett föränderligt
            samhälle. Det har hänt mycket inom konsumentpolitikens område
            sedan jag som tonåring i början av 60-talet lyssnade på
          </note>
          <note>
            Hushållningssällskapets hemkonsulent som reste runt och bedrev
            konsumentupplysningskampanjer. Hon lärde oss bl.a. att alltid
            vid köp läsa varudeklarationsetiketterna på olika varor. Det är
            en kunskap som med det enorma utbud av varor som finns i dag är
            minst lika viktig för dagens konsumenter.
          </note>
          <note>
            Med tanke på att vi har fått en ny läroplan för skolan är det
            väldigt viktigt att de konsumentpolitiska frågorna kommer in i
            utbildningen. För att konsumenterna skall kunna fungera som brukare
            och marknadsaktörer på ett så väl övervägt sätt som möjligt krävs
            att vi har kunskaper. Utbildning är därför ett viktigt medel i
            konsumentpolitiken.
          </note>
          <note>
            Konsumentfrågorna bör integreras i undervisningen i olika ämnen,
            främst i grundskolan men också i gymnasial utbildning.
          </note>
          <note>
            Den 13 november röstade vi ja till ett medlemskap i EU. Om det
            går som planerat kommer vi att fr.o.m.
          </note>
          <note>
            den 1 januari 1995 ansluta oss till EU. Även detta beslut, men
            kanske framför allt EES-avtalet med fri rörlighet för varor, tjänster,
            människor och kapital, påverkar oss som konsumenter. Det hade
            därför varit en fördel om den framlagda propositionen hade behandlats
            nu.
          </note>
          <note>
            Vårt land har en längre tradition inom konsumentpolitikens område
            än vad EU har, och det är angeläget att vi ligger rätt i tiden
            med vår politik inom detta område vid en anpassning till EU.
          </note>
          <note>
            Herr talman! Som en av reservanterna i utskottet yrkar jag bifall
            till vår reservation i lagutskottets betänkande nr 14. Jag tycker
            att de förändringar som är föreslagna i propositionen är angelägna
            och att de skall genomföras nu.
          </note>
          <note type="speaker">
            Anf. 79 KARIN OLSSON (s):
          </note>
          <note>
            Herr talman! Den borgerliga regeringen lade fram en proposition
            till riksdagen om den framtida konsumentpolitiken. Propositionen
            innehöll förslag som inte var förenliga med den regeringsförklaring
            som statsministern avgav den 7 oktober. Av det skälet återkallades
            propositionen Den framtida konsumentpolitiken genom regeringens
            skrivelse
          </note>
          <note>
            1994/95:30 den 18 oktober.
          </note>
          <note>
            Konsumenternas intressen är viktiga. De måste lyftas fram och
            ges en klar inriktning. Målen och riktlinjerna måste stämma överens
            med den grundsyn som i det här fallet regeringsförklaringen uttrycker.
          </note>
          <note>
            Jag citerar: "Den gemensamma marknaden innebär ett rikare utbud
            av varor och tjänster. För att denna marknad skall fungera väl
            behövs en gemensam europeisk konsumentpolitik. Sverige skall bidra
            till en stärkning av konsumenternas ställning i Europa vad gäller
            varornas och tjänsternas pris, kvalitet och säkerhet."
          </note>
          <note>
            Det är viktigt att vi värnar jämförprissystemet, som vi har sett
            som ett viktigt instrument när vi skall välja vilka varor vi skall
            köpa. Därför är det bättre att vänta ytterligare några månader
            för att kunna ta ställning till en ny proposition om den framtida
            konsumentpolitiken.
          </note>
          <note>
            Till Charlotte Cederschiöld och Birgitta Carlsson vill jag bara
            säga: Känn ingen oro för den framtida konsumentpolitiken som den
            nuvarande regeringen kommer att lägga fram förslag om. Socialdemokratisk
            konsumentpolitik står på konsumenternas sida.
          </note>
          <note>
            Jag yrkar härmed bifall till utskottets hemställan och avslag
            på reservationen.
          </note>
          <note>
            Anf. 80 CHARLOTTE
          </note>
          <note type="speaker">
            CEDERSCHIÖLD (m):
          </note>
          <note>
            Herr talman! Jag vill bara uttrycka en viss glädje över att man
            i Karin Olssons anförande kunde notera att den socialdemokratiska
            konsumentpolitiken står mer på konsumenternas sida, som hon uttryckte
            det nu. Om man jämför med riktlinjerna i 1972 års statliga konsumentpolitik
            förefaller det som att den socialdemokratiska konsumentpolitiken
            är mer på väg över åt vårt håll. Det vill jag uttrycka min glädje
            över.
          </note>
          <note type="speaker">
            Anf. 81 KARIN OLSSON (s):
          </note>
          <note>
            Herr talman! Jag har litet svårt att förstå Charlotte
          </note>
          <note>
            Cederschiölds påpekande om att den socialdemokratiska konsumentpolitiken
            inte skulle ha stått på konsumenternas sida. Med mina erfarenheter
            av konsumentpolitik under mer än 20 års tid vill jag påstå att
            socialdemokraterna alltid har värnat om konsumenterna och deras
            rättigheter.
          </note>
          <note>
            Anf. 82 CHARLOTTE
          </note>
          <note type="speaker">
            CEDERSCHIÖLD (m) replik:
          </note>
          <note>
            Herr talman! Det finns alltså en liten diskrepans -
          </note>
          <note>
            i många avseenden är vi överens - när det gäller konsumentpolitiken
            i det som uttrycktes i 1972 års riktlinjer. Man trycker så hårt
            på att det handlar om samhällets gemensamma önskemål, respektive
            individernas och de enskilda konsumenternas egna önskemål. Det
            finns nu en viss skillnad i konsumentpolitiken, där jag tycker
            mig kunna förmärka att socialdemokratin är på väg över i vår riktning.
          </note>
          <note type="speaker">
            Anf. 83 KARIN OLSSON (s) replik:
          </note>
          <note>
            Herr talman! I det fallet är det väl så att samhällets ansvar
            gynnar också den enskilda konsumenten. Jag ser egentligen ingen
            skillnad i den politik som vi för nu i förhållande till den konsumentpolitiska
            inriktningen i 1972 års politik.
          </note>
          <note>
            Anf. 84 CHARLOTTE
          </note>
          <note type="speaker">
            CEDERSCHIÖLD (m) replik:
          </note>
          <note>
            Herr talman! Om det inte hade funnits någon skillnad, skulle
            det innebära att alla människor vore exakt lika. Då skulle vi
            behöva bara en tvål, en tandborste och en tandkräm. Men eftersom
            alla inte är exakt lika utan har litet olika önskemål, finns det
            en viss diskrepans mellan något slags övergripande samhällelig
            syn på vilka produkter som skall konsumeras och vilka produkter
            den enskilde individen vill konsumera.
          </note>
          <note type="speaker">
            Anf. 85 KARIN OLSSON (s) replik:
          </note>
          <note>
            Herr talman! Charlotte Cederschiöld och jag har litet olika politiska
            inriktningar. Det finns ingen anledning att kommentera det ytterligare.
            Det finns ingen socialdemokrat som har sagt att vi skall ha en
            tvål och en tandborste. Det tror jag är klart för alla.
          </note>
          <note type="speaker">
            Anf. 86 BIRGITTA CARLSSON (c) replik:
          </note>
          <note>
            Herr talman! Vid genomläsning av propositionen kan jag inte annat
            än att tycka att även den står på konsumenternas sida. Men jag
            tycker att det hade varit bättre om vi hade kunnat fatta ett beslut
            med tanke på det EU-medlemskap som vi har framför oss.
          </note>
          <note>
            Vi hade legat väl framme i tiden. Men några månaders förskjutning
            kanske inte spelar så stor roll.
          </note>
          <note type="speaker">
            Anf. 87 KARIN OLSSON (s) replik:
          </note>
          <note>
            Herr talman! Det känns bra att Birgitta Carlsson och jag är överens
            i denna fråga. Det är bättre att vi har någon månad på oss. Då
            får vi en sammanhållen politik och kan även ta in det faktum att
            vi nu efter en folkomröstning avser att bli medlemmar i Europeiska
            unionen.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            14 § Socialförsäkringsregister
          </note>
          <note>
            Föredrogs socialförsäkringsutskottets betänkande
          </note>
          <note>
            1994/95:SfU3 Socialförsäkringsregister (prop.
          </note>
          <note>
            1994/95:8).
          </note>
          <note type="speaker">
            Anf. 88 MARGIT GENNSER (m):
          </note>
          <note>
            Herr talman! Det föreliggande ärendet handlar om grundläggande
            regler för databaserade socialförsäkringsregister. Det har varit
            en mycket lång lagstiftningsprocess, och det är bra. Det här lagförslaget
            handlar om väldigt känsliga avgöranden.
          </note>
          <note>
            Effektivitet ställs mot människors integritet, människors rädsla
            för att avslöja alltför mycket om nära detaljer för myndigheter
            och rädsla för att dessa uppgifter kan komma på villovägar. Jag
            tycker att det är bra att vi har fått arbeta så länge med det
            här ärendet.
          </note>
          <note>
            I stort sett är vi eniga. Det finns bara en liten meningsskiljaktighet,
            som återfinns i reservationen till betänkandet. Det gäller en
            informationsfråga. I 20 § i lagen står det vilken sorts information
            som de registeransvariga är skyldiga att lämna till allmänheten.
            Här har två motionärer menat att man då också skulle ha en uppgift
            om vem som på myndigheten är registeransvarig, att det alltså
            skall finnas en sådan. I praktiken kommer det naturligtvis att
            betyda att myndigheten, ifall man vill utföra sin uppgift på ett
            bra sätt och följa förvaltningslag osv., kommer att utse en registeransvarig.
          </note>
          <note>
            Jag skulle vilja säga att reservationen har ett väldigt stort
            syfte. Det är en liten påminnelse till dem som skall hantera den
            här lagstiftningen om att se till att de lämnar ut namnet på en
            person och telefonnummer så att det är lätt för allmänheten att
            ta kontakt, att man inte behöver besvära växeln på myndigheten
            i alltför hög grad.
          </note>
          <note>
            Utskottet hade kunnat ta in det här påpekandet, och man kunde
            göra som man gjorde i det här fallet.
          </note>
          <note>
            Jag tycker inte att det är en stor sak. Det är viktigt att det
            är nerskrivet i en reservation.
          </note>
          <note>
            Jag yrkar bifall till reservationen.
          </note>
          <note type="speaker">
            Anf. 89 SVEN-ÅKE NYGÅRDS (s):
          </note>
          <note>
            Herr talman! I detta betänkande behandlas regeringens förslag
            till lag om socialförsäkringsregister. Där föreslås en författningsreglering
            för flertalet personregister på
          </note>
          <note>
            ADB-medium vid Riksförsäkringsverket och de allmänna försäkringskassorna.
            Det är fråga om register som behövs för handläggningen av ärenden
            om socialförsäkringsförmåner och andra förmåner.
          </note>
          <note>
            Lagen föreslås träda i kraft den 1 juli 1995.
          </note>
          <note>
            Utskottet anser att förslaget ligger i linje med inriktningen
            att ta fram särskilda registerförfattningar för integritetskänsliga
            personuppgifter. Vidare konstaterar utskottet att den föreslagna
            lagen kommer att innebära ett förstärkt skydd för de registrerade
            personernas integritet.
          </note>
          <note>
            Utskottet tillstyrker propositionen, men vi har förtydligat förslaget
            något när det gäller innehållet i registren. Utskottet är helt
            överens om detta betänkande, utom i en liten detalj. Moderaterna
            anser att det skall göras ett tillägg som innebär att informationen
            även skall omfatta uppgift om vem som är registeransvarig. KU,
            som har haft ärendet på remiss, har avvisat moderaternas förslag.
            Ett liknande förslag har nyligen avslagits av riksdagen.
          </note>
          <note>
            Konstitutionsutskottet har i sitt yttrande över moderaternas
            förslag sagt att det inte finns anledning att ta in en särskild
            bestämmelse i lagen om detta.
          </note>
          <note>
            Förslaget avstyrktes av konstitutionsutskottet, och socialförsäkringsutskottet
            delar KU:s uppfattning och avstyrker reservationen.
          </note>
          <note>
            Herr talman! Jag hemställer att kammaren bifaller utskottets
            förslag i detta betänkande och därmed avslår den moderata reservationen.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            15 § Svensk hemslöjd
          </note>
          <note>
            Föredrogs kulturutskottets betänkande
          </note>
          <note>
            1994/95:KrU5 Svensk hemslöjd.
          </note>
          <note type="speaker">
            Anf. 90 MARIANNE ANDERSSON (c):
          </note>
          <note>
            Herr talman! Här har vi återigen ett enigt betänkande från kulturutskottet.
            Man kan då fråga sig varför jag skall ta kammarens dyrbara tid
            i anspråk när det inte är fråga om polemik. Jag gör det för att
            i någon lyfta kulturfrågorna i kammaren. Inte minst mot bakgrund
            av den senaste helgens fruktansvärda händelse här i Stockholm
            framstår det som alltmer nödvändigt att vi inser kulturens betydelse
            för att skapa engagemang och identitet samt förhindra utanförskap
            och rotlöshet, alldeles särskilt bland barn och ungdomar.
          </note>
          <note>
            I betänkandet behandlas en motion om hemslöjden. I texten beskrivs
            dess stora betydelse för kulturarvet, för vår identitet och för
            vår bild gentemot omvärlden. Utskottet instämmer, men yrkandet
            om ökade resurser avstyrks med motiveringen att detta bör övervägas
            i det ordinarie budgetarbetet. Det är riktigt.
          </note>
          <note>
            Jag vill tillägga några saker som inte riktigt framkommer i texten
            men som har den största betydelse inför dessa överväganden. Det
            är hemslöjdsrörelsens prioritering av arbete bland barn och ungdomar.
            Det är en mycket medveten satsning som nu växer starkt. Utställningen
            Slöjdtåget turnerar runt om i landet från maj i år och hela nästa
            år. Den riktar sig mot skolorna och ger barn och ungdomar möjligheter
            att använda sin fantasi och sin kreativitet.
          </note>
          <note>
            Tåget är ett utmärkt exempel på denna prioritering och har fått
            mycket stort gensvar. Många barn som besökt Slöjdtåget under dagen
            vill fortsätta på kvällen.
          </note>
          <note>
            De förstår att det här med hemslöjd inte är något töntigt och
            bara förknippat med knätofs utan är någonting som verkligen ligger
            i tiden. Nu följer
          </note>
          <note>
            Hemslöjdsförbundet upp verksamheten genom olika aktiviteter.
            Jag skall ge några exempel utifrån landet.
          </note>
          <note>
            Man kan ordna s.k. slöjdfredag på en ungdomsgård. Man kan ha
            en öppen slöjdverkstad dit ungdomar kan komma och pröva på. Ett
            slöjdkafé för ungdomar och en slöjdskola för både större och mindre
            barn, knyppelskola för barn är andra exempel, liksom inspirationskurser
            för fritidsledare och fritidspedagoger, lärare osv.
          </note>
          <note>
            Det här ger inspiration till att pröva på verksamhet i samband
            med aktiviteter som
          </note>
          <note>
            "kulturnatta", julmarknader och andra evenemang där mycket folk
            samlas. Idéspån är en annan aktivitet där man tar vara på invandrarungdomars
            hantverksbakgrund, ger dem stärkt indentitet samt bygger broar
            mellan svenskar och invandrare. Det finns många fler exempel.
            Allt detta har mötts att väldigt stort intresse.
          </note>
          <note>
            Jag är alldeles övertygad om att slöjden är en väg att kanalisera
            den kraft som finns inom barn och ungdomar att på ett konstruktivt
            sätt fånga upp dem som kanske inte passar in eller som är intresserade
            av andra verksamheter - idrott, musik osv.
          </note>
          <note>
            Alla olika delar behövs om vi skall ha en chans att möta de stora
            problem som vi i dag står inför och som till mycket stor del orsakas
            av rotlöshet, utanförskap, historielöshet och brist på meningsfull
            sysselsättning.
          </note>
          <note>
            Någon har sagt att den kultur dör där man upphör att förena praktik
            och teori - handens arbete och hjärnans arbete. Därför är det
            väldigt viktigt att vi håller ihop det här. Slöjden är ett av
            många redskap i det arbetet. Mycket av det här arbetet sker på
            ideell basis. Men det är också nödvändigt med utökade resurser
            för att detta skall kunna växa tillräckligt.
          </note>
          <note>
            Jag hoppas, och förutsätter, att regeringen i budgetarbetet tar
            detta med i beräkningen.
          </note>
          <note>
            Jag yrkar bifall till hemställan i betänkandet.
          </note>
          <note type="speaker">
            Anf. 91 IRÉNE VESTLUND (s):
          </note>
          <note>
            Herr talman! Det är faktiskt första gången som slöjdfrågorna
            behandlas i riksdagen sedan de överfördes till Kulturdepartementet.
            Tidigare hörde de, tror jag, till Näringsdepartementet - vad departementet
            just då hette kommer jag alltså inte riktigt ihåg.
          </note>
          <note>
            Det här är också en markering av vad Marianne
          </note>
          <note>
            Andersson tar upp, nämligen traditionen, bevarandet, kulturarvet
            och förnyelsen. I dag känns det som om
          </note>
          <note>
            Kulturdepartementet är rätta stället som hemvist för oss inom
            Hemslöjdsrörelsen.
          </note>
          <note>
            Marianne Andersson har tagit upp flera av de saker som vi faktiskt
            väldigt intensivt arbetar med, inte minst från marknadsföringssynpunkt.
            Det är väldigt intressant att höra och se att inte minst ungdomar,
            och då även ungdomar i "svåra åldrar", är mycket intresserade
            av gammalt hantverk.
          </note>
          <note>
            Hör och häpna! Under flera år har vi haft ett speciellt slöjdstånd
            på Rockfestivalen i Hultsfred. Det har varit både förbluffande
            och ibland litet gripande att se de hårdrockande ungdomarna med
            sina frisyrer sitta och pula med träskedar och lära sig att knyppla.
          </note>
          <note>
            De har med stolthet burit med sig de alster som de har åstadkommit.
            Gemensamt har de frågat: Varför har vi inte förut fått reda på
            att det går att slöjda och göra något med sina händer?
          </note>
          <note>
            Vad jag lyfter fram i min motion är det sorgliga faktum att det
            i dag inte går så väldigt bra för alla våra butiker som Hemslöjdsrörelsen
            tidigare varit involverad i. Det har ofta tagits som intäkt för
            att
          </note>
          <note>
            Hemslöjdsrörelsen är på väg ut. Tvärtom!
          </note>
          <note>
            Hemslöjdsrörelsen lever väldigt starkt, framför allt i den ideella
            rörelsen.
          </note>
          <note>
            Men både Nämnden för hemslöjdsfrågor och vi som en ideell rörelse
            har ett sammantaget ansvar för marknadsföring och för att se till
            att slöjden får en rättmätig plats också för dem som försöker
            försörja sig på sådant här. Det är ju inte intressant att behålla
            traditioner och att utveckla traditionerna till kvalitetsalster
            om det inte också finns möjligheter till en viss försäljning.
            Detta stimulerar slöjdarna att komma in till våra museer. Vi ser
            väldigt många goda exempel. Jag skulle kunna uppmana till besök
            på
          </note>
          <note>
            Nordiska museet, där vi just nu har en utställning som heter
            Slöjdjul. Vi från Hemslöjdsrörelsen ger ett stipendium till en
            aktiv slöjdare, som via Nordiska museet får gå in i dess samlingar
            och med kvalificerad och kunnig hjälp får botanisera bland traditionerna
            för att kanske få fram nya uttryck för gamla ting.
          </note>
          <note>
            Det här med marknadsföring låter väldigt pretentiöst, och vi
            tänker ta det på väldigt stort allvar.
          </note>
          <note>
            Det har vi också gjort när det gäller våra olika satsningar.
            Men för att man skall kunna klara av det här behövs det ett visst
            ekonomiskt stöd. Ansvaret för marknadsföringen ligger naturligtvis
            även ute i den ideella organisationen. Men med ideellt arbete
            orkar man inte med hur mycket som helst. Vi på det centrala planet
            har ansvaret för de övergripande förutsättningarna för marknadsföringen
            och framför allt när det gäller att se till att man alltid talar
            om slöjden, slöjdarna och våra alster på det positiva sätt som
            den delen av vår kulturtradition kräver.
          </note>
          <note>
            Jag är väldigt glad över utskottets mycket positiva skrivning,
            och jag är medveten om att man i dag inte kan så att säga bryta
            sig in i en budget för att få fram pengar. Men jag ser det faktiskt,
            herr talman, som ett ganska bastant löfte att man från utskottets
            sida kommer att arbeta för den här resursförstärkningen -
          </note>
          <note>
            den svenska kulturen, traditionen och slöjdarna till godo.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            16 § Riksdagens revisorers förslag till följd av statens stöd
            till Saab-Scanias bilfabrik i Malmö
          </note>
          <note>
            Föredrogs arbetsmarknadsutskottets betänkande
          </note>
          <note>
            1994/95:AU1 Riksdagens revisorers förslag till följd av statens
            stöd till Saab-Scanias bilfabrik i Malmö
          </note>
          <note>
            (förs. 1992/93:RR7).
          </note>
          <note type="speaker">
            Anf. 92 PER UNCKEL (m):
          </note>
          <note>
            Herr talman! Det ärende som riksdagen nu skall diskutera är en
            smula gammalt. Det daterar sig till
          </note>
          <note>
            1980-talet och till den förrförra regeringens handlande. Det
            är emellertid viktigt både i sak och från principiella utgångspunkter
            - principiellt därför att det handlar om riksdagens behandling
            av förslag föranledda av granskningar av Riksdagens revisorer
            och i sak därför att det är svårt att frigöra sig från intrycket
            att det som ärendet egentligen handlar om, nämligen statligt stöd
            i anslutning till Saab-Scanias etablering i Malmö, når ett högstämt
            crescendo när det gäller ett enskilt statsråds lättsinne i fråga
            om dennes ämbetsutövning.
          </note>
          <note>
            I det senare hänseendet, herr talman, är detta ärende anmält
            till konstitutionsutskottet. Jag utgår från att utskottet, sin
            vana trogen, noga kommer att granska detta och även kommer med
            nödvändiga anmärkningar.
          </note>
          <note>
            Som jag sagt har Riksdagens revisorer granskat detta ärende och
            kommit fram till en enig bedömning.
          </note>
          <note>
            Riksdagens revisorer har funnit att den dåvarande industriministern,
            Thage G Peterson, gjorde sig skyldig till och brast i fråga om
            konsekvensanalyser.
          </note>
          <note>
            Det brast i fråga om den allmänna hanteringen av lokaliseringsbidrag.
            Det brast i fråga om hanteringen av avskrivnings- och återbetalningsregler.
            Därutöver fann Revisorernana anledning att apropå detta också
            understryka att försiktighet borde iakttagas med den typ av tillfälliga
            krispaket som var den regeringens alldeles speciella signum.
          </note>
          <note>
            Får jag, herr talman, innan jag går vidare från principiella
            utgångspunkter säga ett par ord om hur jag menar att riksdagen
            skall hantera förslag från
          </note>
          <note>
            Riksdagens revisorer.
          </note>
          <note>
            Riksdagen har ju inte tillsatt sina revisorer av en tillfällighet
            utan därför att Revisorernana fristående skall kunna granska sådant
            som det är av allmänt intresse att få belyst. I den reservation
            som återfinns i utskottets betänkande säger vi att man från riksdagens
            sida måste kunna anföra mycket starka argument mot det som Revisorernana
            anfört för att finna tillräckliga skäl att avvisa vad Revisorernana
            har kommit fram till. Jag vill gärna tillägga, herr talman, att
            detta i särskilt stor utsträckning gäller när Revisorernana har
            kommit fram till en enig bedömning. Som framförs i reservationen
            så finns det inga sådana starka argument anförda vare sig vid
            utskottets behandling eller i det som utskottet anför i sitt yttrande.
          </note>
          <note>
            Likväl, herr talman, och det är det anmärkningsvärda, så vägrar
            utskottet av någon för oss alldeles outgrundlig anledning att
            göra det självklara: säga att Riksdagens revisorers kritik är
            välmotiverad. I stället blir revisorskritiken ett allmänt politiskt
            schackrande, som framstår i en alldeles särskilt egenartad belysning
            när nu ärendet slutbehandlas efter det att riksdagen fått de unika
            förutsättningarna för att i praktisk gärning bedöma hur det faktiskt
            gick, nämligen illa, med det som den dåvarande industriministern
            försökte göra i Malmö.
          </note>
          <note>
            Facit finns alltså tillgängligt när riksdagen om en stund skall
            gå till ställningstagande om revisorskritiken.
          </note>
          <note>
            Jag har mot denna bakgrund, herr talman, svårt att frigöra mig
            från intrycket att vad utskottet nu försöker göra är ett missriktat
            försök att försköna det som alldeles uppenbart är helt omöjligt
            att dölja, nämligen påtagliga och uppenbara misstag från den dåvarande
            industriministern.
          </note>
          <note>
            Nu är det emellertid så att verkligheten kommer att rösta på
            ett annat sätt än jag misstänker att riksdagen om en stund kommer
            att göra. Riksdagen har därmed en mäktig överman. Verkligheten
            står där som ett bevis på hur det egentligen är fatt.
          </note>
          <note>
            Därför, herr talman: Om riksdagen skulle följa det som utskottets
            majoritet har anfört, blir den enda egentliga konsekvensen av
            det att man undergräver den auktoritet som Riksdagens revisorer
            rätteligen bör behandlas med och att man drar litet av ett löjets
            skimmer över politiken när man inte är beredd att erkänna ens
            de mest uppenbara politiska missgrepp.
          </note>
          <note>
            Herr talman! Jag ber att få yrka bifall till den reservation
            som finns fogad till utskottets betänkande.
          </note>
          <note type="speaker">
            Anf. 93 MARTIN NILSSON (s):
          </note>
          <note>
            Herr talman! Jag skall säga som det är. När jag läste den reservation
            i utskottet som Moderaterna är ensamma om, tyckte jag att det
            var en av de mer tunna reservationer som jag har sett under mina
            år i riksdagen.
          </note>
          <note>
            I den del av Riksdagens revisorers förslag som handlar om lokaliseringsstöd
            och i den del där revisorerna skriver att det behövs tydligare
            regler och praxis för hur lokaliseringsstöd skall tilldelas och
            eventuellt återbetalas har utskottet tillstyrkt revisorernas förslag
            och gått med på ett tillkännagivande till regeringen.
          </note>
          <note>
            Revisorernas förslag handlar vidare om möjligheterna till bättre
            konsekvensanalyser och berör frågan om man skall fatta beslut
            om tillfälliga krispaket eller inte. På båda dessa områden delar
            utskottet uppfattningen att det behövs konsekvensanalyser och
            att man skall vara restriktiv med tillfälliga krispaket. Det står
            tydligt i utskottsbetänkandet. Det är en politik som har tillämpats
            och som tillämpas. Den frågan har vi haft en diskussion om här
            i riksdagen, och konstitutionsutskottet krävde i sitt betänkande
          </note>
          <note>
            1993/94:KU30 tydligare regler när det gäller konsekvensanalyser.
          </note>
          <note>
            Härigenom blir moderaternas reservation till betänkandet helt
            ett slag i luften. Agerandet i det enskilda fallet, nämligen Thage
            G Petersons och den dåvarande regeringens handläggning av denna
            fråga, är någonting som skall behandlas av konstitutionsutskottet,
            och det har ingenting med detta betänkande att göra.
          </note>
          <note>
            Vad det nu handlar om är den principiella synen på frågan om
            det skall finnas möjligheter till tillfälliga krispaket och frågan
            om konsekvensanalyser.
          </note>
          <note>
            I vissa lägen kan det finnas ett starkt behov av sådana här tillfälliga
            krispaket. Självfallet skall man iaktta restriktivitet, men man
            måste inse att det finns tillfällen då sådana åtgärder är lämpliga.
          </note>
          <note>
            I det samhällsekonomiska läge som vi nu har ser vi en situation
            med massarbetslöshet på nationell nivå.
          </note>
          <note>
            Vi har svårt att urskilja de problem som fanns på
          </note>
          <note>
            1980-talet med stora regionala problem, som föranledde tillfälliga
            krispaket i Norrbotten,
          </note>
          <note>
            Bergslagen, Uddevalla och Malmö. Men det fanns då ett behov av
            dessa krispaket.
          </note>
          <note>
            Det är alltid lätt att vara efterklok och att hitta fel
          </note>
          <note>
            - något som Per Unckel gjorde här i talarstolen. Det är just
            vad Moderaterna här ägnar sig åt. Jag har under ett par dagar
            läst moderata reservationer i de utskottsbetänkanden som skrevs
            med anledning av
          </note>
          <note>
            Malmöpaketet samt krispaketen för Norrbotten och
          </note>
          <note>
            Bergslagen. I dessa betänkanden finns inga reservationer där
            man säger att man inte vill vara med om detta på grund av att
            konsekvensanalyserna är för dåliga. Man yrkade inte avslag med
            en sådan hänvisning, utan man framförde andra synpunkter och gjorde
            en del andra korrigeringar. Men i reservationerna finns inte ett
            ord om bristande konsekvensanalyser.
          </note>
          <note>
            Man yrkade inte heller avslag med hänvisning till att man inte
            gillade tillfälliga krispaket. Tvärtom föreslog man när det gällde
            Malmöpaketet andra insatser - utbildningsinsatser, beredskapsarbeten
            för äldre och en rad andra åtgärder, som också kan betraktas som
            krispaket. Därmed faller den moderata kritiken just när det gäller
            handläggandet platt till marken - det finns ingenting kvar.
          </note>
          <note>
            Vad som nu är viktigt och som utskottsmajoriteten konstruktivt
            ägnar sig åt är att se framåt när det gäller revisorernas påpekanden.
            Vi har då sagt att det är viktigt att konkretisera och förtydliga
            de regler som finns om lokaliseringsbidraget och om återbetalningen
            samt vilken modell som skall gälla vid beviljandet, dvs. investerings-
            eller sysselsättningsmodellen. Om det har vi varit eniga i utskottet.
          </note>
          <note>
            Revisorerna har också påpekat att det bör vara tydligare regler
            när det gäller konsekvensanalyser. I
          </note>
          <note>
            konstitutionsutskottets betänkande 1993/94:KU30
          </note>
          <note>
            framhålles att detta arbete är på gång i regeringskansliet. I
            Finansdepartementet överväger man hur konsekvensanalyserna i framtiden
            skall kunna förbättras och förstärkas.
          </note>
          <note>
            Den tredje delen i revisorernas förslag handlar om tillfälliga
            krispaket. Utskottet delar uppfattningen att det skall råda restriktivitet.
            Det har det också gjort. Vi hade under hela 1980-talet fyra krispaket.
            Det finns inget behov av ett tillkännagivande just på grund av
            att det har varit en restriktiv tillämpning.
          </note>
          <note>
            När man läser moderaternas reservation kan man inte undgå att
            tro att de har något slags principiell ovilja mot krispaket, att
            det är normpolitiken inom näringspolitiken som skall vara det
            avgörande, att man skall ha fasta spelregler och sedan hoppas
            att marknaden löser alla problem. Jag tycker att verkligheten
            har bevisat att så inte alltid är fallet.
          </note>
          <note>
            Behov av krispaket kan uppstå, och regeringen kommer att visa
            restriktivitet. Men när det finns ett behov av krispaket skall
            den möjligheten också finnas.
          </note>
          <note>
            Jag yrkar bifall till utskottets hemställan i dess helhet.
          </note>
          <note type="speaker">
            Anf. 94 PER UNCKEL (m):
          </note>
          <note>
            Herr talman! Martin Nilsson gör ett förtvivlat försök att få
            Moderaterna att framstå som ett parti som egentligen lika mycket
            som något annat var för krispaket till Malmö. Han gör ett lika
            desperat försök att meddela att Moderaternas stora problem egentligen
            är att Moderaterna inte gillar krispaket.
          </note>
          <note>
            Herr talman! Jag håller med om det andra men inte om det första.
          </note>
          <note>
            Sedan har jag bara en stillsam fråga till Martin
          </note>
          <note>
            Nilsson: Vad är det som har inträffat sedan den tid då socialdemokraterna
            tillsammans alla andra i
          </note>
          <note>
            Riksdagens revisorer ansåg motiverat med den typ av påpekanden
            som vi här har att behandla? Nu anser samma socialdemokratiska
            parti plötsligt beträffande två vitala punkter att något påpekande
            inte behöver göras.
          </note>
          <note>
            Martin Nilsson får ursäkta mig om jag då misstänker att det finns
            ett starkt drag av att försöka försköna en industriministers insatser,
            som verkligen redan har avslöjat inpå bara kroppen.
          </note>
          <note type="speaker">
            Anf. 95 MARTIN NILSSON (s):
          </note>
          <note>
            Herr talman! Per Unckel frågade varför vi inte skulle kunna gå
            med på ett sådant förslag, och han trodde att motivet skulle vara
            att vi ville försköna en socialdemokratisk tidigare industriminister.
            Per
          </note>
          <note>
            Unckel borde fråga sina tidigare borgerliga regeringskamrater
            vad de har för intresse av att försköna en socialdemokratisk före
            detta industriminister. Deras motiv härför borde vara synnerligen
            litet.
          </note>
          <note>
            Men det är ju inte detta det handlar om. Vad det handlar om är
            att det revisorerna föreslår redan är på gång. Moderaterna vill
            lägga in en vidare betydelse i förslaget, nämligen ett stopp för
            tillfälliga krispaket. I
          </note>
          <note>
            den mån Per Unckel tar fel när han nämner det första och det
            andra synsättet på tillfälliga krispaket gav det kanske en ganska
            bra bild av hur man resonerar inom
          </note>
          <note>
            Moderata samlingspartiet. Det har faktiskt skett en förändring
            bort från synen att man kan acceptera tillfälliga krispaket till
            en mer fast normpolitik.
          </note>
          <note>
            Jag tycker att Per Unckel borde läsa betänkandena från 1985/86.
            Det står där tydligt vilka förslag
          </note>
          <note>
            Moderaterna framlagt. I den mån det finns en skuld, så är den
            i högsta grad delad. Men det är inte skulden vi nu diskuterar,
            utan det är framtiden, principerna för lokaliseringsstöd och en
            skärpning av konsekvensanalyserna för tillfälliga krispaket. Där
            har
          </note>
          <note>
            Moderaterna en reservation som helt är ett slag i luften. Ni
            är emellertid ensamma om reservationen -
          </note>
          <note>
            inget annan parti ställer sig bakom den.
          </note>
          <note type="speaker">
            Anf. 96 PER UNCKEL (m):
          </note>
          <note>
            Herr talman! Moderaterna reserverar sig gärna ensamma till förmån
            för ett enhälligt förslag från
          </note>
          <note>
            Riksdagens revisorer, om detta nu skulle behövas.
          </note>
          <note>
            Martin Nilsson bad mig gå tillbaka och läsa riksdagshistoria
            från 1980-talet. Det gör jag mycket gärna. Vid samma läsning kommer
            Martin Nilsson att finna att det spektakel som den dåvarande socialdemokratiska
            regeringen utsatte Malmö för i anslutning till lokaliseringsstödet
            till Saab-Scanias bilfabrik i Malmö sade moderaterna nej till.
          </note>
          <note>
            Martin Nilsson är mig ännu svaret skyldig på frågan vad det är
            som gjort att Socialdemokraterna nu vänder sina egna partivänners
            bedömning ryggen, såsom denna bedömning kommer till uttryck i
          </note>
          <note>
            Riksdagens revisorers förslag. Var det något fel på det som socialdemokraterna
            sade i detta Riksdagens revisorers enhälliga betänkande? Har det
            inträffat någonting som gjort att Socialdemokraterna plötsligt
            haft anledning att byta fot? Eller har högre makter inskridit
            och sagt att så får goda socialdemokrater inte säga och att det
            är bättre att göra revisorernas förslag till föremål för det politiska
            schackrande som riksdagen dess värre sannolikt kommer att göra
            sig skyldig till?
          </note>
          <note type="speaker">
            Anf. 97 MARTIN NILSSON (s):
          </note>
          <note>
            Herr talman! Det är snarare så att Per Unckel om möjligt bör
            förklara varför han inte har tillit till sina moderata kolleger
            i konstitutionsutskottet, om de nu gått med på skrivningen i utskottets
            betänkande nr 30
          </note>
          <note>
            under förra riksmötet, där man just betonar vikten av fler konsekvensanalyser.
            Det arbetet pågår, och det behövs inga fler beslut om den saken.
            Vi har noterat vad revisorerna tycker. Moderaterna försöker av
            detta göra en politisk missnöjesmarkering beträffande ett enskilt
            statsråds agerande, en fråga som för övrigt inte skall behandlas
            av arbetsmarknadsutskottet utan av konstitutionsutskottet längre
            fram under riksmötet.
          </note>
          <note>
            Den frågan får vi diskutera när den tiden kommer.
          </note>
          <note>
            Nu pågår ett arbete för att stärka konsekvensanalyserna. Det
            är dessutom så att vi är tveksamma till den innebörd som Moderaterna
            försöker lägga in i revisorernas förslag när det gäller tillfälliga
            krispaket. Vi tror att man ibland kan behöva tillfälliga krispaket.
            Moderaterna vill göra sådana till i det närmaste en omöjlighet,
            och så låtsas man som om man aldrig varit för tillfälliga krispaket.
          </note>
          <note>
            Läs än en gång reservationerna till arbetsmarknadsutskottets
            betänkande 1985/86:AU18.
          </note>
          <note>
            Det kan behövas, Per Unckel!
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            TU2 Öresundsbron
          </note>
          <note>
            Mom. 1 (Öresundsförbindelsens genomförande)
          </note>
          <note>
            1. utskottet
          </note>
          <note>
            2. res. 1 (c, v, mp)
          </note>
          <note>
            Votering:
          </note>
          <note>
            224 röster för utskottet
          </note>
          <note>
            59 röster för res. 1
          </note>
          <note>
            14 avstod
          </note>
          <note>
            52 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 129 s, 72 m, 13 fp, 10 kds
          </note>
          <note>
            För res. 1: 1 s, 22 c, 1 fp, 19 v, 16 mp
          </note>
          <note>
            Avstod: 11 s, 3 fp
          </note>
          <note>
            Frånvarande: 20 s, 8 m, 5 c, 9 fp, 3 v, 2 mp, 5 kds
          </note>
          <note>
            Mom. 2 (ekonomisk prövning)
          </note>
          <note>
            1. utskottet
          </note>
          <note>
            2. res. 2 (c, v, mp)
          </note>
          <note>
            Votering:
          </note>
          <note>
            231 röster för utskottet
          </note>
          <note>
            59 röster för res. 2
          </note>
          <note>
            7 avstod
          </note>
          <note>
            52 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 72 m, 13 fp, 9 kds
          </note>
          <note>
            För res. 2: 1 s, 22 c, 1 fp, 19 v, 16 mp
          </note>
          <note>
            Avstod: 3 s, 3 fp, 1 kds
          </note>
          <note>
            Frånvarande: 20 s, 8 m, 5 c, 9 fp, 3 v, 2 mp, 5 kds
          </note>
          <note>
            Mom. 3 (kapitaltäckningsgaranti)
          </note>
          <note>
            1. utskottet
          </note>
          <note>
            2. res. 3 (mp)Votering:
          </note>
          <note>
            252 röster för utskottet
          </note>
          <note>
            17 röster för res. 3
          </note>
          <note>
            28 avstod
          </note>
          <note>
            52 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 138 s, 72 m, 14 c, 16 fp, 2 v, 10 kds
          </note>
          <note>
            För res. 3: 1 s, 16 mp
          </note>
          <note>
            Avstod: 2 s, 8 c, 2 fp, 16 v
          </note>
          <note>
            Frånvarande: 20 s, 8 m, 5 c, 8 fp, 4 v, 2 mp, 5 kds
          </note>
          <note>
            Mom. 4-6
          </note>
          <note>
            Kammaren biföll utskottets hemställan.
          </note>
          <note>
            BoU5 Handläggningen av prövningen av ansökan om en fast förbindelse
            över Öresund
          </note>
          <note>
            Mom. 2 (kontakterna med andra länder)
          </note>
          <note>
            1. utskottet
          </note>
          <note>
            2. res. (mp)
          </note>
          <note>
            Votering:
          </note>
          <note>
            279 röster för utskottet
          </note>
          <note>
            16 röster för res.
          </note>
          <note>
            1 avstod
          </note>
          <note>
            53 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 72 m, 22 c, 17 fp, 19 v, 10
          </note>
          <note>
            kds
          </note>
          <note>
            För res.: 16 mp
          </note>
          <note>
            Avstod: 1 s
          </note>
          <note>
            Frånvarande: 21 s, 8 m, 5 c, 9 fp, 3 v, 2 mp, 5 kds
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            BoU6 Nationalstadsparken Ulriksdal-Haga-
          </note>
          <note>
            Brunnsviken-Djurgården
          </note>
          <note>
            Mom. 3 (målsättningen med arbetet med nationalstadsparken)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Votering:
          </note>
          <note>
            279 röster för utskottet
          </note>
          <note>
            17 röster för res. 2
          </note>
          <note>
            53 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 72 m, 22 c, 18 fp, 17 v, 10
          </note>
          <note>
            kds
          </note>
          <note>
            För res. 2: 1 v, 16 mp
          </note>
          <note>
            Frånvarande: 21 s, 8 m, 5 c, 8 fp, 4 v, 2 mp, 5 kds
          </note>
          <note>
            Mom. 4 (avgränsningen av nationalstadsparken)
          </note>
          <note>
            1. utskottet
          </note>
          <note>
            2. res. 3 (v, mp)
          </note>
          <note>
            Votering:
          </note>
          <note>
            262 röster för utskottet
          </note>
          <note>
            35 röster för res. 3
          </note>
          <note>
            52 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 72 m, 22 c, 18 fp, 10 kds
          </note>
          <note>
            För res. 3: 19 v, 16 mp
          </note>
          <note>
            Frånvarande: 21 s, 8 m, 5 c, 8 fp, 3 v, 2 mp, 5 kds
          </note>
          <note>
            Mom. 5 (spridningskorridorer m.m.)
          </note>
          <note>
            1. utskottet
          </note>
          <note>
            2. res. 4 (v, mp)
          </note>
          <note>
            Votering:
          </note>
          <note>
            262 röster för utskottet
          </note>
          <note>
            35 röster för res. 4
          </note>
          <note>
            52 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 141 s, 71 m, 22 c, 18 fp, 10 kds
          </note>
          <note>
            För res. 4: 19 v, 16 mp
          </note>
          <note>
            Frånvarande: 20 s, 9 m, 5 c, 8 fp, 3 v, 2 mp, 5 kds
          </note>
          <note>
            Mom. 6 (skötselplan och interimistiskt naturreservat m.m.)
          </note>
          <note>
            1. utskottet
          </note>
          <note>
            2. res. 5 (v, mp)
          </note>
          <note>
            Votering:
          </note>
          <note>
            263 röster för utskottet
          </note>
          <note>
            35 röster för res. 5
          </note>
          <note>
            51 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 141 s, 72 m, 22 c, 18 fp, 10 kds
          </note>
          <note>
            För res. 5: 19 v, 16 mp
          </note>
          <note>
            Frånvarande: 20 s, 8 m, 5 c, 8 fp, 3 v, 2 mp, 5 kds
          </note>
          <note>
            Mom. 9 (Norra länken)
          </note>
          <note>
            1. utskottet
          </note>
          <note>
            2. res. 8 (v, mp)
          </note>
          <note>
            Votering:
          </note>
          <note>
            262 röster för utskottet
          </note>
          <note>
            36 röster för res. 8
          </note>
          <note>
            51 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 141 s, 72 m, 21 c, 18 fp, 10 kds
          </note>
          <note>
            För res. 8:1 c, 19 v, 16 mp
          </note>
          <note>
            Frånvarande: 20 s, 8 m, 5 c, 8 fp, 3 v, 2 mp, 5 kds
          </note>
          <note>
            Mom. 11 (ytterligare områden som nationalstadspark)
          </note>
          <note>
            1. utskottet
          </note>
          <note>
            2. res. 9 (v)
          </note>
          <note>
            Votering:
          </note>
          <note>
            276 röster för utskottet
          </note>
          <note>
            19 röster för res. 9
          </note>
          <note>
            3 avstod
          </note>
          <note>
            51 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 141 s, 72 m, 22 c, 18 fp, 13 mp, 10
          </note>
          <note>
            kds
          </note>
          <note>
            För res.9: 19 v
          </note>
          <note>
            Avstod: 3 mp
          </note>
          <note>
            Frånvarande: 20 s, 8 m, 5 c, 8 fp, 3 v, 2 mp, 5 kds
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            NU2 Redogörelse för företag med statligt ägande, m.m.
          </note>
          <note>
            Kammaren biföll utskottets hemställan.
          </note>
          <note>
            NU3 Allmänna pensionsfondens verksamhet år
          </note>
          <note>
            1993
          </note>
          <note>
            Kammaren biföll utskottets hemställan.
          </note>
          <note>
            NU5 Konkurrensverkets ställning i överklagade ärenden enligt
            konkurrenslagen
          </note>
          <note>
            Kammaren biföll utskottets hemställan.
          </note>
          <note>
            SkU9 Ändring i lagen om ömsesidig handräckning i skatteärenden
          </note>
          <note>
            Kammaren biföll utskottets hemställan.
          </note>
          <note>
            JuU5 Ökat skydd för barn
          </note>
          <note>
            Kammaren biföll utskottets hemställan.
          </note>
          <note>
            LU10 Undantag från tillsyn över stiftelser i vissa fall
          </note>
          <note>
            Kammaren biföll utskottets hemställan.
          </note>
          <note>
            LU14 Konsumentpolitikens mål och inriktning
          </note>
          <note>
            Mom. 1 (Konsumentpolitikens mål och inriktning)
          </note>
          <note>
            1. utskottet
          </note>
          <note>
            2. res. (m, c, fp)
          </note>
          <note>
            Votering:
          </note>
          <note>
            176 röster för utskottet
          </note>
          <note>
            120 röster för res.
          </note>
          <note>
            53 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 141 s, 19 v, 16 mp
          </note>
          <note>
            För res.: 71 m, 22 c, 17 fp, 10 kds
          </note>
          <note>
            Frånvarande: 20 s, 9 m, 5 c, 9 fp, 3 v, 2 mp, 5 kds
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SfU3 Socialflörsäkringsregister
          </note>
          <note>
            1. utskottet
          </note>
          <note>
            2. res. (m)
          </note>
          <note>
            Kammaren biföll utskottets hemställan med acklamation.
          </note>
          <note>
            KrU5 Svensk hemslöjd
          </note>
          <note>
            Kammaren biföll utskottets hemställan.
          </note>
          <note>
            AU01 Riksdagens revisorers förslag till följd av statens stöd
            till Saab-Scanias bilfabrik i Malmö
          </note>
          <note>
            1. utskottet
          </note>
          <note>
            2. res. i motsvarande del (m)
          </note>
          <note>
            Votering:
          </note>
          <note>
            222 röster för utskottet
          </note>
          <note>
            72 röster för res.
          </note>
          <note>
            1 avstod
          </note>
          <note>
            54 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 141 s, 22 c, 16 fp, 19 v, 14 mp, 10
          </note>
          <note>
            kds
          </note>
          <note>
            För res.: 72 m
          </note>
          <note>
            Avstod: 1 fp
          </note>
          <note>
            Frånvarande: 20 s, 8 m, 5 c, 9 fp, 3 v, 4 mp, 5 kds
          </note>
          <note>
            18 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 6 december
          </note>
          <note>
            1994/95:42 av Stig Bertilsson (m) till civilministern om föreningslivets
            lotteri- och spelverksamhet
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 13 december.
          </note>
          <note>
            19 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 6 december
          </note>
          <note>
            1994/95:205 av Rune Berglund (s) till kommunikationsministern
            om postservicen i glesbygd
          </note>
          <note>
            Frågan redovisas i bilaga som fogas till riksdagens snabbprotokoll
            tisdagen den 13 december.
          </note>
          <note>
            20 § Kammaren åtskildes kl. 14.22.
          </note>
          <note>
            Förhandlingarna leddes av talmannen från sammanträdets början
            t.o.m. 4 §
          </note>
          <note>
            anf. 26 (delvis), av förste vice talmannen därefter t.o.m. 11
            § anf. 74
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
