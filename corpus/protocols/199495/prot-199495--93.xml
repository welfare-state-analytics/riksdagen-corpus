<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--93</head>
          <docDate when="1995-04-24">1995-04-24</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 18 april.
          </note>
          <note>
            2 § Meddelande om aktuell debatt
          </note>
          <note>
            Talmannen meddelade att aktuell debatt om det oprovocerade våldet
            skulle anordnas onsdagen den 26
          </note>
          <note>
            april kl. 9.00.
          </note>
          <note>
            3 § Svar på interpellation 1994/95:95 om flyttning av lärarutbildningen
            från Södertälje
          </note>
          <note>
            Anf. 1 Utbildningsminister CARL
          </note>
          <note>
            THAM (s)
          </note>
          <note>
            Fru talman! Eva Johansson har ställt två frågor till mig angående
            flyttning av lärarutbildningen från Södertälje.
          </note>
          <note>
            Hon frågar dels vilka åtgärder jag tänker vidta för att trygga
            fortsatt utbildning vid barn- och ungdomspedagogiska programmet
            i Södertälje, dels om jag är beredd att medverka till en ordning
            där statliga myndigheter och andra verksamheter i fortsättningen
            svarar för sina egna kostnader i stället för att kräva kommunala
            subventioner.
          </note>
          <note>
            Bakgrunden till Eva Johanssons frågor är Lärarhögskolans i Stockholm
            beslut att inte längre bedriva verksamhet i Södertälje. Lärarhögskolan
            har framhållit att det ger merkostnader, eftersom högskolan redan
            genom hyresavtal har fler lokaler i Stockholm än den har ekonomiska
            förutsättningar att utnyttja.
          </note>
          <note>
            Kommunen begär att högskolan skall stå för lokalkostnaderna.
          </note>
          <note>
            Jag vill börja med att beskriva den situation som gäller för
            Lärarhögskolans utbildning i Södertälje.
          </note>
          <note>
            Den barn- och ungdomspedagogiska utbildningen har funnits under
            många år i kommunen, men under senare år har det varit svårt att
            rekrytera studerande till utbildningen. Högskolan var därför överens
            med kommunen om att lägga ned denna utbildning. Både
          </note>
          <note>
            Lärarhögskolan och kommunen ville dock gärna ha denna utbildning
            i Södertälje. En arbetsgrupp tillsattes med representanter för
            kommunen och högskolan, och den föreslog bl.a. att grundskollärarutbildning
            skulle förläggas till Södertälje. Lärarhögskolan ansåg det självklart
            att kommunen skulle stå för lokalkostnaderna eftersom en lokalisering
            till Södertälje även under dessa förutsättningar skulle innebära
            merkostnader. När kommunen inte ville tillmötesgå denna begäran
            valde högskolan att avstå från att förlägga utbildning till Södertälje
            för att inte behöva minska resurserna för den pedagogiska verksamheten.
          </note>
          <note>
            Universitet och högskolor har ett ansvar att uppfylla sitt utbildningsuppdrag
            och tillhandahålla utbildning med högsta kvalitet. Deras begränsning
            är den maximala ersättning de kan få av staten. Det är lärarhögskolan
            själv som utifrån dessa förutsättningar bestämmer sitt utbildningsutbud
            och hur utbildningen skall lokaliseras. Riksdagen har vid flera
            tillfällen uttalat att det ankommer på den enskilda högskolan
            och inte på riksdag och regering att avgöra detta.
          </note>
          <note>
            Regeringen har således inte möjlighet att bestämma var i en region
            utbildning skall lokaliseras.
          </note>
          <note>
            Detta är en följd av det styrsystem som riksdagen fattat beslut
            om. En förändring kräver därför ett nytt riksdagsbeslut med förändrade
            regler.
          </note>
          <note>
            Eva Johansson har också frågat mig om jag är
          </note>
          <note>
            "beredd att medverka till en ordning där statliga myndigheter
            och andra verksamheter i fortsättningen svarar för sina egna kostnader
            i stället för att kräva kommunala subventioner".
          </note>
          <note>
            Vissa kommuner har tagit på sig en kostnad för att kunna erbjuda
            högre utbildning som en service i kommunen. Detta kan knappast
            ses som ett krav på subventioner från högskolans sida. Universitet
            och högskolor bestämmer själva var de skall förlägga sin utbildning,
            och om vissa kommuner prioriterar att erbjuda högskoleutbildning
            i kommunen, så är det ändå högskolan som fattar besluten utifrån
            sina prioriteringar. Detta kan ibland onekligen få märkliga kosekvenser
            sett ur kommunernas perspektiv. Eskilstuna kommun betalar t.ex.
            lokalkostnaderna för lärarutbildning, som den anser mycket viktig
            att erbjuda i kommunen för att bl.a. underlätta rekryteringen
            av lärare. Vad gäller den utbildning som KTH bedriver i samma
            kommun så svarar emellertid högskolan själv för lokalkostnaderna.
            Detta beror på att KTH gör andra prioriteringar än Lärarhögskolan
            i Stockholm.
          </note>
          <note>
            När det gäller högre utbildning i södra delen av
          </note>
          <note>
            Stockholms län håller jag självklart med Eva Johansson att det
            är viktigt att högre utbildning förläggs dit, inte minst för att
            stimulera ungdomar i denna del av länet att i ökad grad söka sig
            till högre utbildning och för att stödja näringslivets behov av
            högutbildade. Det är just av den anledningen som regeringen föreslagit
            att en ny högskola skall förläggas till Södertörn. Jag utgår från
            att organisationskommittén som förbereder bildandet av högskolan
            även kommer att diskutera hur
          </note>
          <note>
            Södertäljes utbildningsbehov skall kunna tillgodoses.
          </note>
          <note>
            Detta naturligtvis under förutsättning av att riksdagen fattar
            beslut om att inrätta Södertörns högskola.
          </note>
          <note type="speaker">
            Anf. 2 EVA JOHANSSON (s)
          </note>
          <note>
            Fru talman! Jag vill tacka utbildningsministern för svaret. Jag
            hade inte på något sätt väntat mig att Carl
          </note>
          <note>
            Tham skulle ta över, i det här fallet, Lärarhögskolans ansvar
            för att sörja för sin egen lokalsituation. På den punkten tycker
            jag att svaret är både klart och korrekt.
          </note>
          <note>
            Men jag saknar ändå något av en viljeyttring.
          </note>
          <note>
            Kanske är det nödvändigt att göra en beskrivning av hur historien
            ser ut. Den verksamhet som finns vid
          </note>
          <note>
            Lärarhögskolan i Södertälje i dag har en gång i tiden startat
            som en självständig verksamhet, ett förskollärarseminarium, för
            drygt 30 år sedan. Den har sedermera kommit att ingå i Lärarhögskolans
            verksamhet och inkorporerats i den.
          </note>
          <note>
            Det är alltså inte fråga om en vanlig utlokaliserad högskoleverksamhet.
            Den har mycket gamla traditioner i Södertälje. Såvitt jag förstår
            håller den en mycket hög kvalitet, och det finns ett gemensamt
            intresse från alla parter att kunna fortsätta.
          </note>
          <note>
            Det jag skulle vilja ha tydligare besked om är hur utbildningsministern
            ser på i det här fallet en högskolas, men det kan också vara ett
            principiellt besked om all statlig verksamhet, ansvar för att
            bidra till en regional balans.
          </note>
          <note>
            Jag tycker det är orimligt att regionalpolitiken skall skötas
            med särskilda medel vid varje enskilt tillfälle. Det är dyrt,
            och jag tror att det dess värre också är alldeles omöjligt. Den
            är den vanliga ordinarie verksamheten som måste vara basen också
            i regionalpolitiken. De särskilda regionalpolitiska medlen och
            insatserna kan bara vara en liten del.
          </note>
          <note>
            Högskoleverksamhet i Stockholmsområdet är i mycket stor utsträckning
            koncentrerad till Stockholms innerstad och till områdena strax
            norr därom. Jag håller med utbildningsministern om att förslaget,
            som jag hoppas snart kommer att bli ett beslut, att inrätta en
            högskola på Södertörn är ett mycket stort steg i rätt riktning
            för att bidra till en ökad regional balans i
          </note>
          <note>
            Stockholmsområdet. Men det steg som Lärarhögskolan nu tar är
            ett steg tillbaka.
          </note>
          <note>
            Här tvingas Södertälje kommun att vara med och betala kostnader
            för en rent statlig verksamhet om den i någon mån skall kunna
            upprätthålla en regional balans. Jag tycker att det är ett underligt
            agerande från högskolors sida. Även om nu andra kommuner har råkat
            ut för samma sak tycker jag att det är principiellt felaktigt
            att kommuner på det här sättet skall tvingas gå in och ta ett
            kostnadsansvar för statlig verksamhet.
          </note>
          <note>
            Det borde staten göra själv.
          </note>
          <note>
            Jag skulle vilja ha utbildningsministerns kommentarer till och
            klargörande av basverksamheternas, de vanliga verksamheternas,
            ansvar för att vara med och bidra till att nå de mål om regional
            balans som finns både för riket i stort och för en region som
            Stockholmsregionen.
          </note>
          <note>
            Utbildningsministern har på ett alldeles föredömligt sätt, i
            samband med den proposition där högskolan på Södertörn tas upp,
            argumenterat för en ökad regional balans. Den argumentationen
            borde räcka också för att motivera Lärarhögskolan att faktiskt
            se sin del av ansvaret, så att den behåller den verksamhet som
            sedan så länge har varit lokaliserad till Södertälje. Den verksamheten
            har mycket goda möjligheter att utvecklas där.
          </note>
          <note>
            Lärarhögskolan håller just nu på med en mycket omfattande lokalöversyn.
            Man räknar med att den skall resultera i att man på ett ganska
            omvälvande sätt kommer att förändra sin lokalsituation. Därför
            borde man från början kunna räkna med att ha kvar en del verksamheter
            i Södertälje. Kostnaderna påverkas bara under ett mycket kort
            övergångsskede, när man sitter fast i gamla hyreskontrakt.
          </note>
          <note>
            Det kan knappast vara enbart en ekonomisk fråga, om man ser detta
            på litet sikt. Jag tycker nog att en högskola måste titta litet
            längre fram när det gäller planeringen än på de allra närmaste
            åren.
          </note>
          <note>
            Tack!
          </note>
          <note>
            Anf. 3 Utbildningsminister CARL
          </note>
          <note>
            THAM (s)
          </note>
          <note>
            Fru talman! Först vill jag helhjärtat hålla med Eva
          </note>
          <note>
            Johansson om betydelsen av en utbyggnad av den högre utbildningen
            i den södra delen av Stockholms län. Som sagt hoppas vi att riksdagen
            skall godkänna regeringens förslag härvidlag. Det kan innebära
            en betydande förändring, särskilt på litet sikt, när det gäller
            utbildningsmöjligheterna.
          </note>
          <note>
            Jag vill understryka att Stockholm som helhet är underförsörjd
            vad gäller högre utbildningsplatser i förhållande till andra regioner
            i landet. Detta påpekas också i propositionen. Som jag sade i
            mitt svar utgår jag ifrån att den organisationskommitté som förbereder
            bildandet av högskolan även kommer att diskutera hur Södertäljes
            utbildningsbehov skall kunna tillgodoses.
          </note>
          <note>
            Den principiella frågan har två olika sidor. Den ena handlar
            onekligen om önskemålet att försöka åstadkomma en regional balans.
            Den andra handlar om att riksdagen vid flera tillfällen har beslutat
            om, och understrukit vikten av, att vidmakthålla ett resursfördelningssystem
            som ger högskolorna själva ansvaret för att besluta om hur deras
            utbildning skall lokaliseras. Högskolorna har därvidlag inte fått
            ett särskilt uppdrag att speciellt se till att de upprätthåller
            en regional balans. Något sådant beslut finns inte hos vare sig
            riksdagen eller regeringen. Högskolorna skall med utgångspunkt
            från de pedagogiska krav och forskningskrav som uppställs se till
            att medlen används på det bästa och mest effektiva sättet. Då
            är det naturligt att högskolorna måste se över alla sina kostnader.
            Det är själva idén med systemet. De måste titta på lärarkostnader
            och lokalkostnader. Jag menar då att det inte är onaturligt att
            man i diskussioner med kommuner också diskuterar eventuella kommunala
            bidrag.
          </note>
          <note>
            Jag vill erinra om att det i vissa andra delar av landet görs
            ganska betydande insatser från kommunernas sida och för den delen
            även från regionernas sida. Det gäller också Stockholms län. Bl.a.
            landstinget spelar en viktig roll när det gäller Södertörns högskola.
            Det är alltså inte onaturligt att det förs sådana här diskussioner.
            Det är heller inte onaturligt att högskolan, mot bakgrund av det
            ekonomiska läge som råder, tvingas ta de lokaler som är absolut
            billigast.
          </note>
          <note>
            Detta är helt enkelt det system som vi har.
          </note>
          <note>
            Man kan naturligtvis diskutera om ett större ansvar för den högre
            utbildningens lokalisering skulle läggas hos riksdagen och regeringen.
            Så förhöll det sig delvis tidigare. Jag vill inte säga att jag
            är helt främmande för en sådan tanke, men det är inte det system
            som vi har i dag. Samtidigt skall det sägas att det nuvarande
            systemet erbjuder klara fördelar, bl.a.
          </note>
          <note>
            ur effektivitetssynpunkt. Man tillser onekligen att de medel
            som anslås för den högre utbildningen används på bästa möjliga
            sätt.
          </note>
          <note>
            Jag vill också understryka att alla högskolor i
          </note>
          <note>
            Sverige är riksrekryterande. Det gäller även högskolor i Stockholms
            län. Det är också något som skall vägas in när man diskuterar
            högskolans lokalisering. Självfallet är det sant att detta betyder
            mycket för respektive lokaliseringsort, men det finns också en
            nationell innebörd. Man måste se utnyttjandet av resurser -
          </note>
          <note>
            både lärar- och lokalresurser - på ett samlat sätt.
          </note>
          <note>
            Jag har ingen anledning att kritisera Lärarhögskolan i Stockholm
            för det beslut som man har fattat, även om jag naturligtvis beklagar
            att man inte kunde komma överens om en uppgörelse med Södertälje
            kommun. Högskolan måste utgå från de regler som gäller.
          </note>
          <note>
            Min förhoppning är givetvis att det, inom ramen för den nya högskolan
            på Södertörn och det arbete som organisationskommittén nu skall
            uträtta, skall vara möjligt att finna någon lämplig lösning när
            det gäller Södertäljes behov av högre utbildning också i framtiden.
          </note>
          <note type="speaker">
            Anf. 4 EVA JOHANSSON (s)
          </note>
          <note>
            Fru talman! Jag delar naturligtvis den förhoppningen. Med eller
            utan Lärarhögskolans verksamhet i
          </note>
          <note>
            Södertälje hoppas jag att Södertörns högskola skall medverka
            till att högskoleutbildningen skall förbättras på hela Södertörn.
            Det är nödvändigt.
          </note>
          <note>
            Det finns en del embryon till högskoleverksamhet i flera av Södertörns
            kommuner. De behöver finnas kvar och utvecklas. Södertälje har
            sedan drygt 30 år tillbaka på ett utmärkt sätt profilerat lärarutbildningen.
            Jag tror att det är ett steg tillbaka, när det gäller
          </note>
          <note>
            Södertörns högskolas framtida verksamhet, att den här resursen
            nu rustas ner och tas bort därifrån. Den hade kunnat vara en alldeles
            utmärkt stomme i en utvecklad verksamhet i Södertälje i framtiden.
            Jag tror alltså inte att detta totalt sett gagnar högskoleverksamheten
            på Södertörn.
          </note>
          <note>
            Även om högskolorna inte har ett direkt riktat uppdrag att upprätthålla
            en regional balans ligger det i botten på många politikområden.
            Det finns både signaler och mer skarpa påpekanden från riksdagen
            och regeringen i detta avseende. Varje verksamhet borde nog se
            betydligt allvarligare på sin roll när det gäller att bidra till
            den regionala balansen, alldeles oberoende av om det handlar om
            Sverige i stort eller om en sådan här inomregional verksamhet.
          </note>
          <note>
            Självfallet skall en högskola söka billigast möjliga lokaler.
            Men jag är inte så säker på att man hittar dem i Stockholms innerstad,
            utbildningsministern. Det kan se ut så under en kort tidsperiod
            när man sitter fast i gamla hyreskontrakt. Den hyra som Lärarhögskolan
            erbjöds av Södertälje kommun för lokalerna där nere kommer man
            aldrig någonsin att kunna komma i närheten av vare sig i Södertälje
            eller någon annanstans, så vitt inte en kommun skall gå in och
            överta ansvaret.
          </note>
          <note>
            Det kan alltså inte handla om kostnadsskäl, menar jag.
          </note>
          <note>
            Detta gäller ju bara för en mycket begränsad period.
          </note>
          <note>
            Jag menar att Lärarhögskolan, som står i begrepp att så radikalt
            förändra sin lokalsituation, mycket väl skulle kunna ta hänsyn
            till detta när man gör dimensioneringen, så att en viss verksamhet
            också kan behållas utanför Stockholm.
          </note>
          <note>
            Lärarhögskolan är, som utbildningsministern säger, riksrekryterande.
            Verksamheten i Södertälje betyder faktiskt mycket inte bara för
            Södertörn utan också för Södermanland. Det är ändå däromkring
            som man har haft den största rekryteringen.
          </note>
          <note>
            Tack!
          </note>
          <note>
            Anf. 5 Utbildningsminister CARL
          </note>
          <note>
            THAM (s)
          </note>
          <note>
            Fru talman! Jag har egentligen inte så hemskt mycket att tillägga
            i sak. Jag kan inte här diskutera
          </note>
          <note>
            Lärarhögskolans lokalplanering i detalj. Så mycket står ändå
            klart att lärarhögskolan har gjort bedömningen att det skulle
            bli lokalmässigt dyrare för skolan att bedriva den här utbildningen
            i Södertälje än med det alternativ som man nu i stället har bestämt
            sig för.
          </note>
          <note>
            Det är alldeles riktigt att man är inne i en omfattande process
            när det gäller hela den framtida lokalförsörjningen för Lärarhögskolan,
            och siktet är redan inställt på Rålambshovsområdet. Lärarhögskolan
            kan emellertid inte förvänta sig några nya pengar. Några sådana
            medel är inte utlovade, utan man måste utgå från de medel som
            man har till sitt förfogande. Det är mot den bakgrunden som man
            har fattat det här beslutet.
          </note>
          <note>
            Man kan väl säga att bakgrunden till riksdagens tidigare beslut
            om att högskolorna själva skulle fatta beslut om sin lokalisering
            var just att man ansåg det olämpligt, eller till och med omöjligt,
            att på ett rationellt sätt här i riksdagen eller ens i regeringen
            kunna bedöma de enskilda högskolornas lokalbehov och lokalproblem
            eller att på denna centrala nivå kunna bedöma vilka lösningar
            som var bäst lämpade med hänsyn tagen till de ekonomiska förutsättningarna.
          </note>
          <note>
            Det gäller naturligtvis även Lärarhögskolan.
          </note>
          <note>
            De enskilda högskolorna kan dock komma att fatta beslut som naturligtvis
            kan vara motstridiga andra intressen i regionen. Men det finns
            inget generellt krav på högskolan att i sådana beslut ta hänsyn
            till olika regionala intressen. Däremot vet jag att Lärarhögskolan
            i och för sig gärna skulle ha fortsatt med sin utbildning i Södertälje,
            också av regionalpolitiska skäl, om man hade kunnat hitta en rimlig
            ekonomisk uppgörelse om detta, en uppgörelse som Lärarhögskolan
            själv bedömde såsom rimlig.
          </note>
          <note>
            Men som sagt, jag tror att framtiden kan komma att ge möjligheter
            för Södertälje, och därför behöver sista ordet när det gäller
            högre utbildning där inte vara sagt med detta beslut.
          </note>
          <note type="speaker">
            Anf. 6 EVA JOHANSSON (s)
          </note>
          <note>
            Fru talman! Det är med anledning av den sista punkten jag skulle
            vilja ställa en fråga till utbildningsministern som gäller högskolan
            på Södertörn.
          </note>
          <note>
            Det har sagts att en organisationskommitté mellan staten och
            berörda kommuner skall planera för den högskolan. Jag tror att
            det är en bra modell.
          </note>
          <note>
            Jag vill bara försäkra mig om att samtliga berörda kommuner på
            Södertörn kommer med i den organisationskommittén, att Södertälje,
            Botkyrka, Haninge och Huddinge faktiskt får ett likvärdigt inflytande
            som varande kommuner där det finns en högskoleverksamhet i dag.
            Det finns anledning att se hur den skall passa in i den nya strukturen
            och hur den skall få möjligheter att utvecklas.
          </note>
          <note>
            Jag tror att det är viktigt att alla de här kommunerna är med,
            att inte det kommunala intresset kanaliseras via någon av dem,
            utan att kommunerna själva finns med. Det är varje kommun för
            sig som känner både möjligheter och svårigheter.
          </note>
          <note>
            Jag tycker fortfarande, det kan jag inte komma ifrån, att statliga
            verksamheter och deras styrelser har anledning att lyssna mycket
            noggrant på det som uttalas från riksdag och regering. Med den
            alldeles utmärkta argumentation som finns i budgetpropositionen
            för en utlokalisering av högskoleverksamhet till
          </note>
          <note>
            Södertörn tycker jag att det är märkligt att Lärarhögskolans
            styrelse har kommit fram till att fatta ett ganska kortsiktigt
            och rent motstridigt beslut. Jag förväntar mig som sagt var inte
            att utbildningsministern skall ta över Lärarhögskolans rätt att
            besluta i de här frågorna, men jag tycker ändå att det måste sägas.
          </note>
          <note>
            Det vore viktigt att få ett klarläggande om att bl.a.
          </note>
          <note>
            Södertälje, som en kommun med högskoleverksamhet i dag, får vara
            med i den här organisationskommittén.
          </note>
          <note>
            Anf. 7 Utbildningsminister CARL
          </note>
          <note>
            THAM (s)
          </note>
          <note>
            Fru talman! Eva Johansson och jag är överens i långa stycken
            när det gäller hur utvecklingen skall bli på Södertörn. Jag kan
            naturligtvis som jag har sagt tidigare förstå att man är besviken
            i Södertälje över att den här lösningen inte har gått att genomföra
            nu.
          </note>
          <note>
            Men det är ofrånkomligen så att det finns olika intressen i sådana
            här lokaliseringsärenden och man måste väga av dessa mot de ekonomiska
            ramarna. Besluten fattas då av resp. högskola, som också tar ansvaret
            för detta.
          </note>
          <note>
            Får jag till sist bara säga något om organisationskommittén.
            Jag är inte nu beredd att ge något besked i den frågan. Det är
            uppenbart att organisationskommittén måste ha mycket nära samråd
            och diskutera frågorna med de berörda kommunerna. Men om detta
            skall innebära att man skall ha en kommitté som innefattar samtliga
            kommuner vill jag inte nu ge något besked om. Det finns andra
            arbetsmöjligheter.
          </note>
          <note>
            En på sitt sätt kanske smidigare arbetsmetod är att ha en liten
            kommitté som har hearings och kontakter av annat slag med de berörda
            kommunerna. Det är på det sättet som man har arbetat i många sammanhang.
          </note>
          <note>
            Det kanske kan vara den lämpligaste formen även här.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1994/95:86 om offentlighetsprincipen
            och EU-handlingar
          </note>
          <note>
            Anf. 8 Justitieminister LAILA
          </note>
          <note>
            FREIVALDS (s)
          </note>
          <note>
            Fru talman! Tone Tingsgård har frågat mig vilken praxis som råder
            vid de olika departementen när de handlägger EU-frågor och vidare
            om det har utgått några rekommendationer till departement och
            myndigheter beträffande offentlighetsprincipen som skiljer sig
            från vad som gäller för riksdagens organ.
          </note>
          <note>
            I interpellationen hänvisas till ett antal journalisters erfarenheter,
            som finns återgivna i ett nummer av tidningen Journalisten. Interpellanten
            har där funnit
          </note>
          <note>
            "en dyster läsning om särskilda, mer eller mindre hemliga EU-diarier
            och varierande sekretessbestämmelser."
          </note>
          <note>
            Så sent som den 28 mars svarade jag här i kammaren på en fråga
            som Lennart Daléus hade ställt med anledning av vad som stått
            att läsa i det aktuella tidningsnumret. Då konstaterade jag att
            det är angeläget att följa upp både om den lagstiftning vi har
            är bra eller dålig och om det finns några brister i den praktiska
            tillämpningen av denna lagstiftning.
          </note>
          <note>
            I samband med Sveriges inträde i EU ändrades regeln om utrikessekretess
            i sekretesslagen så att det numera, till skillnad mot tidigare,
            även i regeringskansliet råder en presumtion för offentlighet
            för alla uppgifter som rör utrikes ärenden. Som jag tidigare vid
            flera tillfällen sagt här i riksdagen innebär ändringen en viktig
            omläggning av den grundläggande synen på utrikessekretessen. Det
            är inte längre möjligt att utgå från att sekretess råder i utrikes
            ärenden.
          </note>
          <note>
            Självklart kommer det fortfarande att ibland finnas ett behov
            av sekretess för uppgifter som rör Sveriges förbindelser med andra
            medlemsländer och med de olika EU-institutionerna. Känsliga uppgifter
            kan således även nu hemlighållas med sekretess, men sekretess
            kan inte längre förutsättas på det sätt som tidigare var möjligt.
          </note>
          <note>
            Bestämmelserna om utrikessekretess och andra bestämmelser som
            rör offentlighetsprincipen skall tillämpas av myndigheterna och
            av riksdagens organ på eget ansvar. Det är fråga om tillämpning
            av lagar som riksdagen har beslutat, vilket innebär att regeringen
            inte får ge - och heller inte har givit - instruktioner till myndigheterna
            om att vissa uppgifter skall lämnas ut och att vissa skall vara
            hemliga. Däremot kan myndigheternas beslut överprövas av domstol,
            och på så sätt kan en praxis efter hand utbildas.
          </note>
          <note>
            När det gäller regeringskansliets egna EU-
          </note>
          <note>
            handlingar är det emellertid möjligt att ge interna rekommendationer
            till ledning för tjänstemännen vid de olika departementen. Sådana
            rekommendationer har också lämnats i form av en PM från Statsrådsberedningen
            i februari i år. För säkerhets skull bör jag kanske nämna att
            denna interna PM är en offentlig handling som vem som helst kan
            få tillgång till efter beställning hos Statsrådsberedningen.
          </note>
          <note>
            Denna PM har tagits fram som en vägledning för den praktiska
            hanteringen av den mycket stora volym av EU-handlingar som dagligen
            kommer in till regeringskansliet. Den innehåller ingenting som
            på något sätt står i strid med gällande regler för offentlighet
            och sekretess. Det vore ju anmärkningsvärt om det förhöll sig
            på annat sätt.
          </note>
          <note>
            Ett viktigt syfte med denna vägledning är att EU-
          </note>
          <note>
            handlingar inte hålls hemliga i onödan. Därför understryks det
            hur oerhört viktig öppenhetsaspekten är och det framhålls att
            sekretessprövningen i varje särskilt fall måste göras enligt svensk
            lag, alldeles oavsett vilken grad av hemligbeteckning handlingen
            kan ha åsatts av en EU-institution. Det sägs också att sekretess
            inte får komma i fråga enbart av den anledningen att enskilda
            tjänstemän i EU- organisationen eller i medlemsländerna kan tänkas
            ogilla ett offentliggörande och att samarbetet med dem därför
            riskerar att försämras. Den praxis som rekommenderas i PM:n går
            mycket långt i offentlighetsvänlig riktning. Enligt min mening
            går det för närvarande knappast att komma mycket längre i den
            riktningen utan att råka i konflikt med de lagbestämmelser som
            finns i sekretesslagen.
          </note>
          <note>
            Några hemliga EU-diarier har vi inte i regeringskansliet. Vi
            har tillskapat ett särskilt EU-diarium som är öppet och som har
            tillkommit för att få god ordning på alla de handlingar som strömmar
            in. Där registreras alla handlingar som kommer från olika EU-
          </note>
          <note>
            institutioner. Naturligtvis har medborgarna samma rätt till insyn
            i detta diarium som i de vanliga diarierna. Det är beklagligt
            om tidningen Journalisten påstår något annat.
          </note>
          <note>
            Uppgiften att sekretessbestämmelserna varierar, som interpellanten
            har läst i samma tidning, kan inte vara riktig. Sekretessbestämmelserna
            är ju fastställda i lag och är, som jag nämnde inledningsvis,
            från årsskiftet desamma för regeringen och förvaltningsmyndigheterna.
            Däremot kan vi aldrig komma ifrån att praxis kan variera något,
            beroende på var och av vem som besluten fattas i sekretessfrågor.
            De som arbetar i myndigheter och departement är inga robotar,
            lyckligtvis bör man väl tillägga. Med tanke på den stora mängd
            av en helt ny typ av handlingar som skall sekretessprövas tycker
            jag inte att det är så konstigt att bedömningarna ibland utfaller
            olika. Och jag vänder mig absolut mot tanken att orsaken skulle
            vara brist på god vilja hos tjänstemännen eller - vilket har framförts
            i debatten, dock inte av Tone Tingsgård såvitt jag vet - att det
            skulle finnas en utbredd konspiration mellan beslutsfattarna i
            syfte att försvåra allmänhetens tillgång till EU-handlingarna.
          </note>
          <note>
            De brister som kan förekomma beror i stället på att materialet
            är stort och nytt och att bedömningarna ibland är svåra att göra
            och därför kräver en viss tid.
          </note>
          <note>
            Texterna är ofta på franska och för de flesta tjänstemän tar
            det då längre tid att analysera och bedöma innehållet än om texterna
            är på svenska eller engelska.
          </note>
          <note>
            Rutinerna för hanteringen av EU-handlingarna har ännu inte riktigt
            hunnit sätta sig. Det kan ta ytterligare någon tid innan alla
            vant sig vid att uppfatta EU-
          </note>
          <note>
            handlingarna som en naturlig del av myndigheternas arbetsmaterial.
            Smärre differenser i tillämpningen får vi under tiden stå ut med.
            Men det är just för att åtminstone inom regeringskansliet få en
            så enhetlig och samtidigt öppen praxis som möjligt som Statsrådsberedningen
            har gått ut med sina rekommendationer till de olika departementen.
            Dessa rekommendationer ger en god vägledning för de tillfällen
            då det måste göras en avvägning mellan å ena sidan lagstiftningens
            inriktning på offentlighet för att främja allmänhetens befogade
            intresse av information och å andra sidan skyldigheten att inte
            äventyra Sveriges möjligheter i förhandlingsarbetet och därmed
            utsikterna till ett framgångsrikt samarbete med våra EU-partner.
            Man får där en balanserad bild av denna problematik men ändå med
            en övervikt för offentlighetsintresset. Enligt min mening är det
            bara bra om dessa rekommendationer blir lästa även av myndigheter
            och andra intresserade.
          </note>
          <note type="speaker">
            Anf. 9 TONE TINGSGÅRD (s)
          </note>
          <note>
            Fru talman! Jag vill tacka justitieministern för det utförliga
            svar som ministern nu lämnat mig. Sedan jag lämnade in den här
            interpellationen har det gått över en månad, och det har redan
            förekommit mycket debatt i den här frågan, såväl i kammaren som
            i tidningar. Även i riksdagens olika utskott har det under våren
            vunnits erfarenheter vad gäller hanteringen av EU-
          </note>
          <note>
            handlingar. Det finns kanske inte så mycket av substans att tillägga.
          </note>
          <note>
            Det skadar ändå inte, som jag ser det, att det ännu en gång framhålls
            att ingenting har ändrats till det sämre efter EU-inträdet just
            vad det gäller handlingars offentlighet. Att de har blivit fler
            är en annan sak.
          </note>
          <note>
            Det är dessutom intressant att den PM från Statsrådsberedningen
            som justitieministern hänvisade till i sitt svar lyfts fram som
            ett slags grunddokument. Det finns inte så många av det slaget.
          </note>
          <note>
            Det framhålls i svaret att den promemorian är en offentlig handling
            som vem som helst kan få tillgång till. Med tanke på de högst
            begripliga svårigheter som det innebär att hantera allt det material
            som vi drabbas av vore det inte konstigt, tvärtom önskvärt, om
            promemorian blev eftersökt som ett slags rättesnöre. Jag vill
            därför fråga justitieministern om det är rätt att uppfatta dokumentet
            som ett rättesnöre även för andra.
          </note>
          <note>
            Jag har ett par frågor i anslutning till promemorian. De kanske
            kan tyckas detaljerade, men jag tycker att de har litet med förståelsen
            av PM:n att göra.
          </note>
          <note>
            En formulering som jag uppfattar som inte helt lyckad är följande:
            För frågan av vad som bör registreras är handlingens karaktär
            av allmän eller icke allmän således inte något helt ändamålsenligt
            kriterium. Avgörande är handlingens karaktär.
          </note>
          <note>
            Karaktär av vad? Kan justitieministern bidra till en bättre definition?
          </note>
          <note>
            Vidare talas det på ett annat ställe i denna PM om ett begränsat
            antal EG-rättsakter där en svensk tjänsteman som regeringen utsett
            till mottagare kan ställas inför frågan att underteckna en försäkran
            om att förfara på visst sätt med handlingarna från sekretessynpunkt.
            Promemorian säger på denna punkt: Även om undertecknandet av en
            sådan försäkran inte skulle få någon självständig rättslig betydelse
            får förfarandet ändå betraktas som olämpligt. Tjänstemannen bör
            därför avvisa en eventuell begäran om att skriva på.
          </note>
          <note>
            Varför står det bör och inte skall, om man vill vara tydlig?
            Vilka slags akter skulle kunna utgöra undantag? Kunde man ha givit
            exempel på dem för klarhetens skull?
          </note>
          <note type="speaker">
            Anf. 10 HENRIK S JÄRREL (m)
          </note>
          <note>
            Fru talman! Jag begärde egentligen ordet därför att jag på något
            sätt känner mig litet moraliskt medansvarig, eftersom det var
            under den borgerliga regeringen och ett moderatlett departement
            som EU-
          </note>
          <note>
            avtalet slutligen förhandlades fram. Där framhölls mycket tydligt
            strävan efter att åstadkomma den offentlighet rörande EU-handlingar
            som många oroligt ställt sig frågan om det verkligen skulle bli
            följden med tanke på den slutenhet som ändå kännetecknar den process
            som i mångt och mycket präglar EU:s interna samarbete.
          </note>
          <note>
            Jag vill med anledning av det justitieministern här har anfört
            bara göra några små kommentarer.
          </note>
          <note>
            Justitieministern säger att materialet är stort och nytt och
            att bedömningarna ibland är svåra att göra och därför kräver en
            viss tid. Det tycker jag att man kan ha all förståelse för. Vidare
            säger hon att rutinerna för hanteringen av EU-handlingarna inte
            har hunnit sätta sig riktigt ännu och att smärre differenser i
            tilllämpningen får vi under en viss tid stå ut med. Detta är nog
            i och för sig rimligt att anta.
          </note>
          <note>
            Men samtidigt blir man litet oroad när man hör att justitieministern
            själv tycks ha relativt dimmiga begrepp om huruvida den här offentliga
            och öppna handläggningen i regeringskansliet verkligen pågår så
            öppet som strävan ändå är. Jag menar, justitieministern och jag
            delar uppfattningen om vikten av att sträva efter så stor öppenhet
            som det bara går i det här sammanhanget. Men justitieministern
            har själv, tycker jag, inte antytt i svaret att hon är medveten
            om den exakta förekomsten.
          </note>
          <note>
            Jag skulle, med tillhjälp av vad Journalisten i sitt senaste
            nummer rekommenderar, vilja ge justitieministern det förslaget
            att man tittar litet på hur norska
          </note>
          <note>
            UD handlade den här frågan. Man tillsatte nämligen en utredning
            inom sitt eget presscenter som fick uppgiften att studera hur
            man handlägger de här frågorna.
          </note>
          <note>
            Då kom man fram till att det fanns vissa brister och tittade
            i detalj på hur man handlägger den här frågan i olika statsdepartement.
            Jag skulle vilja uppmana justitieministern att följa det norska
            exemplet härvidlag.
          </note>
          <note>
            Vi får trots allt lita på och ta det på visst allvar att många
            journalister framhåller att det förekommer svårigheter att få
            ut vissa dokument.
          </note>
          <note>
            Den svenska öppenheten och offentlighetsprincipen är manifest.
            Det är en mycket viktig sak för Sverige att framhålla också i
            sitt EU-arbete. Just att vi nu är medlemmar i EU, fru justitieminister,
            innebär att vi har osedvanligt goda förutsättningar att inom EU-
          </note>
          <note>
            samarbetets ram arbeta för en ökad offentlighet och minskad sekretess
            inom EU-processens ram. Jag vill veta om den nuvarande svenska
            regeringen arbetar i enlighet med de ambitionerna.
          </note>
          <note>
            Paradoxen är, även om det finns en viss slutenhet i
          </note>
          <note>
            EU, att EU:s utskotts- och kommittésammanträden är öppna såväl
            för allmänheten som för journalister. Inte heller är det ovanligt
            att kommissionärer infinner sig när kommittéer och utskott sammanträder.
            Där avviker faktiskt EU:s praxis ifrån den svenska. Men det beror
            också på att utskotten och kommittéerna inte har den beslutande
            politiska maktpåliggande funktion som de svenska riksdagsutskotten
            har. Där är ju utan tvekan en viss skillnad.
          </note>
          <note>
            Fru talman! Vad är den svenska socialdemokratiska nuvarande regeringen
            beredd att göra för att i EU-
          </note>
          <note>
            samarbetet understryka vikten av ökad öppenhet och offentlighet
            i enlighet med den svenska offentlighetsprincipen? Det är en viktig
            markering att få veta.
          </note>
          <note>
            Anf. 11 Justitieminister LAILA
          </note>
          <note>
            FREIVALDS (s)
          </note>
          <note>
            Fru talman! Först måste jag säga, Tone Tingsgård, att det har
            hänt någonting sedan december 1994, nämligen att vi har ändrat
            sekretesslagen och har en större öppenhet sedan den 1 januari
            i år.
          </note>
          <note>
            När det gäller promemorian om principerna för hanteringen av
            EU-handlingar - frågan gällde om det kan fungera som rättesnöre
            även för andra - är jag tvungen att påpeka att myndigheternas
            hantering av frågor av sekretess är rättstillämpande verksamhet.
          </note>
          <note>
            Där kan regeringen och regeringskansliet inte intervenera och
            påverka myndigheternas bedömning. Jag utgår naturligtvis ifrån
            att myndigheterna läser allt de kan för att öka sin egen kunskap
            för att få en bättre beredskap att hantera den här typen av ärenden.
            Men man kan inte se detta PM som en rekommendation till myndigheterna.
          </note>
          <note>
            När det gäller frågan om allmänna handlingar och bedömningen
            av registreringen återgav Tone Tingsgård en ordalydelse. Den syftar
            på den situation då en handling inte är allmän men är hemlig.
            Då skall den registreras. Vad gäller ordvalet "bör" i stället
            för
          </note>
          <note>
            "skall" skulle jag, utan att veta exakt hur författaren tänkt,
            säga att när det gäller handläggningen av den här typen av ärenden
            av beslutsfattande enskilda tjänstemän har dessa ett eget utrymme
            att fatta sina beslut. Promemorian är som sagt en rekommendation
            och en hjälp i de överväganden som varje enskild tjänsteman har
            att göra när han ställs inför frågan huruvida en handling kan
            lämnas ut eller inte.
          </note>
          <note>
            Sedan till Henrik Järrels frågor och först till den om rutinerna
            och kontroll av desamma samt hur praxis utvecklas. Jag måste påpeka
            att det här är en praxisutveckling som inte bara styrs av regeringskansliets
            eller regeringens beslut utan framför allt av domstolarnas beslut
            när det gäller myndigheternas ställningstaganden. Men jag vill
            inte utesluta att man så småningom kan ha anledning att göra en
            uppföljning av rättstillämpningen. Det gör vi i de flesta sammanhang.
            När vi ändrar lagar har vi anledning att någon tid därefter kontrollera
            hur tillämpningen ser ut för att se om det behövs några justeringar
            av något slag. Det är mycket möjligt att vi framgent får anledning
            att göra det även på det här området.
          </note>
          <note>
            Vad gäller Sveriges ambition att arbeta för ökad offentlighet
            inom EU är det en fråga där regeringen har varit mycket tydlig
            och kanske till leda upprepat den inställning som Sverige har.
            Jag har själv rest ute i Europa. Det här är en av de frågor där
            Sverige onekligen profilerar sig. Vi är inte ensamma om att stå
            för en mycket stor öppenhet inom EU. Danmark och Holland är också
            för det. Men onekligen är detta något som vi börjar bli kända
            för. Sverige har tillsammans med Danmark tagit initiativ i rådet
            för att förändra EU:s inre syn på offentlighet för att på det
            viset skapa en större öppenhet inom EU.
          </note>
          <note>
            Justitiedepartementet har tagit ett initiativ till en konferens
            som skall äga rum någon gång i början på hösten och som också
            skall behandla frågor om offentlighet, allt i syfte att försöka
            bidra till att EU
          </note>
          <note>
            kommer till ett läge med en betydligt större öppenhet än i dag.
          </note>
          <note type="speaker">
            Anf. 12 TONE TINGSGÅRD (s)
          </note>
          <note>
            Fru talman! Hur jag än anstränger mig kan jag inte klämma fram
            mycket mera av kritik. Jag ville bara säga att i frågan om allmänna
            handlingar var min invändning mer av språklig art. Jag tycker
            att det är litet otydligt för den som inte är van vid att läsa
            den här typen av text. Man skulle kunna läsa det här ungefär som
            att handlingens karaktär av allmän eller icke allmän är inte något
            bra kriterium. Avgörande är handlingens allmänna karaktär. Det
            är ungefär så man lätt kan uppfatta det. Det tycker jag är synd
            i ett i övrigt så utmärkt PM.
          </note>
          <note>
            Jag är nöjd med de svar jag har fått.
          </note>
          <note type="speaker">
            Anf. 13 HENRIK S JÄRREL (m)
          </note>
          <note>
            Fru talman! Jag tackar justitieministern för det här tilläget.
            Jag tycker att det bådar gott om man med skärpa framhåller detta
            och strävar efter att, i enlighet med den inriktning som justitieministern
            angav när det gäller Sveriges möjlighet att påverka våra EU-
          </note>
          <note>
            vänner, öka öppenheten. Där har vi som sagt möjligheter att arbeta
            tillsammans med några av de länder som justitieministern nämnde
            och som själva också har en genuin tradition av offentlighet och
            öppenhet inom sina egna länder.
          </note>
          <note>
            Det är alldeles riktigt som justitieministern säger att det är
            praxisutvecklingen i domstolarna som i hög grad anger hur sekretesslagen
            skall tillämpas. Men jag vill återkomma till den undersökning
            som norska utrikesdepartementet lät företa i september och november
            1994 genom stickprov och som kallades Utrikesdepartementets praktisering
            av offentlighetslagen, presscentrets värdering av departementets
            svar på begäran om offentlig insyn. Jag vet inte om justitieministern
            har tagit del av rapporten. Den kanske skulle kunna ge ett och
            annat viktigt uppslag även till det svenska justitiedepartementet
            när det gäller sättet att hantera inkommande EU-handlingar. Jag
            skulle gärna se att justitieministern i så fall, om hon inte tagit
            del av den, gjorde det. Den tror jag kan bidra på något gott sätt.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1994/95:102 om rättssäkerhetsfrågor
          </note>
          <note>
            Anf. 14 Justitieminister LAILA
          </note>
          <note>
            FREIVALDS (s)
          </note>
          <note>
            Fru talman! Birgit Henriksson har frågat mig vilka åtgärder jag
            är beredd att vidta för att domstolsväsendet skall kunna vidmakthålla
            sin centrala roll i vår rättsstat.
          </note>
          <note>
            Bakgrunden till Birgit Henrikssons fråga är de besparingskrav
            som lagts på domstolsväsendet i årets budgetproposition.
          </note>
          <note>
            Låt mig först konstatera att jag är helt överens med Birgit Henriksson
            när det gäller de grundläggande värderingarna. Ett väl fungerande
            rättsväsende är en av de viktigaste grundpelarna i ett demokratiskt
            samhälle. Det råder ingen som helst tvekan om att domstolarna
            spelar en mycket central roll i det svenska rättsväsendet.
          </note>
          <note>
            Det torde inte heller råda någon oenighet om att
          </note>
          <note>
            Sverige för närvarande befinner sig i en djup ekonomisk kris,
            som är så omfattande att besparingar måste göras inom alla områden.
            Enligt min uppfattning är det i denna svåra situation självklart
            att även domstolsväsendet skall bidra till besparingarna.
          </note>
          <note>
            Det är riktigt att domstolsväsendet i årets budgetproposition
            har ålagts besparingar om 89 miljoner kronor räknat på tolv månader.
            Den totala besparingseffekten blir större eftersom anslaget för
            domstolarna dessutom minskas med 29 miljoner kronor till följd
            av att tidsbegränsade anvisningar upphör. Dessa anvisningar syftade
            till att tillfälligt förstärka domstolar med särskilt svår arbetssituation.
            Vidare kommer domstolsväsendets lokalanslag att räknas ned med
            ca
          </note>
          <note>
            50 miljoner kronor till följd av Statens lokalförsörjningsverks
            bedömning av prisutvecklingen för lokalhyror.
          </note>
          <note>
            Domstolsväsendet har under de senaste åren undantagits från de
            sparkrav som lagts ut över den statliga verksamheten i övrigt.
            Som jag tidigare sade är det statsfinansiella läget nu sådant
            att domstolsväsendet inte längre kan undantas från sparkrav. Sparkravet
            får givetvis inte ställas högre än att det är möjligt att klara
            av genom rationaliseringar och regelförändringar.
          </note>
          <note>
            Som framgår av årets budgetproposition pågår det ett brett upplagt
            rationaliserings- och förändringsarbete inom domstolsväsendet.
            Det är min övertygelse att det arbetet kommer att leda till att
            domstolarna trots besparingskraven även i fortsättningen kommer
            att kunna uppfylla de övergripande mål som formulerats för verksamheten,
            dvs. att på ett rättssäkert sätt och inom rimlig tid avgöra de
            mål och ärenden som de har att handlägga.
          </note>
          <note>
            Några redan beslutade åtgärder som kommer att innebära betydande
            rationaliseringar är den pågående instansordningsreformen vid
            de allmänna förvaltningsdomstolarna och det ökade användandet
            av prövningstillstånd vid överklagande av mål från såväl tingsrätter
            som länsrätter till respektive överinstanser.
          </note>
          <note>
            Införandet av det databaserade målhanteringssystemet
          </note>
          <note>
            (MÅHS) vid underrätterna kommer också att leda till stora rationaliseringsvinster.
            Samtliga underrätter beräknas ha fått systemet under de närmaste
            två budgetåren. Domstolsverket har nu påbörjat utvecklingen av
            ett motsvarande system för överrätterna. I övrigt kan nämnas att
            Rättshjälpsutredningen och Hovrättsprocessutredningen i höst förväntas
            lägga förslag som leder till betydande besparingar.
          </note>
          <note>
            En åtgärd som jag har för avsikt att vidta är den översyn av
            domstolsväsendets organisation som det flaggades för i budgetpropositionen.
            Min förhoppning är att regeringen innan sommaren skall kunna fatta
            beslut om direktiv för en utredning med uppdrag att göra en sådan
            översyn. Syftet med översynen skall vara att skapa ett mer effektivt,
            slagkraftigt och sammanhållet rättsväsende.
          </note>
          <note>
            Inom departementet pågår dessutom för närvarande en genomgång
            av ett stort antal gamla och nya rationaliseringsförslag. Jag
            räknar med att kunna ta initiativ till ytterligare regeländringar
            som möjliggör rationaliseringar inom domstolsväsendet när den
            genomgången är avslutad. Eftersom vi ännu inte har tagit ställning
            till vilka förslag som skall prioriteras är jag inte nu beredd
            att gå närmare in på detta.
          </note>
          <note>
            Som framgår av vad jag nu har sagt arbetar vi inom Justitiedepartementet
            för att genom regeländringar ytterligare förbättra användningen
            av rättsväsendets begränsade resurser och därigenom öka effektiviteten
            i verksamheten. Jag har dessutom en stor tilltro till domstolsväsendets
            förmåga att ta till vara de rationaliseringsmöjligheter som redan
            finns inom ramen för gällande regelverk.
          </note>
          <note>
            Avslutningsvis vill jag nämna att Birgit Henrikssons interpellation
            bygger på flera missuppfattningar.
          </note>
          <note>
            Jag vill inte i detalj gå in på dem här, men tycker att det ändå
            finns skäl att peka på en av felaktigheterna.
          </note>
          <note>
            Birgit Henriksson uppger att man har funderat på att lägga ned
            tingsstället i Fagersta för att spara pengar och menar att detta
            skulle vara ett slöseri med skattebetalarnas pengar. Varken regeringen
            eller Domstolsverket har lämnat några förslag om nedläggning av
            enskilda tingsställen. Däremot har riksdagen nyligen beslutat
            om en ändring i rättegångsbalken angående tingsställen. Det är
            en av de regeländringar som har beslutats för att underlätta för
            domstolarna att klara besparingskraven. Ändringen innebär nämligen
            att den enskilda tingsrätten får frihet att utan regeringens medgivande
            bestämma om ett tingsställe utanför kansliorten skall behållas
            eller ej. Det är således upp till Sala tingsrätt att slutligt
            avgöra om tingsstället i
          </note>
          <note>
            Fagersta skall behållas eller ej.
          </note>
          <note type="speaker">
            Anf. 15 BIRGIT HENRIKSSON (m)
          </note>
          <note>
            Fru talman! Jag vill börja med att tacka justitieminister Laila
            Freivalds för svaret. Dock är jag, som framgår av min interpellation,
            mycket oroad över utvecklingen inom domstolsväsendet och för övrigt
            också inom polisen och kriminalvården.
          </note>
          <note>
            Hela tiden kommer det djupt oroande rapporter som kan berätta
            att anslagen inte räcker till för att hålla den standard som kan
            krävas av rättsväsendet i dess helhet i en gammal demokratisk
            rättsstat.
          </note>
          <note>
            Jag vill kort citera från en insändare där poliser skriver:
          </note>
          <note>
            "Västmanland är ett av Sveriges mest brottsdrabbade områden,
            de tre storstäderna undantagna.
          </note>
          <note>
            Brottens art har blivit grövre med rasistiska, nazistiska och
            politiska inslag med mord och grov misshandel som följd. Polisen
            har under flera år jobbat under stort tryck och press. Den har
            fått förklara för allmänheten varför inte polisen kommer eller
            varför det tar sådan tid innan den gör det."
          </note>
          <note>
            Samtidigt får vi från tingsrätterna mycket oroande rapporter
            som berättar att balanserna är sådana att man inte hinner med
            att utreda.
          </note>
          <note>
            För ett tag sedan ställde jag en fråga till justitieminister
            Freivalds angående flytt av häktet i Luleå och de eventuella fördyringar
            som det kunde dra med sig för andra konton än just för kriminalvårdens.
            Jag fick då en försäkran om att man skulle se till helheten.
          </note>
          <note>
            Men med facit i hand kan jag konstatera att man inte har gjort
            det, utan det har visat sig att den ombyggnation blev för dyr
            som skulle till för att flytten skulle kunna ske. Beslutet om
            nedläggning av en bra avdelning som fyller alla krav på säkerhet
            m.m. är dock taget. Samma sak ser ut att hända, är jag rädd för,
            vad gäller domstolsväsendet.
          </note>
          <note>
            Jag har fått alla siffror och alla dystra prognoser för Västmanlands
            tre tingsrätter. De har tillskrivit per fax och på annat sätt
            både mig och Göran Magnusson, som sitter i justitieutskottet,
            och lämnat uppgifter om hur förtvivlad situationen är och om att
            man inte klarar de här sparbetingen.
          </note>
          <note>
            Man verkar kunna spara på samma sätt som varit fallet i Luleå,
            dvs. tingsrätten i Sala kan klara sitt sparbeting genom att dra
            in tingsstället i Fagersta -
          </note>
          <note>
            man har alltså i dag full frihet. Nu är man i valet och kvalet.
            Vad skall man göra för att över huvud taget få verksamheten att
            gå runt med de sparbeting som man har fått?
          </note>
          <note>
            I Sala klarar man alltså sin budget, men man har också räknat
            ut att minst 500 000 kr kommer att belasta andra konton. Det ligger
            dock inte direkt på tingsrätten. Det är sådana här helhetsöversyner
            som jag menar är otroliga i dag. Man övervältrar på andra konton.
            På det sättet spar man i slutändan ingenting.
          </note>
          <note>
            Vad gäller t.ex. Sala gäller också att Yrkesinspektionen, som
            jag väl skrev i min interpellation, redan har anmärkt på den otroliga
            arbetsbördan och de mycket stora övertidsuttagen vid tingsrätten.
          </note>
          <note>
            Polisväsendet i Västmanland har varslat 40 poliser. 25 poliser
            har själva mot den bakgrunden sagt upp sig. Några har redan börjat
            söka tjänster - bl.a. i
          </note>
          <note>
            Stockholm, eftersom det ligger på pendlingsavstånd.
          </note>
          <note>
            De flesta av de här poliserna är gifta och bosatta i länet. Deras
            barn går i skola på orten. Nu breder osäkerheten ut sig över hela
            rättstrygghetsområdet i
          </note>
          <note>
            Västmanland. Länet är, som jag tidigare sade, hårt drabbat. Länet
            är utsatt bl.a. till följd av närheten till storstaden Stockholm
            och av läget vid Mälaren. De två stora Europavägar som korsar
            länet gör också läget mycket utsatt. Detta har visat sig i brottsstatistiken.
            Det här påverkar både polis- och domstolsväsendet.
          </note>
          <note>
            Jag skulle gärna vilja höra om justitieminister
          </note>
          <note>
            Freivalds delar min mening att domstolsväsendet, liksom polisen
            naturligtvis, har en central roll i den demokratiska rättsstaten.
            Deras uppgifter är ju inte bara begränsade till medverkan i att
            uppfylla samhällets kriminalpolitiska mål. De skall ju ytterst
            också vara den enskilde medborgarens rättssäkerhetsgaranti.
          </note>
          <note>
            Domstolen skall vara en garanti - liksom polisen, som skall utgöra
            ett värn och skydd och som även skall kunna förebygga våld. Jag
            undrar därför vad justitieminister Freivalds ämnar göra för att
            man på nämnda håll skall kunna klara av sina av samhället ålagda
            uppgifter. Man anser sig inte kunna göra det i
          </note>
          <note>
            Västmanland i dag. Är justitieministern redo att tillskjuta de
            medel som behövs genom en omdisponering, bl.a med tanke på Västmanlands
            utsatta läge, eller vad kan jag hälsa de här människorna när jag
            kommer hem?
          </note>
          <note>
            Våra tidningar har svämmat över av krisartiklar och insändare.
            Dessa frågor har engagerat människor i hela länet. Brottsstatistiken
            talar också sitt tydliga språk.
          </note>
          <note>
            Jag upprepar min fråga: Kan justitieministern mot bakgrund av
            vad jag här har skisserat tänka sig att omfördela medel, så att
            det här utsatta länet kan få medel för att kunna fullfölja sina
            plikter?
          </note>
          <note>
            Anf. 16 Justitieminister LAILA
          </note>
          <note>
            FREIVALDS (s)
          </note>
          <note>
            Fru talman! Jag börjar bakifrån när det gäller
          </note>
          <note>
            Birgit Henrikssons frågor.
          </note>
          <note>
            Som jag sade inledningsvis i mitt interpellationssvar menar jag
            att domstolsväsendet har en mycket central roll i vårt land -
            i en demokratisk rättsstat.
          </note>
          <note>
            När nu samtliga enskilda individer och alla verksamheter i vårt
            land på ett eller annat sätt är berörda av ibland mycket tunga
            besparingar mot bakgrund av landets ekonomi kan inte ens domstolsväsendet
            hållas utanför besparingarna.
          </note>
          <note>
            Vilket budskap skulle Birgit Henriksson kunna ha med sig när
            hon åker tillbaka? Ja, varför inte redogöra för något av det som
            jag har anfört i mitt svar på interpellationen? Jag har ganska
            noggrant redogjort för på vilket sätt vi från Justitiedepartementets
            sida kommer att arbeta vidare med en rad olika typer av åtgärder
            för att säkerställa att domstolarna skall kunna fortsätta att
            verka på det sätt som är avsikten, alltså att på ett rättssäkert
            sätt och att de inom rimlig tid skall avgöra sina ärenden.
          </note>
          <note>
            När det gäller frågan om belastningen av våra domstolar och antalet
            ärenden är situationen att antalet mål och ärenden i domstolarna
            minskar.
          </note>
          <note>
            Birgit Henriksson säger att man i Västmanlands län är brottsdrabbad,
            vilket är alldeles riktigt. Det är bara när det gäller brottmål
            som man kan se en ökning av antalet ärenden vid domstolarna.
          </note>
          <note>
            Om man jämför 1994 med 1993 innebär det en ökning av antalet
            brottmål från 975 till 985 mål, alltså plus 10. Däremot har tvistemålen
            minskat från 1 098
          </note>
          <note>
            till 770, och konkursärendena har minskat från 340
          </note>
          <note>
            till 309. Detta innebär att domstolarna har en något bättre situation
            när det gäller tillströmningen av ärenden. Det är givetvis en
            av de omständigheter som vi har att utgå ifrån när vi planerar
            för domstolarnas verksamhet.
          </note>
          <note>
            När det gäller tingsstället i Fagersta säger Birgit
          </note>
          <note>
            Henriksson att man flyttar kostnaderna någon annanstans. Nedläggning
            av just tingsställen av detta slag innebär inte bara en besparing
            för domstolen, utan det innebär faktiskt också en besparing för
            t.ex. åklagarmyndigheten. Det är mot den bakgrunden som RÅ
          </note>
          <note>
            bl.a. har föreslagit att ett antal tingsställen skall läggas
            ned, eftersom det också är ett sätt för åklagarmyndigheten att
            spara pengar. Därför är det inte helt riktigt att det bara är
            domstolen som har möjlighet att spara pengar, utan det gäller
            även andra som har anknytning till domstolarnas verksamhet.
          </note>
          <note type="speaker">
            Anf. 17 BIRGIT HENRIKSSON (m)
          </note>
          <note>
            Herr talman! Jag är glad att höra att justitieminister Freivalds
            delar uppfattningen att domstolsväsendet har en mycket central
            roll. Men samtidigt säger justitieministern att samtliga enskilda
            individer inte kan åläggas tunga besparingar om inte också Domstolsverket
            får göra besparingar.
          </note>
          <note>
            Vi har faktiskt inom Moderata samlingspartiet en annan syn och
            har omarbetat medel i budgetpropositionen på det sättet att rättsväsendet
            - domstolarna,
          </note>
          <note>
            Polisen och kriminalvården - icke drabbas av de besparingar som
            de nu drabbas av.
          </note>
          <note>
            Det är ju helt riktigt som justitieministern säger, att man skall
            vidta rationaliseringsåtgärder, införa datorisering osv. Men detta
            tar tid. Det tar tid att utbilda personal och det för även med
            sig kostnader.
          </note>
          <note>
            Det har också visat sig att det inte är så snabbt genomfört som
            man många gånger tror, vilket har visat sig i många fall där vi
            redan har facit. Det tar tid innan man får in nya rutiner och
            alla lärt sig hantera allt.
          </note>
          <note>
            Jag menar att just rättssäkerhetssystemet, där domstolsväsendet
            är en del och polisen och kriminalvården en annan, är en så viktig
            och fundamental del i samhället att man inte får ålägga dem besparingar
            på ett sätt som drabbar rättssäkerheten. Vi anser faktiskt att
            så är fallet i dag genom att besparingarna har kommit så snabbt
            och i flera fall.
          </note>
          <note>
            Det är också riktigt som justitieministern sade, att man gav
            ett tillfälligt anslag med tidsbegränsade anvisningar. Ja, man
            fick en jurist i januari och han slutar i juni, men balanserna
            är inte avbetade.
          </note>
          <note>
            Tillströmningen av ärenden är inte heller så mycket större, men
            målen är så mycket tyngre och grövre och fordrar också så mycket
            mera tid. Därför har vi ännu en orsak att se allvarligt på situationen.
          </note>
          <note>
            Anf. 18 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Det är riktigt att rationaliseringar kan ta tid.
            Men i den bedömning som har gjorts och som ligger till grund för
            beräkningen av möjliga besparingar har vi tagit hänsyn till att
            en hel del av rationaliseringsåtgärderna redan är påbörjade. Man
            kan alltså räkna med att åtgärderna skall ge effekt relativt snabbt.
          </note>
          <note>
            När det gäller andra åtgärder kommer det att ta tid, det är alldeles
            riktig. Men då har vi å andra sidan tagit hänsyn till det anslagssparande
            som finns inom domstolsorganisationen. Om vi ser på de små tingsrätterna
            och bortser från de tre stora finner man att det för 1994 finns
            ett sparande på 48 miljoner kronor.
          </note>
          <note>
            Med denna buffert är det alltså möjligt att klara även besparingar
            där rationaliseringsåtgärderna ännu inte har givit effekt utan
            kommer något senare.
          </note>
          <note>
            Det är helt korrekt att Moderata samlingspartiet och Socialdemokraterna
            har olika syn på hur besparingar i statsfinanserna kan göras.
            Vi har olika syn på vilka i vårt samhälle som skall bidra till
            att få ned budgetunderskottet, så att vi kan rädda välfärden i
            vårt samhälle. Där har Moderata samlingspartiet och
          </note>
          <note>
            Socialdemokraterna olika syn, det är helt korrekt.
          </note>
          <note type="speaker">
            Anf. 19 BIRGIT HENRIKSSON (m)
          </note>
          <note>
            Herr talman! Jag blev något konfunderad när justitieministern
            började med att säga att vi delar åsikten att domstolsväsendet
            måste kunna vidmakthålla sin centrala roll i rättssamhället. Det
            är alltså här vi menar att besparingarna gör att det blir stora
            svårigheter.
          </note>
          <note>
            Jag har här fått ett telefax: Gemensamma synpunkter från Västerås,
            Köping och Sala tingsrätter på
          </note>
          <note>
            Domstolsverkets budgetförslag för budgetåret
          </note>
          <note>
            1995/96. Där redovisar man klart omöjligheten i den situation
            som har uppstått att klara vad man anser vara sin plikt, nämligen
            att sköta domstolsväsendet på det sätt som vi kan förvänta oss.
            Man avslutar med att säga: Vi hemställer att budgetförslaget omarbetas
            och att hänsyn tas till rådande förhållanden, så att erforderliga
            personella arbetskraftsresurser alltjämt kan ställas till tingsrätternas
            förfogande även för kommande budgetår.
          </note>
          <note>
            Som jag påpekade - jag tror att jag skrev det i min interpellation
            - har man fått anmärkningar för att man har för mycket övertid,
            att man arbetar för många helger och att arbetsbelastningen redan
            tidigare har varit alldeles för stor vid tingsrätterna. Jag är
            glad över att ha stödet i ryggen att Moderata samlingspartiet
            inte anser att det är en bra situation att de rättsvårdande myndigheterna
            inte fungerar på ett sätt som allmänheten har rätt att kräva i
            en rättsstat.
          </note>
          <note>
            Jag är ledsen att justitieminister Freivalds inte delar åsikten
            att rättsväsendet är bland det viktigaste som en stat över huvud
            taget har att slå vakt om. Inre och yttre säkerhet och trygghet
            för medborgarna är det sista som skall drabbas av besparingar.
          </note>
          <note>
            Anf. 20 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Inledningsvis sade jag att vi har samma uppfattning
            om att domstolarna har en central roll i vårt rättssamhälle. Jag
            delar uppfattningen att det är mycket viktigt att domstolarna
            kan fullgöra sina åligganden på ett rättssäkert och bra sätt.
            Skillnaden ligger i den bedömning vi gör när det gäller om de
            besparingar som finns i budgetpropositionen gör det möjligt för
            domstolarna att fullgöra denna uppgift.
          </note>
          <note>
            Genom den redovisning som jag har lämnat i interpellationssvaret
            menar jag att vi vidtar åtgärder som garanterar att så kan ske.
          </note>
          <note>
            När det gäller Birgit Henrikssons krav på ändring av det förslag
            till fördelning av besparingarna som
          </note>
          <note>
            Domstolsverket har utarbetat vill jag bara påpeka att regeringen
            inte lämnar förslag beträffande enskilda domstolars anslag. Regeringens
            förslag avser det totala anslaget för domstolarna. Den närmare
            fördelningen av anslagen till de olika domstolarna görs av
          </note>
          <note>
            Domstolsverket.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellationerna 1994/95:99 och
          </note>
          <note>
            103 om Tjernobylkatastrofens verkningar, m.m.
          </note>
          <note>
            Anf. 21 Statsrådet PIERRE SCHORI (s)
          </note>
          <note>
            Herr talman! Dan Ericsson har frågat mig hur
          </note>
          <note>
            Sverige avser att bistå Ukraina och Vitryssland för att motverka
            Tjernobylkatastrofens negativa efterverkningar på människors hälsa
            och om jag är beredd att medverka i ett av västvärlden samlat
            offensivt stödprogram till Ukraina i syfte att medverka till en
            tryggare energiförsörjning utan kärnkraft.
          </note>
          <note>
            Maggi Mikaelsson har frågat mig vad regeringen tänker göra för
            att få fram relevanta uppgifter om effekterna av Tjernobylolyckan
            och om regeringen har några intentioner att öka stödet till Vitryssland
            och Ukraina.
          </note>
          <note>
            Jag besvarar de två interpellationerna i ett sammanhang.
          </note>
          <note>
            De medel som står till regeringens förfogande för samarbetsinsatser
            i Central- och Östeuropa är begränsade, och en geografisk prioritering
            måste därför göras.
          </note>
          <note>
            Som framgår av propositionen om Sveriges samarbete med länderna
            i Central- och Östeuropa är det regeringens uppfattning att det
            bilaterala östsamarbetet skall koncentreras till närområdet, dvs.
            till länderna och regionerna runt Östersjön. Detta utesluter emellertid
            inte att Sverige har samarbete med andra länder i Central- och
            Östeuropa när vi kan främja en alleuropeisk säkerhetsgemenskap,
            utveckling och integration.
          </note>
          <note>
            Ukraina och Vitryssland tillhör inte Sveriges närområde men dock
            ett till Sverige närbeläget område.
          </note>
          <note>
            I dessa länder är samhällsomvandlingen fortfarande i inledningsskedet,
            men speciellt i Ukraina kan vi nu se en gynnsam reformvänlig och
            demokratisk utveckling.
          </note>
          <note>
            Ett ambitiöst reformprogram har initierats och enighet har nåtts
            med Internationella valutafonden och
          </note>
          <note>
            Världsbanken om ett stabiliseringsprogram.
          </note>
          <note>
            Ett av regeringens mål med samarbetet är att stödja en miljömässigt
            hållbar utveckling. Därvid konstateras att det är angeläget att
            även fortsättningsvis kunna genomföra insatser på områden som
            kärnsäkerhet, kärnämneskontroll, strålskydd och kärnavfall. Regeringen
            föreslår därför att 83 miljoner kronor används för bilaterala
            insatser på dessa områden i
          </note>
          <note>
            Central- och Östeuropa. Därutöver önskar regeringen reservera
            medel under anslagsposten för regeringens disposition för eventuellt
            fortsatt bidrag till EBRD:s kärnsäkerhetsfond.
          </note>
          <note>
            Vi är alla medvetna om de allvarliga och oroväckande konsekvenserna
            av Tjernobylolyckan. Många länder har drabbats, förutom Ukraina
            även Ryssland,
          </note>
          <note>
            Vitryssland och de baltiska staterna. Sverige och svenska myndigheter
            insåg på ett tidigt stadium vidden och behoven av hjälp för de
            drabbade länderna.
          </note>
          <note>
            Både Statens kärnkraftsinspektion (SKI) och Statens strålskyddsinstitut
            (SSI) har gjort och kommer att göra insatser i Ukraina och dess
            grannländer. Insatserna i Ukraina, Vitryssland och Ryssland berör
            områden som sanering efter olyckan, dekontaminering, avfallsstrategier,
            riskanalyser och optimering av beredskap och beslutsfattande.
            SSI startar i år ett relativt omfattande program i Vitryssland.
            Det kan sägas vara en fortsättning och utvidgning av verksamhet
            som redan är i gång i Ukraina. Även SKI har omfattande verksamhet
            i området, inte minst i Ukraina. Förutom katastrofbistånd finansierar
            SIDA via ett flertal enskilda organisationer insatser för handikappomsorg,
            vård och omhändertagande av barn från Tjernobyl.
          </note>
          <note>
            BITS har som frågeställarna redan konstaterat projekt i Ukraina
            på lantmäteri- och skogsområdena. BITS
          </note>
          <note>
            genomförde i februari i år en studieresa till Ukraina och Vitryssland
            för att undersöka behovet av insatser.
          </note>
          <note>
            Resultatet av resan är att BITS nu undersöker möjligheterna till
            stödinsatser inom områdena fastighetsregister och lantmäteri,
            skogsbruk och skogsindustri, inklusive ekologiska aspekter, den
            sociala sektorn samt demokrati, främst lokalt självstyre, i de
            båda länderna.
          </note>
          <note>
            Som medlem i den europeiska unionen deltar
          </note>
          <note>
            Sverige sedan årsskiftet även i EU-TACIS program för öst. Den
            specialkompetens och de erfarenheter från området som finns hos
            våra myndigheter på kärnsäkerhets- och strålskyddssidan blir ett
            viktigt bidrag till EU-TACIS verksamhet i Ukraina och Vitryssland.
          </note>
          <note>
            TACIS har ett omfattande program i såväl Ukraina som Vitryssland.
            En viktig plats i programmet upptas av kärnsäkerhetsfrämjande
            åtgärder. En utvidgning av insatser på dessa områden är under
            planering. TACIS
          </note>
          <note>
            har avsatt 7,5 miljoner ecu till Tjernobylrelaterade projekt
            i Ukraina, Vitryssland och Ryssland. För specialprogram i Ukraina
            har hittills avsatts 52 miljoner ecu. Beträffande Vitryssland
            pågår för närvarande undersökningar om vilka insatser som bör
            prioriteras.
          </note>
          <note>
            Sverige skall fortsätta och i görligaste mån utvidga sina bilaterala
            insatser i Ukraina och Vitryssland men samtidigt kraftfullt verka
            inom Europeiska unionen för intensifierade insatser från TACIS
            sida.
          </note>
          <note>
            Viktiga insatser för att lindra verkningarna av
          </note>
          <note>
            Tjernobyl görs även av andra internationella organisationer som
            Unesco, Världshälsoorganisationen och
          </note>
          <note>
            UNDP i samarbete med det internationella atomenergiorganet IAEA.
            FN har påtagit sig en koordineringsroll för dessa internationella
            insatser.
          </note>
          <note>
            Ukraina är till 50 % och Vitryssland till nästan
          </note>
          <note>
            100 % beroende av import av energi. Importen sker till övervägande
            del från Ryssland. Den ukrainska regeringen meddelade så sent
            som vid ett konsultativt gruppmöte med Världsbanken i Paris i
            mars i år att det finns en beredvillighet att stänga Tjernobyl
            och därmed uppfylla kraven enligt G 7:s s.k. nuclearsafety-action-plan.
            Sverige stöder också att detta krav.
          </note>
          <note>
            Sverige stöder också att detta krav ingår som ett villkor för
            att EU skall bevilja 220 miljoner ecu till Ukraina i betalningsbalansstöd.
            Klart är att en stängning får vittgående konsekvenser för Ukrainas
            energiförsörjning och ekonomi. Sverige måste därför verka för
            att frågan om Tjernobyl får en internationell lösning som säkerställer
            världssamfundets krav på säkerhet, samtidigt som Ukrainas energiförsörjning
            ordnas på ett hållbart sätt. I denna fråga är det naturligt och
            nödvändigt att göra gemensam sak med Europeiska unionen.
          </note>
          <note>
            Investeringar och utrustning är som regel kostsamt och skulle
            inte gagna ett maximalt utnyttjande av våra begränsade resurser,
            varför svenska åtgärder på energisektorn liksom inom övriga sektorer
            skall koncentreras till kunskapsöverföring. Energisektorn i Ukraina
            är i stort behov av investeringar. Länder som USA
          </note>
          <note>
            och Tyskland samt Världsbanken, Europeiska utvecklingsbanken
            och EU är engagerade i energiprojekt för Ukraina och Vitryssland.
            För svensk del är det naturligt att verka inom ramen för internationella
            institutioner och främst genom EU.
          </note>
          <note>
            Herr talman! Effekterna av Tjernobylolyckan är oerhörda. 1990
            tillsattes en internationell kommission med uppgift att analysera
            Sovjetunionens beräkningar av hälsoeffekter som följde av olyckan
            i Tjernobyl.
          </note>
          <note>
            Kommissionen kom bl.a. fram till att den metodik som använts
            i Sovjetunionen för att beräkna skador var vetenskapligt baserad.
            Fortfarande finns emellertid kunskapsluckor kring effekterna av
            Tjernobyl på hälsa och miljö. Att öka denna kunskapsbas kräver
            stora resurser och internationella insatser. Sverige deltar därför
            aktivt i detta arbete bl.a. inom ramen för
          </note>
          <note>
            FN.
          </note>
          <note>
            Det är en angelägenhet för Sverige att tillsammans med andra
            länder och internationella organ bidra till att länderna i Central-
            och Östeuropa får energikällor som uppfyller högsta möjliga säkerhetskrav
            i syfte att
          </note>
          <note>
            Tjernobylolyckan skall bli den sista katastrofen i sitt slag.
          </note>
          <note type="speaker">
            Anf. 22 DAN ERICSSON (kds)
          </note>
          <note>
            Herr talman! Jag vill börja med att tacka biståndsministern för
            interpellationssvaret. Jag tycker emellertid att det är någonting
            som saknas hos biståndsministern när det gäller den här frågan,
            nämligen engagemanget och glöden för att Sverige som land skall
            vara pådrivande i biståndsarbetet. Pierre
          </note>
          <note>
            Schori, som ju tidigare genom åren gjort sig känd som agitator
            och för att ha haft en vilja att vara solidaritetens fanbärare,
            synes nu vara en politisk statist som i mångt och mycket hänvisar
            till EU och till det internationella världssamfundet.
          </note>
          <note>
            Jag ser detta som en rätt märklig och tråkig förvandling. Den
            fråga som vi tar upp berör många människor i Östeuropa och är
            väsentlig bl.a. på grund av närheten till Ukraina.
          </note>
          <note>
            Jag vill vill citera ur Dagens Nyheter av den 27
          </note>
          <note>
            mars i år:
          </note>
          <note>
            "En ny katastrof skulle kunna inträffa när som helst vid kärnkraftverket
            i Tjernobyl i Ukraina. Det uppgav den brittiska tidningen The
            Observer på söndagen.
          </note>
          <note>
            Tidningen hänvisar till en hemlig forskarrapport, som EU-kommissionen
            skulle försökt tysta ned. Den bygger på iakttagelser från västliga
            vetenskapsmän som undersökt kärnkraftverket i Tjernobyl. Enligt
            tidningen hävdar vetenskapsmännen att de fundament som håller
            uppe den skadade reaktorbyggnaden löper risk att falla samman.
          </note>
          <note>
            - Om de rasar, kan splitter slå sönder den betongsarkofag som
            byggts kring de bestrålade, utbrända resterna av Tjernobyls reaktor
            nummer fyra, skriver Observer.
          </note>
          <note>
            Tidningen fortsätter:
          </note>
          <note>
            - Eller så kan bråten skada reaktor nummer tre strax intill.
            Den är fortfarande i funktion, och sådant skulle kunna utlösa
            en ny härdsmälta."
          </note>
          <note>
            Jag hoppas att biståndsministern inser allvaret i den här frågeställningen.
            Jag vill citera ett annat stycke ur samma tidning, som behandlar
            en del av
          </note>
          <note>
            Tjernobylolyckans effekter:
          </note>
          <note>
            "Antalet fall av sköldkörtelcancer hos barn har ökat kraftigt
            i Ukraina, Ryssland och Vitryssland sedan olyckan i Tjernobyl
            1986.
          </note>
          <note>
            Detta konstateras i en rapport i det senaste numret av British
            Medical Journal gjord i ett samarbete mellan experter från de
            tre staterna samt Världshälsoorganisationen, WHO.
          </note>
          <note>
            Sedan 1991 har nära 100 fall av sköldkörtelcancer per miljon
            barn och år diagnosticerats i Gomelregionen i Vitryssland och
            siffrorna fortsätter att stiga.
          </note>
          <note>
            Fem år före olyckan var siffran mindre än ett fall per miljon
            barn i områden nära Tjernobyl."
          </note>
          <note>
            Det är dessa uppgifter, herr talman, som jag tycker nu borde
            sätta fart på regeringen, inte minst på biståndsministern. Vad
            jag har fått här i dag är en redovisning av insatser som har gjorts,
            men det redovisas ingen större ambition att ta de nya uppgifterna
            på allvar och att dra ordentliga slutsatser av dem. I stället
            hänvisas till EU och Världssamfundet. De internationella ansträngningarna
            är bra och nödvändiga och en förutsättning för att nå framgång,
            men Sverige måste kunna ta ett större ansvar och driva på.
          </note>
          <note>
            Det är väl ändå inte så att socialdemokraternas ständiga nedskärningar
            av biståndet nu också går ut över insatserna i vårt närområde
            och närbelägna område? Om även dessa insatser skulle få stryka
            på foten vore det alarmerande, inte minst mot bakgrund av de uppgifter
            som jag nyss har refererat.
          </note>
          <note>
            Herr talman! Jag har fått svar, men vad gäller den första frågan,
            om biståndsinsatser för att begränsa
          </note>
          <note>
            Tjernobylkatastrofens negativa verkningar för människors hälsa,
            kan konstateras att dessa insatser är otillräckliga. Man brukar
            säga att de alltid kommer att vara det, men när man jämför insatserna
            i Ukraina med insatser i länder i dess närhet kan man konstatera
            att de i Ukraina har varit relativt små.
          </note>
          <note>
            På den andra frågan, om hur ministern skall tillse att Ukraina
            får en tryggare energiförsörjning utan kärnkraft, ges inget tydligt
            besked. Jag skulle, herr talman, vilja citera ett annat dokument,
            från de nordiska socialdemokraternas miljöprogram för Europa,
            som de fastställde förra året. Man skriver där:
          </note>
          <note>
            "Kärnkraften ska gradvis avvecklas. Det är de nordiska socialdemokraterna
            eniga om. I första hand gäller det de föråldrade kärnkraftverken
            i Östeuropa.
          </note>
          <note>
            De kan aldrig till rimlig kostnad göras tillräckligt säkra. Risken
            kommer hela tiden att finnas för ett nytt
          </note>
          <note>
            Tjernobyl eller något ännu värre. Västvärldens ekonomiska resurser
            skall därför i huvudsak användas till att hjälpa Öst- och Centraleuropa
            att forma en ny energipolitik, baserad på miljövänliga och förnyelsebara
            energikällor, samtidigt som användningen måste bli mer effektiv."
          </note>
          <note>
            Det här är alldeles utmärkt, herr talman! Min konkreta fråga
            till biståndsministern är då: Kan Pierre
          </note>
          <note>
            Schori på ett konkret sätt redovisa hur han har lyft upp detta
            program när det gäller just biståndsinsatserna i Östeuropa? Det
            vore intressant att få en tydlig redovisning av på vilket sätt
            man driver de här kraven, som faktiskt kan uppfattas som en sorts
            vallöften
          </note>
          <note>
            - det här var en viktig fråga för socialdemokratin.
          </note>
          <note type="speaker">
            Anf. 23 MAGGI MIKAELSSON (v)
          </note>
          <note>
            Herr talman! Jag ber att få tacka biståndsministern för ett långt
            svar. Jag vill först säga att jag delar Pierre
          </note>
          <note>
            Schoris förhoppning att Tjernobylolyckan skall vara den sista
            olyckan av det slaget som vi får uppleva.
          </note>
          <note>
            Men det krävs då att man avvecklar resten av kärnkraften i Tjernobyl,
            och inte bara där utan också i resten av världen, inklusive i
            Sverige.
          </note>
          <note>
            Det är i dagarna nio år sedan den vårdag när vi fick de första
            rapporterna om ökad radioaktivitet i
          </note>
          <note>
            Sverige. Jag minns den oro som jag själv kände när vi fick dessa
            rapporter på radion innan man visste varifrån utsläppen kom. Sedan
            kände man ett tag lättnad, när man fått reda på att det inte var
            ett svenskt kärnkraftverk som hade havererat. Sedan började bilderna
            från Tjernobyl att komma, och man började att inse omfattningen
            av olyckan, och då blev det ganska jobbigt igen.
          </note>
          <note>
            Nu nästan tio år senare har jag slagits av två saker.
          </note>
          <note>
            Den ena gäller de olika motstridiga uppgifterna om vilka skador
            som olyckan har fört med sig på de människor som bodde i området
            och vilka skador som kan väntas i framtiden. I min interpellation
            har jag hänvisat till två källor. Den ena är TV-programmet 8
          </note>
          <note>
            dagar, där man påstod att bara 23 % av barnen i vissa områden
            av Vitryssland är friska.
          </note>
          <note>
            Dan Ericsson har hänvisat till andra uppgifter, som bestyrker
            detta och som säger att många tiotusental personer har dött i
            sviter av katastrofen.
          </note>
          <note>
            Den andra källan är en debattartikel i DN, där bl.a.
          </note>
          <note>
            chefen för kärnenergitillsynen vid SSI, Jack Valentin, medverkar.
            Där hävdas i princip motsatsen, nämligen att det inte finns just
            några belägg för ökad skadefrekvens.
          </note>
          <note>
            Jag menar att det här visar på behovet av relevanta uppgifter
            om effekterna. Biståndsministern gör mig litet besviken, eftersom
            jag inte får något svar på frågan om man är beredd att medverka
            till att få fram dessa relevanta uppgifter.
          </note>
          <note>
            Det enda som anförs i interpellationssvaret är dels att den sovjetiska
            kommission som har studerat det här är vetenskapligt baserad,
            dels att Sverige arbetar aktivt inom FN för att komma till rätta
            med kunskapsluckorna.
          </note>
          <note>
            Jag skulle vilja ställa några kompletterande frågor om resultaten
            av de beräkningar som gjordes av Sovjetunionen. Finns det i dag
            en samlad bild av omfattningen av skadorna på människor, och finns
            det en samlad bild av vilka strålningsskador och genetiska förändringar
            som vi kan förvänta oss i framtiden?
          </note>
          <note>
            Biståndsministern medger i sitt svar att det finns stora kunskapsluckor
            men säger att Sverige arbetar aktivt inom FN. Jag skulle också
            vilja veta vilken typ av kunskaper som enligt biståndsministern
            saknas och på vilket sätt Sverige arbetar inom FN för att öka
            dessa kunskaper.
          </note>
          <note>
            Det andra som man slås av när det gäller Tjernobyl är att det
            svenska biståndet till Vitryssland och
          </note>
          <note>
            Ukraina har varit tämligen marginellt. Enligt uppgifter som jag
            har fått fram har det under åren 1990 - 1993
          </note>
          <note>
            gått 10 miljoner till Vitryssland och 13,4 miljoner till
          </note>
          <note>
            Ukraina. Det motsvarar 0,6 % respektive 1 % av det totala statliga
            stödet till Central- och Östeuropa.
          </note>
          <note>
            Dessutom har SIDA bidragit med 4,2 miljoner i katastrofbistånd.
          </note>
          <note>
            Pierre Schori och tydligen även regeringen i övrigt menar att
            Ukraina och Vitryssland inte ingår i Sveriges närområde utan är,
            som man skriver, "ett till Sverige närbeläget område". Jag tycker
            att konsekvenserna i Sverige av kärnkraftshaveriet i Tjernobyl
            mycket påtagligt visar att det är fråga om ett av Sveriges närområden.
            Fortfarande är cesiumhalterna i vissa områden så höga att man
            inte kan plocka bär eller svamp. Staten har fortfarande kostnader
            för effekterna av Tjernobyl.
          </note>
          <note>
            Användningen av uttrycket "ett till Sverige närbeläget område"
            för tankarna närmast till något slags högre diplomati, som jag
            inte tycker känns relevant i det här fallet. Jag förstår att man
            måste göra geografiska avgränsningar, och biståndsministern känner
            mycket väl till att Vänsterpartiet inte är överens med regeringen
            om nivåerna på och fördelningen av biståndet. Jag är mycket besviken
            över att regeringen inte har några intentioner att öka det här
            stödet.
          </note>
          <note>
            Hänvisningen till EU-TACIS program för öst säger ganska litet
            om hur pengarna i detta program används. Vad inryms i de 7,5 miljoner
            ecu som avsatts till Tjernobylprojektet, och hur ser det specialprogram
            som det i svaret hänvisas till ut?
          </note>
          <note>
            Pierre Schori säger också att Sverige måste utvidga de bilaterala
            insatserna i Ukraina. Men för att känna mig mer nöjd med det svaret
            vill jag också veta litet mer om vad det i så fall innefattar
            och hur man skall tolka begreppet "i görligaste mån". Är det bara
            en elegant omskrivning för att man egentligen inte anser att detta
            område skall prioriteras?
          </note>
          <note>
            Anf. 24 Statsrådet PIERRE SCHORI (s)
          </note>
          <note>
            Herr talman! Jag har i mitt långa interpellationssvar gett en
            uttömmande redovisning som väl motsvarar de frågor som har ställts
            här. Jag skulle i och för sig kunna gå in i detalj på vad myndigheter
            och andra gör på dessa områden, men låt mig inskränka mig till
            att säga att alla berörda myndigheter och organisationer är engagerade
            i denna ödesfråga för Europas och
          </note>
          <note>
            Sveriges framtid.
          </note>
          <note>
            Vi har dessutom engagerat oss mycket aktivt, vilket framgår av
            svaret, i det internationella samfundets verksamhet och insatser
            för att få kontroll på skadeverkningarna av Tjernobyl och få en
            bättre framtidsplanering.
          </note>
          <note>
            I fallet Ukraina och Tjernobyl har vi exempelvis stött kraven
            från EU om att man skall lägga mycket tunga villkor för internationellt
            stöd över huvud taget till Ukraina. Jag tror att det är första
            gången som man lägger sådana starka villkor. För ett betalningsbalansstöd
            på 220 miljoner ecu till Ukraina skall det läggas som villkor
            att man är beredd att stänga Tjernobyl.
          </note>
          <note>
            Det är endast med kraften av ett internationellt agerande som
            man kan få igenom detta. Där hjälper det inte om Dan Ericsson
            ensam står på barrikaderna.
          </note>
          <note>
            När det sedan gäller vad som ingår i det internationella samfundets
            insatser för Tjernobyl och vilka uppgifter om skadeverkningarna
            som finns tillgängliga har t.ex. Världshälsoorganisationen ett
            program som gäller just hälsoeffekterna. Det har pågått i tre
            och ett halvt år men är ännu inte färdigt. Unesco har
          </note>
          <note>
            30 projekt på gång i Ryssland, Ukraina och Vitryssland som har
            med detta att göra. Man stöder bl.a. två sjukhus i Minsk och Kijev.
          </note>
          <note>
            UNIDO har gjort en översikt i Vitryssland om kontaminerade områden.
            TACIS har jag talat om.
          </note>
          <note>
            UNDP och IAEA har projekt om kärnsäkerhet och strålskydd i Estland,
            Lettland, Litauen, Vitryssland,
          </note>
          <note>
            Moldavien, Kazakstan och Kirgisien. Det pågår också andra insatser
            från Världsbankens sida som jag nämnde. Allt detta pågår.
          </note>
          <note>
            De uppgifter som Maggi Mikaelsson efterlyste tror jag inte kan
            komma fram heltäckande förrän nästa år. Tio år efter Tjernobyl
            kommer man att ha en konferens för att summera samtliga tillgängliga
            kunskaper, fakta och konsekvenser av Tjernobyl. Den blir den 9-12
            april nästa år. Den sponsras av Världshälsoorganisationen och
            Europakommissionen. Jag tror att man först då kan ge ett heltäckande
            svar på de frågor som Maggi Mikaelsson har ställt.
          </note>
          <note type="speaker">
            Anf. 25 DAN ERICSSON (kds)
          </note>
          <note>
            Herr talman! Pierre Schori säger nu att alla myndigheter och
            organisationer är engagerade. Det är ungefär som att säga att
            allt vad göras skall är redan gjort. Det bekräftar ju egentligen
            det jag inledningsvis befarade. Glöden har falnat litet hos biståndsministern
            när det gäller engagemanget och att ta initiativ.
          </note>
          <note>
            Ministern säger att det endast är genom krafter i internationellt
            arbete som vi når resultat. Vi skall givetvis fortsätta att arbeta
            så, men det motsäger ju inte att Sverige kan ta initiativ, vara
            pådrivande och lyfta fram dessa frågor i debatten.
          </note>
          <note>
            Jag skulle vilja försöka fråga Pierre Schori en gång till om
            inte de uppgifter och rapporter som jag refererade om situationen
            i Tjernobyl och riskerna för ytterligare en allvarlig olycka är
            en tillräcklig grund för att försöka agera än kraftfullare och
            göra mer konkreta svenska insatser när det gäller att komma till
            rätta med energiförsörjningen i Ukraina.
          </note>
          <note>
            Jag vill också hänvisa till vad ministern säger sist i sitt svar:
            "Det är en angelägenhet för Sverige att tillsammans med andra
            länder och internationella organ bidra till att länderna i Central-
            och Östeuropa får energikällor som uppfyller högsta möjliga säkerhetskrav
            i syfte att Tjernobylolyckan skall bli den sista katastrofen i
            sitt slag."
          </note>
          <note>
            Här står ingenting om den inriktning som de nordiska socialdemokraterna
            har slagit fast. Jag uppfattar detta som ett slags vallöfte om
            att vi skall verka för att avveckla kärnkraften i Östeuropa och
            ersätta den med hållbara och förnyelsebara energislag, precis
            som man så riktigt skriver i sin rapport. Det finns fortfarande
            en väldig diskrepans mellan vad som står i skrifterna innan ett
            val och hur man sedan agerar i praktisk handling i politiken.
          </note>
          <note>
            Vi hade ju ett annat exempel för inte så länge sedan. Biståndsministern
            nämner här EBRD och ytterligare satsningar där. Men saken är ju
            den att Sverige har varit mycket senfärdigt med att ge besked
            - man har ännu inte gett besked - om man skall bidra till ett
            lån för att investera i ny kärnkraft i östra Europa.
          </note>
          <note>
            Detta gör att man blir än mer misstänksam. Står man inte för
            att vi skall verka för att få en avveckling av kärnkraften i Östeuropa,
            och framför allt i det aktuella fallet i Tjernobyl? Vad har man
            konkret gjort för att uppfylla det nordiska programmet? Jag fick
            inget som helst besked på den punkten i Pierre Schoris första
            replik, men nu har han en möjlighet att rada upp konkreta åtgärder
            för att genomföra att Östeuropa får ett hållbart energisystem
            utan kärnkraft.
          </note>
          <note type="speaker">
            Anf. 26 MAGGI MIKAELSSON (v)
          </note>
          <note>
            Herr talman! Jag delar förstås biståndsministerns uppfattning
            att internationellt agerande är det enda som är möjligt för att
            komma till rätta med detta. Det går inte för ett enskilt land
            att klara av allt. Men min uppfattning är att Sverige kan göra
            mer.
          </note>
          <note>
            Det är också bra med de olika projekt som pågår genom WHO, Unesco,
            UNIDO osv. Att det finns så många projekt på gång visar ju snarare
            på behovet av att samordna detta för att få en samlad bild.
          </note>
          <note>
            När jag läste debattartikeln i DN som i princip tar avstånd från
            larmrapporterna kände jag en viss oro att det skall användas som
            ett slagträ i den inhemska kärnkraftsdebatten i Sverige. Jag tycker
            att det är litet olustigt att chefen för SSI:s kärnenergitillsyn
            så kategoriskt avvisar larmrapporterna. Därför är det ytterst
            angeläget att vi får tillförlitliga uppgifter som vi alla kan
            lita på. Jag skulle vilja höra vilken bedömning regeringen gör.
            Har kärnkraftsolyckan haft väldiga skadeverkningar? Finns det
            risker för ökat antal sjukdomsfall, strålningsskador och annat?
          </note>
          <note>
            Vi måste få veta var vi står. Jag tycker att den beskrivning
            som är gjord är mycket olustig. Där säger man att det inte går
            att hänföra sköldkörtelcancer till enbart Tjernobyl och att det
            finns en massa andra orsaker. Det skapar en väldig osäkerhet.
            Framför allt leder det in debatten på fel spår.
          </note>
          <note>
            När det gäller biståndet vet vi att Sverige fram till
          </note>
          <note>
            1989 hade lagt ut ungefär en miljard i kostnader på kärnkraftsolyckan
            i Tjernobyl. Som jag sade tidigare är det inte slut med det. Det
            blir fortfarande utgifter för staten. Sverige ligger ändå 150
            mil bort. Kostnaderna är självfallet ännu högre i Vitryssland
            och Ukraina. Jag undrar om regeringen inte kan tänka sig att ompröva
            nivåerna och fördelningen av biståndet till
          </note>
          <note>
            Central- och Östeuropa. Det skulle vara nödvändigt för att visa
            att man faktiskt tar detta på allvar.
          </note>
          <note>
            Anf. 27 Statsrådet PIERRE SCHORI (s)
          </note>
          <note>
            Herr talman! Jag refererar återigen till det långa interpellationssvar
            jag gett. Jag menar att det ger en heltäckande bild och besvarar
            även de frågor som återkommer.
          </note>
          <note>
            Vi tar självfallet utvärderingen av Tjernobyls skadeeffekter
            på yttersta allvar - det har alla våra egna insatser här hemma
            visat. Det blev betydande allvarliga konsekvenser som ännu sätter
            djupa spår.
          </note>
          <note>
            Vi kan först svara på Maggi Mikaelssons fråga om detaljerna och
            om omfattningen av konsekvenserna nästa år när alla olika studier
            och forskningsprojekt som pågår strålar samman i en enda slutrapport
            i samband med IAEA-seminariet. Det är först då man kan få en heltäckande
            bild.
          </note>
          <note>
            Under tiden arbetar vi energiskt och glödfullt både nationellt
            och internationellt med dessa frågor. Vi inser att det berör oss
            direkt och våra barns och barnbarns framtid.
          </note>
          <note>
            Hav tröst, Dan Ericsson. Det arbetas för fullt. Den glöd som
            efterlyses finns. Även om den inte värmer direkt från interpellationspapperet
            så finns den där.
          </note>
          <note type="speaker">
            Anf. 28 DAN ERICSSON (kds)
          </note>
          <note>
            Herr talman! Jag kan hålla med om att glöden i det som står på
            papper inte har något värde om den inte efterföljs av konkret
            politisk handling. Det är den konkreta politiska handlingen jag
            fortfarande efterlyser.
          </note>
          <note>
            Pierre Schori refererar till det långa interpellationssvaret.
            Han tycker att han har givit svar på frågorna. Jag delar inte
            den uppfattningen. Den fråga jag ställt kring insatser för att
            möjliggöra att vi blir av med kärnkraften i Östeuropa har icke
            besvarats.
          </note>
          <note>
            Jag går återigen tillbaka till den sista meningen i interpellationssvaret.
            Det står att länderna i Centraloch Östeuropa skall få energikällor
            som uppfyller högsta möjliga säkerhetskrav.
          </note>
          <note>
            Innebär det, Pierre Schori, att man går ifrån den formulering
            som de nordiska socialdemokraterna är överens om, dvs. att det
            skall ske en omställning av energisystemet bort ifrån kärnkraft?
            Satsar man nu i stället på att ge lån till nya kärnkraftsanläggningar,
            något som är aktuellt i det slovakiska fallet?
          </note>
          <note>
            Signalerna om att man på detta område går ifrån det man tidigare
            sagt är väldigt oroande. Det är klara verba på papperet, men man
            för en annan politik. Det är allvarligt därför att det är fel
            att gå in på en annan politik, men det är också allvarligt vad
            gäller förtroendet för politiken. Det går kanske inte att lita
            på att det som uttrycks i politiska dokument också skall vara
            den politiska inriktningen.
          </note>
          <note>
            Även om statsrådet menar att han har svarat undrar jag fortfarande.
            Jag skulle kort och konkret vilja ha svar på frågan om kärnkraften
            skall bort. Skall vi investera i ny kärnkraft i Östeuropa? Skall
            vi fullfölja det nordiska programmet för att bli av med kärnkraften?
          </note>
          <note type="speaker">
            Anf. 29 MAGGI MIKAELSSON (v)
          </note>
          <note>
            Herr talman! Vi interpellanter är kanske inte överens med statsrådet
            om huruvida vi har fått svar på våra frågor. Jag är i alla fall
            glad att jag har fått svar på en fråga. Det fick jag inte i interpellationssvaret
            utan i debatten efter. Det kommer ett samlat program om ett år.
          </note>
          <note>
            Det är klart att det är lång tid när man känner att tiden rinner
            i väg, men jag får nöja mig med det svaret tillsvidare. Jag tycker
            att det är bra att det kommer ett samlat program. Jag hoppas att
            regeringen gör allt som är möjligt för att se till att det programmet
            får spridning så att alla frågetecken om skadeverkningar och annat
            kan rätas ut och att vi får en klar bild av vad som har skett.
          </note>
          <note>
            Anf. 30 Statsrådet PIERRE SCHORI (s)
          </note>
          <note>
            Herr talman! Jag är medveten om att Dan Ericsson inte kommer
            att bli nöjd vad jag än svarar. Det kallar jag för oppositionssyndromet.
          </note>
          <note>
            Efter den resa som jag skall göra inom två veckor till Ukraina
            återkommer jag gärna till Dan Ericsson och redovisar de allra
            färskaste intrycken jag har om det samarbete Sverige kan ha med
            Ukraina på dessa områden.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1994/95:76 om ett integrationsdepartement
          </note>
          <note>
            Anf. 31 Statsrådet LEIF BLOMBERG (s)
          </note>
          <note>
            Herr talman! Juan Fonseca har frågat mig om jag avser att ta
            initiativ för att utreda frågan om strukturförändringar för flykting-
            och invandrarpolitiken samt om regeringen avser inrätta ett integrationsdepartement.
          </note>
          <note>
            Larmrapporterna om situationen för invandrare är många. På område
            efter område är läget värre för invandrare än för befolkningen
            i övrigt. Arbetslösheten är högre och kraven på svenskkunskaper
            ökar i förvärvslivet samtidigt som antalet arbetstillfällen minskar
            inom yrken som är vanliga bland invandrare.
          </note>
          <note>
            I vissa bostadsområden växer barn och ungdomar upp där det knappt
            finns några svenskar som kan utgöra den genuint svensktalande
            miljö som behövs under uppväxtåren för att barnens förmåga att
            behärska svenska språket skall kunna utvecklas.
          </note>
          <note>
            Integrationsfrågorna är något av ödesfrågor för hur samhällsutvecklingen
            skall kunna påverkas för att vi inte skall få ett samhälle med
            A- och B-medborgare där invandrarna hamnar i strykklass. För detta
            krävs att den långsiktiga politiken utvecklas, men det behövs
            också akuta insatser med mer omedelbar verkan.
          </note>
          <note>
            Det är oerhört viktigt att invandrarpolitiken inte ses som ett
            specialansvar för ett fåtal experter, utan politikens uppgift
            måste vara att tydligt göra klart att invandrares väl och ve är
            något som angår oss alla.
          </note>
          <note>
            Jag vill därför framhålla att det är en angelägen debatt som
            Juan Fonseca tar upp. Jag välkomnar den.
          </note>
          <note>
            Jag får också hålla med om att debatten kring integrationsfrågorna
            lätt hamnar i skymundan för debatten om invandrings- och flyktingpolitik.
            Bl.a. av den anledningen tog jag i höstas initiativ till att dela
            upp
          </note>
          <note>
            Kommittén för översyn av invandrarpolitiken samt invandrings-
            och flyktingpolitiken, IFK, i två kommittéer: en invandrarpolitisk
            och en invandrings- och flyktingpolitisk. Kommittéerna kommer
            att lämna sina förslag vid olika tidpunkter, vilket ökat förutsättningarna
            att få en ordentlig debatt om såväl den framtida invandrarpolitiken
            som invandrings- och flyktingpolitiken.
          </note>
          <note>
            Låt mig ändå klart uttala mitt stöd för den grundläggande principen
            beträffande det invandrarpolitiska integrationsarbetet att respektive
            fackdepartement inom sitt område ansvarar för att invandrare behandlas
            likvärdigt med den svenska befolkningen i övrigt.
          </note>
          <note>
            När omständigheterna så kräver kan positiv särbehandling av invandrare
            bli aktuell, men det sker då likväl inom ramen för respektive
            departements ansvarsområde. Skolministern svarar exempelvis för
            hemspråksundervisningen som ett bland många områden inom utbildningsväsendet.
          </note>
          <note>
            Det vore mycket olyckligt om departement och övriga myndigheter
            inte skulle ha det grundläggande ansvaret för invandrare och därigenom
            fortlöpande uppmärksamma deras förutsättningar och behov.
          </note>
          <note>
            Integrationsfrågor måste ha fäste överallt och kan inte behandlas
            för sig i ett eget departement utan egentliga befogenheter när
            det gäller arbetsmarknadspolitik, utbildningspolitik osv.
          </note>
          <note>
            Invandrares tillträde till arbetsmarknaden, de allt större kraven
            på att kunna svenska och den ökande boendesegregationen är några
            konkreta exempel på områden som kräver breda insatser och en ökad
            samverkan mellan ansvariga myndigheter, kommuner, organisationer,
            enskilda eldsjälar och andra.
          </note>
          <note>
            En utökad och mer flexibel samverkan - också över departementsgränserna
            - är avgörande för att kunna få till stånd de breda insatser som
            krävs. Jag vill i sammanhanget särskilt peka på förslaget i årets
            budgetproposition om särskilda insatser i invandrartäta bostadsområden,
            och då främst i storstadsområdena, för att bryta den tilltagande
            segregationen.
          </note>
          <note>
            Utöver de föreslagna 125 miljoner kronorna inom
          </note>
          <note>
            Arbetsmarknadsdepartementet skall kommunerna och deras samverkanspartner
            svara för minst lika mycket.
          </note>
          <note>
            Därutöver avses medel från Europeiska socialfonden att tillföras.
          </note>
          <note>
            Förslaget innebär att dessa kommuner ges möjlighet att få igång
            olika samverkansprojekt i de mest utsatta bostadsområdena. Genom
            att arbetsförmedlingar, försäkringskassor, socialtjänst, skola,
            bostadsföretag m.fl. samordnar sina ansträngningar, och detta
            utifrån ett lokalt perspektiv, kan integrationsarbetet utvecklas.
          </note>
          <note>
            Detta ser jag som ett bra exempel på vad som krävs av en integrationspolitik
            under kommande år.
          </note>
          <note>
            Jag vill även nämna att det i direktiven till den nyligen beslutade
            utredningen för översyn av bostadspolitiken betonas att utredningens
            förslag skall inordnas i en sammanhållen politik för att öka integrationen
            och motverka segregationen inom samhällslivets alla områden.
          </note>
          <note>
            Att få fler människor med invandrarbakgrund anställda i departement
            och myndigheter är också betydelsefullt dels för den extra kompetens
            i mångkulturella frågor som därmed tillförs och som kan förstärka
            principen om alla myndigheters ansvar för invandrare, dels som
            banbrytare och förebilder för andra arbetsgivare och för invandrarna
            själva. Självfallet kan inte avkall göras på kompetens, men det
            finns all anledning att fundera över vilka mervärden någon med
            invandrarbakgrund kan tillföra en tjänst som står i tur att tillsättas.
            Att börja närma sig själv är en bra princip för att ge invandrare
            de likvärdiga villkor som självklart måste prägla samhällsutvecklingen
            i riktning mot ökad integration och minskad segregation.
          </note>
          <note>
            Jag skall därför ta till mig detta när det gäller mitt eget departement
            och rekommendera andra att följa efter.
          </note>
          <note>
            Mot bakgrund av det jag redovisat anser jag sammanfattningsvis
            att ett särskilt integrationsdepartement inte är den rätta vägen
            att gå, eftersom det innebär ökad specialisering och avskärmning
            i stället för den breda samverkan som oundvikligen måste till
            för att förbättra integrationen av invandrare i det svenska samhället.
          </note>
          <note>
            Slutligen när det gäller flyktingfrågornas organisatoriska placering
            sägs det i direktiven till kommittén om en översyn av invandrings-
            och flyktingpolitiken att utredningen skall överväga i vilken
            utsträckning förslagen till utformning av invandrings- och flyktingpolitiken
            bör leda till förändringar vad gäller organisation och ansvarsfördelning
            mellan olika myndigheter och vid behov föreslå sådana förändringar.
            Utredningsarbetet, som skall vara avslutat den 1 juli 1995, får
            i denna del avvaktas.
          </note>
          <note type="speaker">
            Anf. 32 JUAN FONSECA (s)
          </note>
          <note>
            Herr talman! Jag vill tacka invandrarminister Leif
          </note>
          <note>
            Blomberg för svaret.
          </note>
          <note>
            Integrationsproblematiken är ett samhällsfenomen som påverkar
            flera grupper i det moderna samhället.
          </note>
          <note>
            Ungdomar, handikappade och invandrare t.ex. är grupper som behöver
            integreras inom olika samhällssektorer. För detta försöker samhället
            och dess institutioner vidta åtgärder som leder till att dessa
            grupper kan fungera på ett normalt sätt i samhället. Invandrarna
            är en grupp som av olika skäl behöver särskilda åtgärder som leder
            till just integrering. Det är därför som Sverige alltid har haft
            en särskild invandrarpolitik och egna institutioner som bevakar
            integreringen.
          </note>
          <note>
            Alla vi vet att integrering av nya invandrargrupper i det svenska
            samhället inte har fungerat. Just på grund av detta krävs det
            nya samordnade grepp som leder till integrering. Alla vi vet också
            att den nuvarande invandrarpolitiken och dess institutioner behöver
            ses över. Därför har regeringen tillsatt en parlamentarisk utredning
            som har fått direktiv att se över politiken.
          </note>
          <note>
            En av huvuduppgifterna för den parlamentariska kommittén i dag
            är att definiera innebörden av ett mångkulturellt samhälle och
            begreppet integrering.
          </note>
          <note>
            Detta är av avgörande betydelse då Sveriges etniska sammansättning
            har förändrats. Av det skälet är det mycket viktigt att ange hur
            alla olika etniska grupper i vårt land skall förhålla sig till
            majoritetsbefolkningen och på vilka sätt dessa grupper skall integreras.
          </note>
          <note>
            Eftersom Sverige har förändrats från etnisk synpunkt är det viktigt
            att samhället skapar instrument som leder arbetet för att etniska
            minoritetsgrupper integreras. Att bibehålla gamla strukturer som
            inte återspeglar det nya Sverige är enligt min mening att förneka
            det nya samhällets existens. Vi kan inte fortsätta att prata om
            invandrargrupper som ett tillfälligt fenomen. Begreppet invandrare
            bör ses över. I stället bör arbetet för integrering av de olika
            etniska grupperna inledas. Integreringen måste ske med respekt
            och värdighet. Vi skall arbeta för att alla medborgare i vårt
            land, oavsett var de är födda, känner sig delaktiga.
          </note>
          <note>
            Herr talman! Det är mot denna bakgrund man måste se mitt förslag
            om inrättande av ett integrationsdepartement. Det hänger ihop
            med strukturella förändringar av organisationsformer för flyktingpolitiken
            separerat från integrationspolitiken. Det hänger också ihop med
            reformeringen av integrationsmyndigheterna. Invandrarverkets chef
            är redan i gång med detta arbete.
          </note>
          <note>
            Vem som helst kan förstå att försöket med att slussa in invandrarpolitiken
            inom samtliga departement fram till i dag icke har fungerat -
            och kommer, enligt min mening, icke att fungera. Invandrarministern
            har egna erfarenheter av detta. För att få en verklig integrationspolitik
            krävs det ett departement som samordnar resurser, har helhetsperspektiv,
            koordinerar och leder den politiska integrationsprocessen.
          </note>
          <note>
            Ingen kan i dag ge besked om vad integrationspolitik är eller
            betyder. Att sprida integrationspolitiken bland alla ministrar
            leder bara till att denna för landet viktiga fråga blir en icke
            prioriterad fråga.
          </note>
          <note>
            Från kostnadssynpunkt är ett integrationsdepartement lägre än
            vad det är i dag, om man ser detta departement inom ramen för
            reformeringen av hela invandrings- och invandrarpolitiken. Det
            handlar inte om att samla tusentals anställda i ett departement,
            utan det handlar om en effektiv planering, om samordning och om
            politisk ledning.
          </note>
          <note>
            Till slut, herr talman, vill jag säga att alla invandrarministrar
            som vi fram till i dag haft i huvudsak har ägnat sig åt flyktingpolitiken,
            inklusive Leif Blomberg själv. Vad landet behöver är politisk
            vägledning för utformningen av det nya Sverige, det mångkulturella
          </note>
          <note>
            Sverige. För detta krävs det, Leif Blomberg, nya grepp och nya
            organisationsformer.
          </note>
          <note>
            Anf. 33 Statsrådet LEIF BLOMBERG (s)
          </note>
          <note>
            Herr talman! I mitt svar till Juan Fonseca utgår jag från att
            vi alla i det svenska samhället egentligen i grunden har samma
            behov som skall bli tillgodosedda genom den politik som vi vill
            föra i det här landet.
          </note>
          <note>
            Vissa människor, t.ex. invandrare, har särskilda behov i vissa
            frågor. Som nyanländ kan man ha behov av att få lära sig svenska,
            vilket naturligtvis är väldigt viktigt. Man har behov av att tillsammans
            med många andra människor få ett arbete. Det är inte något som
            är unikt för en invandrare eller för en som är född i
          </note>
          <note>
            Sverige. Bekymret är detsamma för dem som inte har ett arbete.
            Det är bara det att bekymret kan vara väsentligt mycket större
            för en invandrare bara därför att man råkar vara invandrare.
          </note>
          <note>
            Så här skulle listan kunna göras väldigt lång. Situationen för
            barnen till invandrare, på grund av att man bor i ett hårt segregerat
            område, är ofta den att de går i en skola där det finns väldigt
            många invandrarbarn och för få svenska barn för att man på ett
            naturligt sätt skall kunna ta till sig språket och få använda
            sina kunskaper också på raster och i övrigt på fritiden.
          </note>
          <note>
            Man kan rada upp ett antal särskilda behov. Jag tror att det
            i det närmaste vore katastrof om vi sade att invandrare skall
            behandlas separat i någon form av departemental organisation.
            När det gäller de behov som vi människor har och som skall tillgodoses
            inom arbetsmarknadspolitiken måste i det här fallet Anders
          </note>
          <note>
            Sundström och hans folk på Arbetsmarknadsdepartementet ha det
            ansvaret på samma sätt som regeringen i övrigt kollektivt har
            ansvar för detta. Det kan också gälla Ylva Johansson beträffande
            utbildningen eller
          </note>
          <note>
            Jörgen Andersson beträffande segregations- och boendefrågor.
            Jag kan räkna upp ett antal ministrar som på olika sätt blir berörda
            av de här frågorna.
          </note>
          <note>
            Det är så, Juan Fonseca, att vi mer än någonsin är på väg in
            i en väldigt aktiv period i integrationspolitiken. Själv sitter
            Juan Fonseca med i en kommitté som har att se över just invandrarpolitiken
            och integrationsfrågorna i det svenska samhället. Det förväntas
            naturligtvis att man där skall komma med en lång rad konkreta
            förslag om vad vi kan göra för att förändra situationen i dag.
            Vi har omläggningen av bidragssystemet beträffande kommunerna,
            vilket kommer att gynna kommuner med många invandrare och ge kommunerna
            större resurser så att de kan jobba med frågor som har att göra
            med att tillfredsställa och tillgodose invandrarnas specifika
            behov. Vi har
          </note>
          <note>
            Byggutredningen och en utveckling som går åt samma håll. Jag
            skulle kunna räkna upp ett antal insatser och åtgärder som är
            på väg fram.
          </note>
          <note>
            För vissa åtgärder har vi, som jag nämnde, satsat 125
          </note>
          <note>
            miljoner kronor, och vi kommer att få loss mer pengar ur EU-fonder
            och på annat sätt i syfte att åstadkomma en förändring av politiken
            till det bättre.
          </note>
          <note>
            Jag håller med om att den politik som hittills har förts i landet
            inte har varit tillräckligt bra från dessa utgångspunkter. Men
            den mest övergripande av alla frågor har att göra med rätten att
            få ett arbete. Den politiken är ju lika för svenskar och för invandrare.
          </note>
          <note>
            Där skiljer den sig inte något. Vi måste föra en politik som
            gynnar tillväxten. Vi måste få människor i arbete, få ner räntorna
            och få snurr på hela maskineriet. Detta är de absolut viktigaste
            åtgärderna av alla, vilka träffar båda svenskar och invandrare.
            I dessa frågor, som i så många andra, är det lämpligast att det
            kollektiva ansvaret ligger hos regeringen, där varje departement
            och fackansvarig minister tar ett stort ansvar just för de frågor
            som rör också invandrare inom respektive ansvarsområde.
          </note>
          <note type="speaker">
            Anf. 34 JUAN FONSECA (s)
          </note>
          <note>
            Herr talman! Jag har av ministerns svar förstått att vi skiljer
            oss åt i slutsatserna om vad som krävs för att få ordning på invandrarpolitiken
            i landet. Skillnaden ligger i att Leif Blomberg fortfarande betraktar
            invandringen som ett tillfälligt fenomen och invandrarna som en
            grupp som står utanför. Jag drar en annan slutsats, nämligen att
            Sveriges etniska sammansättning har förändrats. 12 % av befolkningen
            i Sverige har i dag invandrarbakgrund. Detta är ett faktum.
          </note>
          <note>
            Då måste det till ett nytt sätt att uppnå det som alla vi politiker
            talar om men som ingen talar om vad det betyder - åtminstone inte
            för mig - nämligen integration och mångkulturellt samhälle. Då
            behöver vi nya organisationsformer som inriktas på att just fösöka
            utveckla det nya folkhemmet - det nya mångkulturella samhället.
          </note>
          <note>
            Jag betraktar inte mitt förslag om ett integrationsdepartement
            som en katastrof. Däremot vidhåller jag åsikten att bibehållandet
            av det gamla begreppet invandrare är en katastrof. Jag har bott
            i detta land i 19
          </note>
          <note>
            år och har en son, vars mamma är svenska. Enligt statistiken
            är han fortfarande invandrare. Jag vet inte hur länge jag och
            min son skall fortsätta att vara invandrare i detta land. Detta
            är för mig en fullständig katastrof.
          </note>
          <note>
            Fortsätter vi att bibehålla dessa gamla begrepp i stället för
            att tala om intregration, att nya etniska grupper och gamla etniska
            grupper skall behandlas med respekt och värdighet. Man skall kunna
            säga att vi som kommer utifrån skall vara stolta över att känna
            oss som svenskar, men att det är jättebra att Juan
          </note>
          <note>
            Fonseca kan tala spanska och dansa salsa och att det också är
            bra för landet. Det handlar alltså om nya grepp i invandrarpolitiken.
          </note>
          <note>
            Herr talman! Låt mig slutligen säga att jag tycker att det är
            farligt att bara förneka att välfärdspolitiken inte täcker allt
            på invandrarområdet, därför att detta i grunden förnekar att väldigt
            många människor med invandrarbakgrund diskrimineras i Sverige.
          </note>
          <note>
            Inte för inte har vi tusentals människor med invandrarbakgrund
            som över huvud taget icke kan få ett arbete, därför att de har
            litet annorlunda namn.
          </note>
          <note>
            Anf. 35 Statsrådet LEIF BLOMBERG (s)
          </note>
          <note>
            Herr talman! Det är ett av skälen till att vi har en lång rad
            av arbetsuppgifter framför oss. Man kan ha fel namn. Man kan heta
            Muhammed eller Sanchez etc.
          </note>
          <note>
            och inte Svensson, Persson, Nilsson eller Blomberg och har av
            det skälet svårare att få jobb. Så är det. Det vet jag, och det
            vet kanske Juan Fonseca bättre än jag.
          </note>
          <note>
            Problemen kan vi se framför oss, men frågan är hur vi löser dem.
            Juan Fonseca sitter själv med i en av de viktigare kommittéerna
            som arbetar för närvarande. Kommittén skall inom loppet av ett
            drygt halvår komma med nya idéer, nya tankar och nya grepp, som
          </note>
          <note>
            Juan Fonseca själv efterlyser. Jag ser fram emot att så småningom
            få ta del av kommitténs tankar och av
          </note>
          <note>
            Juan Fonsecas nya djärva grepp på området.
          </note>
          <note>
            Jag tror också att vi måste göra mycket mer än vad vi har gjort.
            Men jag tror inte att det handlar om organisatoriska frågor utan
            om sakpolitikens innehåll.
          </note>
          <note>
            Jag tror inte, Juan Fonseca, att invandringen är ett tillfälligt
            fenomen eller att människor som har kommit hit till Sverige från
            andra länder skall försvinna härifrån efter en tid. Vi har de
            människor som vi har i det här landet, och det skall vi vara glada
            över. Vi kommer också fortsättningsvis att få in flera nya människor
            från olika länder och kulturer. Så är det, och det kommer inte
            att vara något övergående fenomen.
          </note>
          <note>
            Jag har funderat litet grand över vad det är som är så speciellt
            med en person som i andra eller tredje generationen har invandrat
            till Sverige eller som är född här och har mamma och pappa som
            är födda någon annanstans. Man kan då diskutera om man skall ha
            särskilda departement också för andra kategorier i samhället,
            exempelvis för kvinnorna som utgör halva befolkningen. Det har
            vi inte, utan självfallet försöker vi föra en politik för både
            män och kvinnor i alla sakdepartement på samma sätt som när det
            gäller barn och ungdomar eller industriarbetare och kommunalarbetare,
            vilka man inte heller skiljer på. Man ser alla som människor och
            som resurser för samhället. Frågan är hur vi skall kunna täcka
            dessa människors behov och vilja att få arbete, utbildning, ett
            bra boende osv.
          </note>
          <note>
            Jag tror inte att det löser problemen att separera och segregera
            invandrarna i politiken genom att skilja ur gruppen invandrare
            i ett särskilt departement. Däremot tror jag att det är viktigt
            att vi blir ännu bättre på att samordna denna verksamhet mellan
            departementen och få till stånd en upprioritering av denna fråga.
            Det är ju också, som jag har sagt i regeringsförklaringen, på
            det sättet att vi vill gå denna väg. Vi är nu på väg in på den
            vägen. Det är bara det att vi inte alltid har tydligt klart för
            oss vilka de politiska instrumenten är och vilka politiska instrument
            vi skall använda för att nå de mål som vi vill uppnå, nämligen
            att ge människorna lika värde i samhället. Vi skall sträva efter
            att uppnå jämlikheten att oavsett vad jag nu råkar heta skall
            jag ha samma chans att få ett arbete. Jag skall inte ha sämre
            chans bara för att jag har ett namn som inte är så alldeles vanligt
            i Sverige - Sanchez eller
          </note>
          <note>
            Muhammed och inte Svensson eller Persson.
          </note>
          <note>
            Jag har i grunden ingen avvikande uppfattning från Juan Fonsecas
            om frågans betydelse i ett långsiktigt perspektiv. Vi har ett
            samhälle med människor från många olika kulturer, olika språkgrupper
            och olika bakgrunder. Detta kommer vi att få leva med.
          </note>
          <note>
            Det är viktigt att vi hittar ett sätt att få integrationen att
            fungera så att man visar respekt och värdighet och att lösa människors
            problem i samverkan och väl samordnat mellan de olika departementen.
          </note>
          <note type="speaker">
            Anf. 36 JUAN FONSECA (s)
          </note>
          <note>
            Herr talman! Vem som helst förstår att jag med mina förslag aldrig
            har strävat efter en isolerad invandrarpolitik. Jag tror att vi
            pratar förbi varandra.
          </note>
          <note>
            Vad jag föreslår är att man ser över möjligheten att inrätta
            ett integrationsdepartement. Vi har faktiskt något slags invandrardepartement,
            vid vilket Leif
          </note>
          <note>
            Blomberg själv är minister. Det departement som i dag existerar
            gör på olika sätt skillnad på invandrarfrågor och flyktingfrågor.
            Det är ett faktum, för Leif
          </note>
          <note>
            Blomberg är invandrarminister och ansvarar för invandrar- och
            flyktingfrågor.
          </note>
          <note>
            Poängen med mitt förslag är att man skall integrera frågor som
            berör hur vi skall kunna bygga upp ett nytt samhälle för de tusentals
            människor som har invandrarbakgrund, vilka i dag står utanför
            samhället.
          </note>
          <note>
            Min poäng är att man skall sluta att använda invandrarbegreppet
            och i stället prata om etniska grupper, som behöver integreras.
            De har samma rättigheter och skyldigheter som alla andra, men
            de skiljer sig från andra därför att de har ett annat ursprung
            och en annan kultur. Det måste göras särskilda insatser för att
            de över huvud taget skall komma in i samhället. När man bygger
            upp en sådan organisation ger man nya signaler till det övriga
            samhället om att det nu handlar om att integrera dessa människor,
            att de nu är fullvärdiga medborgare i vårt land.
          </note>
          <note>
            Jag vill inte skapa en onödig administrativ organisationsapparat,
            utan jag ser mitt organisationsförslag i ett längre perspektiv:
            Hur bygger vi upp ett nytt samhälle?
          </note>
          <note>
            Jag kommer självfallet att lägga fram de här förslagen i den
            parlamentariska utredning som jag sitter med i. Anledningen till
            att jag framställde min interpellation var att organisationsformen
            inte tas upp i direktiven till utredningen. Låt mig väldigt kort
            redovisa hur jag ser på organisationsformen i framtiden.
          </note>
          <note>
            Jag tror att integrationsfrågor måste separeras från flyktingpolitiken.
            Flyktingpolitik bör, enligt min mening, ligga under samma departementsavdelning
            som biståndsfrågor. Politiken i Skandinavien, Europa och övriga
            EU bör samordnas, och samtidigt bör flyktingmottagandet i Sverige
            samordnas. Beviljandet av flyktingtillstånd bör emellertid göras
            i särskilda utlänningsdomstolar. När dessa frågor har separerats
            måste man ha ett integrationsdepartement.
          </note>
          <note>
            Anf. 37 Statsrådet LEIF BLOMBERG (s)
          </note>
          <note>
            Herr talman! Jag tycker att det är väldigt viktigt att vi inte
            fastnar i en organisationsfråga, därför att det handlar inte om
            det. Det handlar om konkreta politiska insatser och åtgärder.
            Juan Fonseca ställer själv frågan: Hur bygger vi upp ett nytt
            samhälle? Det är klart att vi gör det tillsammans. Det gör vi
            för alla människor i samhället, oavsett om man råkar vara född
            i Enköping, Pajala, Colombia eller Harare; här lever jag och här
            bor jag. Här skall jag verka och här skall jag försöka få ett
            jobb, försöka utveckla mig själv och ha ett tryggt ekonomiskt
            och socialt liv.
          </note>
          <note>
            Jag tror då inte att det är ändamålsenligt, från sakpolitiska
            utgångspunkter, att vi delar upp det här. Om vi tänker efter litet
            grand inser vi att förslaget om ett särskilt integrationsdepartement
            innebär att man bygger upp något specifikt för dem som har en
            bakgrund någon annanstans, endera som första generation i
          </note>
          <note>
            Sverige eller som andra eller tredje generation, och att man
            där tittar på deras specifika behov. Hur fördelar man resurserna
            på arbetsmarknadspolitikens område?
          </note>
          <note>
            Hur många miljarder skall ligga här eller där för svenskar och
            för dem som har kommit från något annat håll och har speciella
            problem på grund av det?
          </note>
          <note>
            Hur många miljarder skall man satsa just på den här gruppen i
            skolan? Där skall då särskilda departement gå in på skolans område,
            för att rikta in resurser mot grupper av människor med en bakgrund
            från en annan kultur.
          </note>
          <note>
            Jag tror alltså inte på den här uppdelningen. Jag tror snarare
            att det skulle bli så att man på ett tydligt sätt markerar att
            det finns två grupperingar i samhället, dvs. för det första svenskarna
            och för det andra invandrarna. Det skulle bli just en icke önskvärd
            organisationsstruktur och en för sakfrågorna inte särskilt effektiv
            apparat.
          </note>
          <note>
            Det omvända borde vara mycket effektivare, dvs.
          </note>
          <note>
            att vi inom samma ansvarsområde på samma departement har frågor
            gällande människor med olika bakgrund - om de är födda i Sverige
            eller någon annanstans spelar ingen roll - och att vi också har
            utvecklat vår förmåga att styra och destinera pengar inom områdena,
            för att täcka de behov som olika människor har. Det spelar ingen
            roll om man har varit invandrare, industriarbetare, kommunalarbetare
            eller civilingenjör, man eller kvinna, ung eller gammal. Det är
            den förmågan vi måste lägga fram, och det är den som måste utvecklas.
            Jag tror att vi gör det bäst genom att ha frågorna sammanhållna
            i ett och samma departement när det gäller sakpolitiska områden.
          </note>
          <note>
            Sedan får regeringen ta det kollektiva ansvaret.
          </note>
          <note>
            Överläggningen var härmed avslutad.
          </note>
          <note>
            8 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            1994/95:217 till justieieutskottet
          </note>
          <note>
            9 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Utrikesutskottets betänkande 1994/95:UU16
          </note>
          <note>
            Socialutskottets betänkanden 1994/95:SoU13-
          </note>
          <note>
            SoU17, SoU19 och SoU20 samt SoU22
          </note>
          <note>
            Näringsutskottets betänkande 1994/95:NU18
          </note>
          <note>
            10 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 24 april
          </note>
          <note>
            1994/95:115 av Barbro Westerholm (fp) till socialministern om
            förbud mot tobaksreklam inom EU
          </note>
          <note>
            Interpellationen redovisas i bilaga som fogas till riksdagens
            protokoll tisdagen den 2 maj.
          </note>
          <note>
            11 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 24 april
          </note>
          <note>
            1994/95:455 av Birgitta Gidblom (s) till jordbruksministern om
            kosmetikatester
          </note>
          <note>
            Interpellationen redovisas i bilaga som fogas till riksdagens
            protokoll tisdagen den 2 maj.
          </note>
          <note>
            12 § Kammaren åtskildes kl. 14.15.
          </note>
          <note>
            Förhandlingarna leddes av talmannen från sammanträdets början
            t.o.m. 5 §
          </note>
          <note>
            anf. 16 (delvis) och av tredje vice talmanen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
