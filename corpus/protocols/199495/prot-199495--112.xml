<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--112</head>
          <docDate when="1995-05-31 00:00:00">1995-05-31 00:00:00</docDate>
        </div>
      </front>
      <body>
        <div>
          <note>
            19.00 - 19.42
          </note>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------------------
          </note>
          <note>
            1 § Meddelande om val
          </note>
          <note>
            Tredje vice talmannen meddelade att torsdagen den 1 juni skulle
            val företas av sex ledamöter jämte personliga suppleanter för
            fem av dem i styrelsen för stiftelsen Riksbankens Jubileumsfond.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1994/95:222 och 228 till näringsutskottet
          </note>
          <note>
            1994/95:230 till bostadsutskottet
          </note>
          <note>
            1994/95:231 till jordbruksutskottet
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Justitietskottets betänkanden JuU21-JuU23
          </note>
          <note>
            Lagutskottets betänkande LU30
          </note>
          <note>
            Socialutskottets betänkanden 1994/95:SoU21,
          </note>
          <note>
            SoU23-SoU25 och SoU27
          </note>
          <note>
            Utbildningsutskottets betänkanden 1994/95:UbU16-
          </note>
          <note>
            UbU19
          </note>
          <note>
            4 § Granskning av statsrådens tjänsteutövning och regeringsärendenas
            handläggning
          </note>
          <note>
            Regeringens sammansättning och regeringsarbetets organisation
            m.m
          </note>
          <note>
            (avsnitt 1-8)
          </note>
          <note type="speaker">
            Anf. 1 KURT OVE JOHANSSON (s)
          </note>
          <note>
            Herr talman! Makt korrumperar, sägs det. Det finns mycket sanning
            i det uttrycket. I slutna samhällen är korrumperade makthavare
            snarare regel än undantag. Risken för upptäckt och straff minskar
            ju ju högre upp man kommer i hierarkin. I ett öppet samhälle som
            det svenska förhåller det sig annorlunda.
          </note>
          <note>
            Där kommer allt fuffens som makthavarna har för sig förr eller
            senare upp till ytan.
          </note>
          <note>
            De missförhållanden inom det statliga Vägverket som nu kommer
            i dagen är ett bra exempel på detta.
          </note>
          <note>
            En öppen och effektiv granskning av makten och dess utövare är
            en av de viktigaste grundbultarna i ett demokratiskt samhälle
            och för en levande demokrati.
          </note>
          <note>
            Det är viktigt att makthavarna granskas kontinuerligt och att
            det finns granskare som törs granska. I vårt land finns det ett
            ganska finmaskigt nätverk av granskare som oberoende av varandra
            har uppgiften att syna makten och myndighetsutövningen i sömmarna.
          </note>
          <note>
            Riksrevisionsverket, Riksdagens revisorer och vårt unika JO-ämbete
            är väsentliga delar av detta nätverk.
          </note>
          <note>
            Den viktigaste förutsättningen för en effektiv granskning av
            makthavarana och deras ämbetsutövning är dock att vi har många
            fria och fristående medier. Den i det svenska folkdjupet väl förankrade
            offentlighetsprincipen i kombination med seriösa orädda och grävande
            journalister är den bästa garantin mot maktmissbruk. De kan vända
            ut och in på vad som sker i maktens korridorer på olika nivåer.
          </note>
          <note>
            KU:s uppgift som granskare av regeringsmakten skall inte heller
            undervärderas. Den utgör en viktig del av den demokratiska kontrollen.
            KU:s granskning av den högsta makten har under årens lopp kommit
            att bli alltmer uppmärksammad. KU har blivit ett begrepp hos den
            svenska allmänheten. Det förpliktigar naturligtvis.
          </note>
          <note>
            När jag i början av 1970-talet valdes till riksdagsledamot och
            inträdde i konstitutionsutskottet var granskningsbetänkandena
            ganska tunna. Dechargedebatterna, som de hette på den tiden, var
            korta och inte speciellt heta. Sedan dess har emellertid KU:s
            granskning förändrats avsevärt. Årets granskningsbetänkande är
            ett av de mest omfattande någonsin.
          </note>
          <note>
            KU:s granskningsuppgift som den kommer till uttryck i regeringsformen
            12 kap. 1 § är dock densamma som förut. Utskottets uppgift är
            att granska statsrådens tjänsteutövning och regeringsärendenas
            handledning. Att granska regeringens och statsrådens göranden
            och låtanden är naturligtvis mot denna bakgrund en mycket grannlaga
            uppgift. Det mödosamma arbete som KU lägger ner i sin årliga granskning
            har enligt min mening stor betydelse för allmänhetens rätt till
            insyn i regeringsarbetet och för den demokratiska processen.
          </note>
          <note>
            Jag vill här också ta tillfället i akt och tacka vårt mycket
            kompetenta kansli för insatserna i årets granskning. Det är ingen
            tvekan om att en så omfattande granskning inte hade kunnat göras
            om vi inte hade haft ett mycket kvalificerat kansli bakom oss.
          </note>
          <note>
            Årets betänkande innehåller 21 reservationer. Det kan verka mycket.
            Det förtjänar dock att framhållas att det finns mycket av samsyn
            mellan riksdagspartierna i de konstitutionella frågorna.
          </note>
          <note>
            En väsentlig fråga i vårt granskningsarbete har varit att undersöka
            hur det går med jämställdhetssträvandena inom regeringskansliet.
            Vi kan konstatera att situationen alltjämt är otillfredsställande
            när det gäller både personalsammansättning och lönenivåer. Vad
            beträffar kansliråd har det skett en klar förbättring när det
            gäller kvinnornas löner. Men när det gäller den betydligt större
            gruppen kvinnliga departementssekreterare förhåller det sig tvärtom;
            där har det skett en försämring. Enligt utskottet är det angeläget
            att arbetet för jämställdhet intensifieras i dessa avseenden.
          </note>
          <note>
            KU har sedan länge särskilt granskat kommittéväsendet från jämställdhetssynpunkt.
            Årets genomlysning av situationen ger närmast en beklämmande bild.
          </note>
          <note>
            Många statsråd i den borgerliga regeringen talade vitt och brett
            om vikten av flera kvinnor i statliga kommittéer utan att ha åstadkommit
            ett enda dyft. Vi har i tidigare granskningar påtalat vikten av
            att andelen kvinnor bland sakkunniga och framför allt ordförande
            bör öka. Vi kan nu konstatera att det kvinnliga inslaget i båda
            dessa grupper minskat. Också sett ur perspektivet jämställdhet
            ledde alltså Carl Bildts regeringsperiod till en tillbakagång
            i detta avseende.
          </note>
          <note>
            Statsråd i den nuvarande regeringen håller också flammande tal
            om jämställdhet. Utskottet utgår därför ifrån att andelen kvinnor
            bland sakkunniga och ordförande i statliga kommittéer som regeringen
            ensam bestämmer om kommer att öka. Jag hoppas att Mona
          </note>
          <note>
            Sahlin och kamraterna i Rosenbad hör mig när jag nu säger: Räkna
            med kritik från utskottet om ni inte åstadkommer ett ordentligt
            trendbrott i den f.d. borgerliga regeringens jämställdhetspolitik.
          </note>
          <note>
            I granskningsbetänkandet riktas hård kritik mot ett par statsråd
            i den f.d. borgerliga regeringen. Den som tar del av utskottets
            redovisning kommer att finna att den kritik som riktas mot dessa
            statsråd är berättigad.
          </note>
          <note>
            F.d. statsminister Carl Bildt är den som får den hårdaste kritiken.
            Han får kritik bl.a. därför att han på ett otillbörligt sätt försökte
            blanda sig i utskottets granskningsarbete. Jag har deltagit i
            KU:s arbete i ungefär 20 år. Aldrig tidigare har det förekommit
            att en statsminister eller ett statsråd på ett så flagrant sätt
            försökt lägga sig i konstitutionsutskottets arbete. Det är beklagligt
            att moderaterna i utskottet inte hade kurage nog att som alla
            övriga partier i utskottet ta avstånd från Carl Bildts klumpiga
            handlingssätt i det här fallet.
          </note>
          <note>
            Jag vill gärna tro att utskottets ledamöter oavsett partifärg
            är besjälade av att objektivt och med bevarad integritet syna
            regeringens fögderi. Det är alltjämt mitt bestående intryck från
            många års arbete i utskottet. Det finns alltid, och det måste
            man som KU-
          </note>
          <note>
            ledamot alltid ha klart för sig, en gräns för den politiska gråzonen
            i granskningsarbetet som inte kan överträdas om utskottet vill
            förbli trovärdigt. Enligt min mening har KU genom åren på ett
            hedervärt sätt klarat den gränsdragningen.
          </note>
          <note>
            Men trovärdigheten kräver också att man som granskare har modet
            att kritisera egna statsråd när de har gått för långt. Har man
            inte det modet, då är man en dålig granskare. Det finns exempel
            i årets granskningsbetänkande där modet kunde ha varit större
          </note>
          <note>
            Jag tror vidare att ett par av de statsråd som har varit föremål
            för KU:s granskning hade vunnit på att medge att man borde ha
            handlat annorlunda än som skedde. Carl Bildt borde t.ex. ha medgivit
            att brevet till KU om att ta itu med sin ordförande var ett misstag.
            Han skulle naturligtvis inte heller som statsminister ha varit
            så slarvig som han var i sina uttalanden på borggården den 9 augusti
            1994 om svensk underrättelseverksamhet mot Sovjetunionen på 1950-talet.
          </note>
          <note>
            Han borde likaså ha kunnat medge att brevet till Boris
          </note>
          <note>
            Jeltsin naturligtvis skulle ha dragits i Utrikesnämnden.
          </note>
          <note>
            Det är min absoluta övertygelse att utskottet hade beaktat en
            sådan öppenhet och uppriktighet från f.d.
          </note>
          <note>
            statsminister Carl Bildts sida. Han, liksom alla andra, är inte
            ofelbar. Även en statsminister kan göra fel och bör kunna erkänna
            att ett annat handlingssätt hade varit bättre.
          </note>
          <note>
            Det kan som jag ser det inte vara en uppgift för
          </note>
          <note>
            KU i första hand att till varje pris nagla fast ett felande statsråd
            vid väggen för att vinna en och annan politisk poäng. Viktigare
            för KU är att uttala sig så i granskningsarbetet att statsråden
            får klart för sig var gränserna går så att begångna fel inte återupprepas.
          </note>
          <note>
            Ett sådant synsätt på granskningen förutsätter naturligtvis också
            att den som blivit granskad tar till sig kritiken för framtiden
            och handlar därefter. Men då kan man inte sitta i London eller
            Washington och telegrafera hem och förklara sig ofelbar och utsatt
            för en politisk vendetta. Då har man inte förstått granskningens
            syfte och allvar.
          </note>
          <note>
            Ett statsråd som flagrant brustit i omdöme eller begått allvarliga
            fel med konstitutionell anknytning kan naturligtvis inte undgå
            kritik. Men vår uppgift som granskare måste ändå i första hand
            vara att bidra till att förbättra rutiner och praxis. Vår granskning
            skall i första hand tjäna ett viktigt preventivt syfte.
          </note>
          <note>
            Efter varje års granskning finns det alltid de som anser att
            KU:s ställningstaganden inte är invändningsfria. Det ligger måhända
            i sakens natur att det är så.
          </note>
          <note>
            Jag har dock svårt att förstå att de uppgifter som åligger konstitutionsutskottet
            skulle kunna utföras mindre invändningsfritt av några andra.
          </note>
          <note>
            Till sist, herr talman, vill jag ändå slå fast att det aldrig
            kan vara fel att KU är kritiskt mot sig självt i den meningen
            att vi drar lärdom av vårt eget arbete, dvs. att vi utvärderar
            erfarenheterna av vårt granskningsarbete i syfte att göra vårt
            arbete bättre och effektivare. Vi har redan talat om detta och
            kommer inom kort att påbörja en sådan diskussion.
          </note>
          <note>
            Jag yrkar bifall till utskottets anmälan.
          </note>
          <note type="speaker">
            Anf. 2 BIRGER HAGÅRD (m)
          </note>
          <note>
            Herr talman! Dechargedebatterna infaller regelbundet i slutet
            av maj. Det är nu ett år sedan vi senast stod här och diskuterade
            göranden och låtanden hos den tidigare regeringen. Jag inledde
            den gången med att göra några principiella anmärkningar när det
            gäller
          </note>
          <note>
            KU:s granskningsarbete.
          </note>
          <note>
            KU har anledning att vara kritiskt mot sig självt, sade Kurt
            Ove Johansson, för att se om man kan förbättra förhållandena eller
            situationen för framtiden.
          </note>
          <note>
            Det finns kanske anledning att upprepa de principiella betänkligheter
            som jag för ett år sedan gav uttryck för.
          </note>
          <note>
            Problemet är självfallet att vi i vårt granskningsarbete befinner
            oss någonstans i gränslandet mellan politik och juridik. Situationen
            har sedan förra året förändrats på så sätt, att majoritetsförhållandena
            nu är andra. Med så mycket större eftertryck kan jag då säga att
            den kritik som jag förde fram för ett år sedan, när vi själva
            kunde räkna med en majoritet i kammaren, står sig i dag. Därigenom
            borde den också få ökad tyngd.
          </note>
          <note>
            Den stora svagheten är givetvis partipolitiseringen, som vi möter
            varje år. Alldeles oavsett hur vi försöker att linda in detta
            måste vi erkänna att det finns en klar partipolitisering.
          </note>
          <note>
            Detta är förvisso inte någonting nytt i konstitutionsutskottets
            historia. Politiseringen av anmärkningsförfarandet började redan
            under ståndsriksdagens tid. Varje form av kritik kom snart att
            uppfattas som en politisk prickning, och successivt kom utskottsanmärkningarna
            också att mottas med allt mindre respekt.
          </note>
          <note>
            Under årens lopp har det framförts en rad olika förslag som har
            syftat till att effektivisera och avpolitisera granskningen. Min
            statsvetenskaplige lärofader,
          </note>
          <note>
            Nils Andrén, - jag erinrar om honom även i år -
          </note>
          <note>
            framhöll i det stora arbetet om samhälle och riksdag, som kom
            ut 1966, att granskningens stora dilemma låg i svårigheten att
            "hålla isär den politiska funktionen och den i princip opolitiska
            uppgiften att undersöka och redovisa allmän praxis vid handläggningen
            av regeringsärendena".
          </note>
          <note>
            För riksdagen och de granskande riksdagspolitikerna måste det
            naturligtvis vara svårt att undvika partipolitiska synpunkter
            och taktiska överväganden.
          </note>
          <note>
            Nils Andréns förslag till en avdramatiserad och samtidigt effektiviserad
            kontroll var att granskningen skulle utföras av en "konstitutionsutskottets
            ombudsman", en hög och oväldig ämbetsman. Denne skulle på riksdagens
            uppdrag och på utskottets vägnar granska administrativ praxis
            i kanslihuset, och granskningen skulle sedan publiceras på samma
            sätt som i dag sker med JO:s ämbetsberättelse.
          </note>
          <note>
            Detta är ett förslag, som - synes det mig - ligger ganska nära
            tanken på ett särskilt granskningsråd, som väl då skulle bestå
            av höga jurister, såsom har förts fram i en tidningsartikel av
            Widar Andersson och som en annan ledamot av denna kammare, Bengt
            Harding
          </note>
          <note>
            Olsson, sedan har givit sitt stöd.
          </note>
          <note>
            Jag är inte säker på att det skulle lösa så många problem om
            vi hade en konstitutionsutskottets ombudsman eller om vi hade
            ett särskilt granskningsråd.
          </note>
          <note>
            Våra utmärkta föredragande i KU klarar med glans att ta fram
            fakta i de olika ärendena, och gör det väl så bra som någon speciell
            juristkommission - jag vill framföra ett tack till KU:s kansli
            för det mödosamma arbete som det har lagt ned och som har gjort
            det möjligt för oss att över huvud taget stå här i talarstolen
            i dag. Det är dessutom ytterst sällan som meningarna går isär
            när det gäller den s.k. reciten, dvs. just faktaframplockandet.
            Där brukar det råda stor enighet om vad som skall stå i betänkandet.
          </note>
          <note>
            Kanske ligger det största felet i stället i att konstitutionsutskottet
            nu känner sig nödsakat att också komma med en betygsättning, som
            sedan skall bli föremål för riksdagens omröstning. Ingen kritik,
            viss kritik, kan ej undgå kritik, olämpligt, etc. - det är sådana
            omdömen som brukar fällas i utskottets bedömning. Men vi kan observera
            att någon fast betygsskala förvisso inte finns.
          </note>
          <note>
            Behövs den här betygsättningen över huvud taget?
          </note>
          <note>
            Det är här som partipolitiseringen sätter in och som de tillfälliga
            majoritetsförhållandena blir avgörande för riksdagens votum.
          </note>
          <note>
            Hur riksdagen röstar får inte heller några direkta konsekvenser
            för det f.d. eller nuvarande statsråd som blir föremål för anmärkning.
            Är lösningen på våra problem kanske så enkel att konstitutionsutskottet
            bör avstå från att göra en direkt bedömning och i stället låta
            de fakta som har tagits fram tala för sig själva, till rättelse
            för framtiden? Detta är ju faktiskt vad som redan sker i fråga
            om mycket av granskningen av regeringens administrativa praxis,
            som ju till större delen har avpolitiserats och som förvisso är
            av stor betydelse när det gäller att förbättra rutinerna för framtiden.
          </note>
          <note>
            Kanske borde konstitutionsutskottet också vara betydligt hårdare
            vid bedömningen av de anmälningar som kommer in till utskottet.
            Kanske skulle vi där gemensamt försöka sovra betydligt mer än
            vad som nu sker.
          </note>
          <note>
            Vad beror då detta på? Ja, kanske beror det på att det numera
            är många icke-KU-medlemmar som kommer med anmälningar. Tidigare
            var det i regel enbart KU-medlemmar som förde fram anmälningar
            till utskottet. Det hade måhända en viss återhållande effekt,
            i varje fall när det gällde s.k. okynnesanmälningar.
          </note>
          <note>
            Men all right - vi lever inte i den bästa av världar.
          </note>
          <note>
            Det här var bara ett litet bidrag till diskussionen om hur man
            skulle kunna lösa några av de problem som utskottet har att dras
            med.
          </note>
          <note>
            Låt mig nu återgå till den krassa verkligheten och se på årets
            granskningsbetänkande. Det präglas förvisso av att vi just nu
            befinner oss i en skarv. Majoritetsförhållandena i riksdagen har
            förändrats, och socialdemokraterna utnyttjar nu gärna sin nyvunna
            styrka till att med främst kommunisters och miljöpartisters hjälp
            försöka "sätta dit" sina motståndare - och då främst de f.d. moderata
            statsråden - detta också i sådana frågor där man inte lyckades
            under förra mandatperioden.
          </note>
          <note>
            Det har närmast varit fråga om vad man skulle kunna karakterisera
            som en förföljelse av Carl Bildt och Ulf
          </note>
          <note>
            Dinkelspiel, och jag måste säga redan nu att angreppen på Ulf
            Dinkelspiel hör till de tarvligaste som har skådats i riksdagen.
            Här har anständighetens gräns förvisso överträtts. Det här kompletteras
            med påhopp på Per Unckel och Per Westerberg.
          </note>
          <note>
            Volvo-Renault-affären, Nordbanken, statsrådens förmögenhetsförhållanden
            och Carl Bildts brev till konstitutionsutskottet med anledning
            av förre KU-
          </note>
          <note>
            ordföranden Thage G Petersons agerande är gamla bekanta. Men
            det är ont om nytt vin i de gamla läglarna, och i vilket fall
            som helst är det här vinet inte särskilt välsmakande. Det finns
            all anledning att på alla punkter avvisa den dåligt underbyggda
            kritiken.
          </note>
          <note>
            Jag vill också konstatera att två av de frågor som har tagits
            upp kan sägas vara av närmast ideologisk betydelse. Det gäller
            Volvo-Renault-affären där den socialdemokratiska bedömningen med
            så mycket politisk inblandning som möjligt ligger ljusår från
            den borgerliga uppfattningen att staten har sitt ansvarsområde
            och att det enskilda näringslivet har sitt och att man inte i
            onödan skall klampa in på det fält som det enskilda näringslivet
            har att förvalta. Den andra principiella frågan av större vikt
            gäller statsrådens förmögenhetsförhållanden. Ifrån majoritetens
            sida är man tydligen beredd att helt diskriminera och diskvalificera
            som blivande statsråd de personer som har råkat förvalta sitt
            pund väl och som har en förmögenhet att falla tillbaka på.
          </note>
          <note>
            Herr talman! Jag ber att få återkomma senare till de speciella
            yrkanden under de särskilda punkterna.
          </note>
          <note>
            Jag vill bara avsluta med att säga att den kritik som har förekommit
            inte är särskilt väl underbyggd.
          </note>
          <note type="speaker">
            Anf. 3 KURT OVE JOHANSSON (s)
          </note>
          <note>
            replik
          </note>
          <note>
            Herr talman! Det är litet synd att Birger Hagårds anförande var
            något ojämnt. Jag tycker att den första delen av Birger Hagårds
            anförande var mycket konstruktiv. Han ville i fortsättningen diskutera
            t.ex.
          </note>
          <note>
            KU:s betygsättning o.d. i betänkandet. Det fanns också en del
            andra uppslag i den första delen av Birger Hagårds anförande som
            jag tycker kan vara beaktansvärda. Jag vill gärna säga att vi
            har delade meningar om det är så att Birger Hagård menar att en
            juristkommission eller speciellt utsedda jurister skulle kunna
            klara uppgiften att granska regeringen på ett bättre sätt än konstitutionsutskottet.
            Det tror jag inte särskilt mycket på.
          </note>
          <note>
            Som jag sade fanns det dock en del uppslag i Birger Hagårds anförande
            som det är värt att fundera vidare på. Precis som jag sade i mitt
            inledningsanförande kommer det också att ske.
          </note>
          <note>
            Däremot tycker jag att det var beklagligt att höra den andra
            delen av Birger Hagårds anförande. På gammalt känt maner försöker
            han hävda att så fort man kritiserar ett borgerligt statsråd är
            man ute efter en politisk vendetta. Så är det naturligtvis inte.
            Jag tror att alla som vill ta sig den tid det tar att gå igenom
            konstitutionsutskottets betänkande kommer att finna att den kritik
            som majoriteten har enat sig om mot de borgerliga statsråden verkligen
            är berättigad. Det finns goda sakskäl för den kritiken.
          </note>
          <note>
            Jag tror således att när man tittar på konstitutionsutskottets
            betänkande skall man också uppmärksamma att det inte är så som
            Birger Hagård påstår att det är Socialdemokraterna och Vänsterpartiet
            som nu i maktskiftets tidevarv försöker ta hämnd på en tidigare
            borgerlig regering. Det visar sig att i ett par väsentliga fall
            är det inte bara Socialdemokraterna, Vänsterpartiet och Miljöpartiet
            som står bakom reservationerna utan också Folkpartiet och Centerpartiet.
          </note>
          <note>
            Anf. 4 BIRGER HAGÅRD (m) replik
          </note>
          <note>
            Herr talman! Jag tackar Kurt Ove Johansson för att han tydligen
            är seriöst beredd att diskutera de problem som vi kan få i KU.
            Jag vill bara rätta honom på en punkt. Jag sade inte att en juristkommission
            var att föredra. Tvärtom framhöll jag att det jobbet sköter våra
            utmärkta föredragande alldeles perfekt. På det området är vi nog
            ense.
          </note>
          <note>
            Det är ingen tvekan om att vi ännu inte har kommit dithän att
            vi kan sätta oss ovanpå och granska neråt vad som har hänt i regeringen.
            Här har partipolitiseringen tagit vid. Till skillnad från Kurt
            Ove Johansson är det för mig helt uppenbart att vi, som jag sade,
            befinner oss i en skarv. Majoritetsförhållandena har ändrats.
            Detta tar sig klara uttryck även i de skrivningar som har gjorts.
            Det finns anledning att återkomma till detta under de olika punkter
            som här är uppsatta.
          </note>
          <note type="speaker">
            Anf. 5 KURT OVE JOHANSSON (s)
          </note>
          <note>
            replik
          </note>
          <note>
            Herr talman! Jag vidhåller fortfarande att Birger
          </note>
          <note>
            Hagårds historieskrivning är fullkomligt fel när han alltså säger
            att det skulle vara fråga om någon politisk vendetta från ett
            par partiers sida och att det nu skulle få möjlighet att påverka
            utskottets skrivningar. I de fall där kritiken är som allra hårdast,
            Birger Hagård, är det inte bara Vänsterpartiet, Socialdemokraterna
            och Miljöpartiet som står bakom kritiken. Den kritiken står även
            Birger Hagårds partis tidigare regeringskamrater bakom. Både Folkpartiet
            och Centerpartiet står bakom den kritiken.
          </note>
          <note>
            En sak som jag finner vara mycket anmärkningsvärd och som medförde
            att jag tyckte att vi har rätt att ställa vissa krav även på dem
            som granskar, är att när det t.ex. gällde det brev till Saddam
            Hussein som
          </note>
          <note>
            Ingvar Carlsson skrev för några år sedan stod Birger
          </note>
          <note>
            Hagårds parti bakom en ganska skarp skrivning. Man tyckte att
            det skulle dras i Utrikesnämnden. När det nu gäller brevet till
            Jeltsin, visar det sig att Birger
          </note>
          <note>
            Hagård helt plötsligt tycker att det inte hade någon dignitet
            alls och att det brevet över huvud taget inte skulle behöva dras
            i Utrikesnämnden. Denna inkonsekvens i granskningen tycker jag
            att Birger Hagård skall ta till sig.
          </note>
          <note>
            Det är fel och en falsk historieskrivning att prata om politisk
            vendetta när Birger Hagård i så väsentliga avseenden gör helt
            om i sitt granskningsarbete. När man gör det, Birger Hagård, är
            man en dålig granskare. Därför hoppas jag att vi som har skyldigheten
            att granska, också har den ryggrad som behövs när det finns fog
            att kritisera våra egna partikamrater.
          </note>
          <note>
            Anf. 6 BIRGER HAGÅRD (m) replik
          </note>
          <note>
            Herr talman! I ett par fall är det riktigt att det också finns
            andra partier än vänsterpartierna som står bakom kritiken. Men
            det är snarast ett problem för dessa partier och inte så mycket
            för mig eller för oss moderater.
          </note>
          <note>
            Jag vill bara erinra om skillnaden mellan brevet till Jeltsin
            och till Saddam Hussein. Brevet till Saddam Hussein var förvisso
            en sensation. Det var något nytt som inträffade. Däremot var brevet
            till Jeltsin bara ett led i en pågående ubåtsdialog.
          </note>
          <note type="speaker">
            Anf. 7 BIRGITTA HAMBRAEUS (c)
          </note>
          <note>
            Herr talman! På KU:s initiativ beslöt riksdagen i höstas att
            regeringen skall förse fackutskotten med information om EU:s blivande
            lagar på ett så tidigt stadium att en offentlig diskussion hinns
            med och fortfarande kan påverka utvecklingen. Helst redan innan
            EU-kommissionen har lämnat ett förslag bör talmannen få det för
            distribution till relevant fackutskott som kan yttra sig till
            EU-nämnden och därmed ge denna både sakkunskap och framförhållning.
            Det är begripligt om det har varit svårt att klara detta uppdrag
            på en gång. Jag utgår från att KU i fortsättningen kommer att
            granska de rutiner som regeringen bygger upp härför i samband
            med den administrativa granskningen.
          </note>
          <note>
            Herr talman! Enligt grundlagen granskar KU statsrådens tjänsteutövning.
            Vi granskar inte riksdagens ledamöter, talmän, generaldirektörer,
            tjänstemän, regeringsrådgivare eller ambassadörer. Jag tror dess
            värre att mycket få människor i vårt land vet om detta.
          </note>
          <note>
            De spektakulära offentliga utfrågningarna som intresserar massmedierna
            brukar regelmässigt fokuseras på personer som utskottet har bett
            komma för att belysa ett statsråds tjänsteutövning. Det verkar
            helt felaktigt som om det var de inbjudna personerna som sitter
            på de anklagades bänk. Man kan få läsa i massmedierna att den
            eller den talmannen eller styrelseordföranden nu skall "stå till
            svars för sina handlingar i KU". Det förekommer också indignerade
            artiklar om att KU
          </note>
          <note>
            minsann låter bli att pricka sig självt och att KU friar diverse
            medborgare - som alla har det gemensamt att de inte är statsråd
            och därmed inte föremål för KU:s granskning.
          </note>
          <note>
            Inte ens den förre statsministern tycks vara medveten om vilka
            regler som gäller för KU, när han skriver brev och kräver att
            utskottet skall granska sin egen ordförande.
          </note>
          <note>
            Det här är ett enormt pedagogiskt problem, eftersom missuppfattningarna
            tycks så fast rotade att man inte är öppen för sakargument. Jag
            anser att vi i KU
          </note>
          <note>
            verkligen måste ta itu med en diskussion om hur vi skall kunna
            göra klart för alla vilken KU:s uppgift är och vad vi faktiskt
            enligt grundlagen är förhindrade att syssla med. Det är väldigt
            viktigt att vi i KU tar fasta på det.
          </note>
          <note>
            Det har varit intressant att lyssna på debatten om hur vi skall
            granska oss själva och ta till oss kritik, men det här centrala
            måste vi göra klart, så att varenda journalist, varenda medborgare
            i Sverige inser att vi har en viktig uppgift men att vi inte har
            i uppgift att granska någon annan än statsråden.
          </note>
          <note>
            Centerpartiet kritiserar både den regering som vi har ingått
            i och den nuvarande på några punkter, men vi friar hellre än vi
            fäller. Jag tänker här göra en kort sammanfattning av Centerns
            inställning. För att spara tid kommer jag inte att delta i debatten
            kring dessa ärenden. Jag kommer bara att delta i debatten om
          </note>
          <note>
            Öresundsbron och de EU-ärenden som jag själv har tagit upp.
          </note>
          <note>
            Centern anser att Carl Bildt borde ha samrått med
          </note>
          <note>
            Utrikesnämnden innan han sände brev med anklagelser till Rysslands
            president. Vare sig det handlar om minkar eller inte så bör inte
            ett parti skicka brev med betydelse för landets förhållande till
            främmande makt utan att förankra det i riksdagen.
          </note>
          <note>
            Vi tycker vidare att den förra socialdemokratiska regeringen
            har brustit i ägaransvar när det gäller
          </note>
          <note>
            Nordbanken. Kjell-Olof Feldt medgav att man improviserade. Jag
            anser också att det är märkligt att man inte utarbetade en affärsidé
            för vad staten ville med sitt ägarskap.
          </note>
          <note>
            När det gäller anklagelserna i Volvo-Renaultaffären, dels för
            att den borgerliga regeringen visste för mycket och dels för att
            man visste för litet, tycker jag att slutsatsen blir att det ibland
            är bäst att låta storföretagen sköta sig själva.
          </note>
          <note>
            Jag tycker att den socialdemokratiska regeringen har anklagats
            helt i onödan vad gäller metoderna att nominera ämbetsmän till
            höga EU-poster. Man följer ju ett välkänt mönster, t.ex. tillämpat
            av Moderaterna när de överraskade de flesta med utnämningen av
          </note>
          <note>
            Sveriges representant i EES övervakningsorgan, vår dittills högsta
            EU-ämbetsman.
          </note>
          <note>
            Den borgerliga regeringen övertog rutiner för upphandling av
            konsulter, rutiner som präglats av en annan lag om offentlig upphandling
            än den som gäller nu. Det finns ingen anledning att anmärka på
            hur t.ex.
          </note>
          <note>
            Per Unckel försökt komma till rätta med problemen.
          </note>
          <note>
            Jag tycker att Carl Bildt handlade klokt när han på borggården
            också officiellt medgav att Sverige stött den estniska frihetskampen
            under 50-talet. Även om praxis då krävde en dementi från svensk
            sida, är det ingenting att skämmas för. Jag tror att ökad öppenhet
            är en förutsättning för att förtroendet mellan länder skall öka.
          </note>
          <note>
            Till sist, herr talman! Det finns ingen anledning att anmärka
            på att Carl Bildt utsåg Ulf Dinkelspiel till statsråd bara för
            att Ulf Dinkelspiel är förmögen, lika litet som det finns anledning
            att anmärka på att den socialdemokratiska regeringen anlitade
            honom som chefsförhandlare i samband med anslutningen till EU.
          </note>
          <note type="speaker">
            Anf. 8 KURT OVE JOHANSSON (s)
          </note>
          <note>
            replik
          </note>
          <note>
            Herr talman! Jag begärde replik med anledning av det sista Birgitta
            Hambraeus tog upp, nämligen det hon sade om Ulf Dinkelspiel. Jag
            vill nog gärna göra kammaren uppmärksam på att det vi har granskat
            i årets betänkande inte är Ulf Dinkelspiel, utan vad vi har granskat
            i årets betänkande är statsråds förmögenhetsförhållanden och vilka
            konsekvenser detta kan ha på regeringsutövningen.
          </note>
          <note>
            Vår utgångspunkt i den granskningen har gällt 6
          </note>
          <note>
            kap. 9 § andra stycket i regeringsformen. Vi har tidigare i utskottsgranskningen
            mellan partierna varit överens om att det yttersta formella ansvaret
            för att statsråden uppfyller kraven i 6 kap. 9 § andra stycket
            i regeringsformen ligger hos statsministern.
          </note>
          <note>
            Vi har dessutom varit överens om att statsråds förmögenhetsinnehav
            kan medföra intressekonflikter och att det är nödvändigt att vidta
            försiktighetsåtgärder, så att inte allmänhetens förtroende för
            statsråden och regeringsutövningen rubbas.
          </note>
          <note>
            Det är alltså detta som har legat till grund för konstitutionsutskottets
            granskning den här gången.
          </note>
          <note>
            Jag märker i debatten att det finns ledamöter som hela tiden
            hänvisar till Ulf Dinkelspiel, men det är inte honom personligen
            som granskningen har gått ut på, utan granskningen har gällt huruvida
            Carl Bildt när han bildade sin regering verkligen levde upp till
            vad som stadgas i 6 kap. 9 § andra stycket regeringsformen. På
            den punkten har vi i vår granskning kommit fram till att Carl
            Bildt tog litet för lättvindigt på den här uppgiften.
          </note>
          <note>
            Jag tänker inte nu fördjupa mig särskilt mycket mer i den här
            debatten, eftersom frågan kommer upp i ett annat sammanhang under
            dagen.
          </note>
          <note type="speaker">
            Anf. 9 HÅKAN HOLMBERG (fp)
          </note>
          <note>
            Herr talman! Konstitutionsutskottets roll är att granska och
            vid behov ifrågasätta regeringens och statsrådens åtgärder. Det
            är en nödvändig uppgift i en demokrati, och den bör utövas med
            konsekvens och med strävan efter rimlighet och saklighet i bedömningarna.
            Jag vill också här rikta ett tack till kansliet, som gör sitt
            bästa för att utskottet skall klara den uppgiften.
          </note>
          <note>
            Det är allvarligt när KU:s förmåga att fylla denna roll med innehåll
            ifrågasätts. Enligt min mening finns det fog för mycket av den
            kritik som har riktats mot
          </note>
          <note>
            KU:s, eller majoritetens i KU:s, sätt att arbeta. Med
          </note>
          <note>
            "majoritet" avser jag då inte bara den majoritet som kan förknippas
            med den för ögonblicket sittande regeringen. Problemet är mer
            övergripande och kan beskrivas på olika sätt.
          </note>
          <note>
            En del har talat om KU som ett forum för personliga och politiska
            vendettor. Andra har konstaterat att partipolitiseringen generellt
            har gått för långt. KU är inget vanligt utskott. Det skall, åtminstone
            i granskningsarbetet, vara det utskott som är minst partipolitiserat,
            men det framstår just i samband med granskningsarbetet som det
            mest partipolitiserade i hela riksdagen. Vi har redan fått illustrationer
            av detta i dagens debatt.
          </note>
          <note>
            Det inger naturligtvis inte förtroende när parti A:s ledamöter
            aldrig skriver under på kritik mot statsråd från andra partier
            än parti B och alltid finner att statsråd från det egna partiet
            uppträtt föredömligt. Det inger inte heller förtroende när parti
            B:s ledamöter gör precis likadant, fast tvärtom. Om detta mönster
            skall vara det normala, behövs inte KU-granskningen alls. Det
            räcker i så fall med en stämpeldyna eller möjligen två.
          </note>
          <note>
            Jag vill inte med detta påstå att vissa partier alltid uppträder
            mindre rekommendabelt än andra. Det vore att förvandla ett allvarligt
            problem just till en fråga om partipolitisering. Därför tror jag
            inte heller att det är någon som helst lösning på problemet att
            - som
          </note>
          <note>
            Widar Andersson har framkastat - låta mindre partier bli överrepresenterade
            i KU. Det finns ingen garanti för att jag och andra som företräder
            partier som för ögonblicket är mindre än vi tycker att vi skulle
            vara skulle uppträda mer oväldigt än andra. Vad det i stället
            gäller är att skapa en starkare känsla hos alla KU-
          </note>
          <note>
            ledamöter för att de åtminstone i granskningsarbetet har hela
            riksdagens uppdrag.
          </note>
          <note>
            I stället för att ge vissa partier en starkare ställning i KU
            skulle man möjligen kunna se över formerna för hur ledamöterna
            över lag utses. Utan att här lägga fram något förslag vill jag
            påminna om det system som tillämpas när man utser tryckfrihetsjury
            - den ena parten har då rätt att protestera mot ett visst antal
            juryledamöter.
          </note>
          <note>
            Kanske är det här svårt att tillämpa i riksdagen, men kanske
            kunde man tänka sig ett annorlunda nomineringsförfarande just
            vad gäller KU eller för den del av KU:s arbete som gäller just
            granskningen, i syfte att tillförsäkra sig ett aktivt stöd av
            större delen av riksdagen.
          </note>
          <note>
            En annan tanke som har kastats fram är att en särskild granskningsnämnd
            inrättas och att denna t.ex.
          </note>
          <note>
            skulle kunna förbereda delar av granskningsarbetet.
          </note>
          <note>
            Jag tycker också att de synpunkter som Birger
          </note>
          <note>
            Hagård utvecklade i fråga om det betygssystem som inte finns
            men som ändå uppfattas som ett betygssystem är tänkvärda.
          </note>
          <note>
            Herr talman! Jag, Margitta Edgren och Birgit
          </note>
          <note>
            Friggebo skall senare återkomma till mina och Folkpartiet liberalernas
            synpunkter på några av de konkreta ärenden som har varit uppe
            till granskning i år. Jag vill nu bara lämna några övergripande
            kommentarer.
          </note>
          <note>
            Kurt Ove Johansson har försökt framställa årets granskningsbetänkande
            som en enda lång vidräkning med regeringen Bildt, för att inte
            säga med förutvarande statsministern själv. Jag accepterar inte
            att de synpunkter som vi har framfört från Folkpartiets sida utnyttjas
            i något slags kampanj av Kurt Ove Johansson. Att två eller flera
            partier i en viss fråga hamnar på samma ståndpunkt betyder inte
            automatiskt att man har samma syften eller utgångspunkter.
          </note>
          <note>
            När det gäller det s.k. Jeltsinbrevet har vi alla haft att utgå
            från regeringsformen, där det stadgas att utrikesärenden av större
            vikt skall föredras i Utrikesnämnden. Man kan alltid diskutera
            när ett ärende är så beskaffat att det blir av större vikt, men
            även reservanterna från Moderata samlingspartiet uttrycker sig
            ju så att de inte helt utesluter tanken att detta brev skulle
            kunna vara av det slag som regeringsformen säger borde föredras
            i Utrikesnämnden.
          </note>
          <note>
            År 1991 skrev dåvarande statsministern Ingvar
          </note>
          <note>
            Carlsson ett brev till Saddam Hussein under Kuwaitkriget. Den
            gången fann både Folkpartiets, Centerns och Moderaternas ledamöter
            i KU - jag var inte med själv - att detta brev borde ha blivit
            föremål för överläggning i Utrikesnämnden. Socialdemokraterna
            fann den gången att allt hade varit i sin ordning och att inget
            skäl till kritik fanns.
          </note>
          <note>
            När Folkpartiet liberalernas ledamöter i KU denna gång hävdar
            att Jeltsinbrevet borde ha diskuterats i
          </note>
          <note>
            Utrikesnämnden är det inte i avsikten att i största allmänhet
            komma åt Carl Bildt eller den förra regeringen, vars allmänna
            handlag med utrikesfrågorna och i synnerhet dem som har gällt
            Ryssland och Baltikum vi finner mer förtroendeingivande än den
            nuvarande regeringens, utan endast att visa konsekvens i förhållande
            till den uppfattning som vi uttryckte för fyra år sedan.
          </note>
          <note>
            Som framgått av pressen var de moderata ledamöterna i KU mycket
            nära att instämma i dessa synpunkter. Vid presskonferensen om
            KU:s granskningsbetänkande påpekade jag själv, utan att jag hörde
            några protester, att det var fråga om en mycket lång enig skrivning
            i sakfrågan och att egentligen endast slutsatsen eller sammanfattningen
            avvek.
          </note>
          <note>
            Vi har sedan fått veta att den moderata reservationen avses täcka
            en större del av texten än vad som framgick av det material som
            då hade offentliggjorts.
          </note>
          <note>
            Även med kännedom om den upplysningen kvarstår dock mitt intryck
            att meningsskiljaktigheten i sak inte är så oerhört stor.
          </note>
          <note>
            När Kurt Ove Johansson förtjust konstaterar att också Folkpartiet
            och Centern har synpunkter på det här brevet borde han fundera
            över sin egen trovärdighet. Den hade varit betydligt större, om
            han själv
          </note>
          <note>
            1991 hade förmått uttrycka samma synpunkter på
          </note>
          <note>
            Ingvar Carlssons brev till Saddam Hussein. Det gjorde han nu
            inte.
          </note>
          <note>
            Det vore bra om Kurt Ove Johansson i denna debatt klargjorde,
            om det går, varför det som var fel
          </note>
          <note>
            1994 var rätt 1991.
          </note>
          <note>
            Också när det gäller Carl Bildts brev till KU med anledning av
            de olika uppgifter som häromåret spreds av Thage G Peterson kring
            Volvo-Renault-affären förefaller Kurt Ove Johansson vilja få det
            att framstå som om Folkpartiet liberalerna och Centern helt delar
          </note>
          <note>
            Socialdemokraternas synsätt och motiv. I själva verket har vi
            så att säga i den materiella sakfrågan, den om Thage G Petersons
            påståenden, betydande förståelse för den irritation som drev Carl
            Bildt när han skrev brevet till KU. Inte desto mindre tycker jag
            att dessa välmotiverade synpunkter borde ha framförts på ett annat
            sätt.
          </note>
          <note>
            KU:s integritet är naturligtvis en känslig sak och måste så vara
            för att vi inte skall glida in i en praxis med skrivelser från
            än det ena, än det andra statsrådet.
          </note>
          <note>
            Men dessa två aspekter av ett och samma problemkomplex måste
            hållas isär, även om den som försöker göra det givetvis utsätter
            sig för vissa risker.
          </note>
          <note>
            På dessa två punkter har vi tillhört en majoritet i
          </note>
          <note>
            KU som haft synpunkter på Carl Bildts agerande. På andra punkter
            tillhör vi den minoritet som finner att kritiken är obefogad och
            just ett uttryck för den form av överdriven partipolitisering
            av KU:s arbete som nu ifrågasatts, jag höll på att säga överallt
            utanför detta hus.
          </note>
          <note>
            Det mest anmärkningsvärda är den kritik som riktas mot att Bildt
            utsåg Ulf Dinkelspiel till statsråd utan att ta hänsyn till dennes
            speciella förmögenhetsförhållanden och den uppmärksamhet som dessa
            kunde skapa. "Försiktighetsåtgärder" hette det nyss i en replik
            från Kurt Ove Johansson. Jag undrar vad Carl
          </note>
          <note>
            Bildt egentligen skulle ha gjort om det inte var just att låta
            bli att utse Ulf Dinkelspiel.
          </note>
          <note>
            Vad är detta för slags inställning till människor och till politiska
            förtroendeuppdrag? Skulle en person vara diskvalificerad på förhand
            från en statsrådspost, trots att inget jäv kan påvisas och trots
            att ingen kritik i sak mot den aktuella personen antytts men bara
            därför att han eller hon är förmögen? Vilken typ av samhälle får
            vi, om en persons duglighet för en uppgift inte längre skall få
            vara avgörande när befattningen tillsätts?
          </note>
          <note>
            Herr talman! I ytterligare några frågor ingår Folkpartiet i en
            majoritet tillsammans med flera partier, bl.a. Socialdemokraterna
            och Moderaterna. Reservationer har där avgivits från helt andra
            håll. Det handlar i första hand om de punkter som gäller EU-
          </note>
          <note>
            information. Jag skall inte nu fördjupa mig i detta utan bara
            konstatera att jag nog får det intrycket att det knappast hade
            varit möjligt att något material från regeringen inte skulle ha
            KU-anmälts av de mest inbitna på nej-sidan. Allt var fel i det
            som regeringen gjorde i dessa frågor, eftersom allt skulle vara
            fel. Det är ett slags överdriven partipolitisering, om än i en
            speciell form.
          </note>
          <note>
            Herr talman! Om kritiken mot konstitutionsutskottet fortsätter
            blir det enligt min uppfattning nödvändigt att se över både granskningens
            former och formerna för utseende av ledamöter, och det kommer
            då att handla om hela den politiska processens anseende.
          </note>
          <note>
            Det vore allvarligt om vi skulle hamna i det läget, men som jag
            uppfattar situationen är risken för detta ganska stor. Jag kommer
            senare att återkomma till enskilda delfrågor.
          </note>
          <note type="speaker">
            Anf. 10 KURT OVE JOHANSSON (s)
          </note>
          <note>
            replik
          </note>
          <note>
            Herr talman! Jag tycker att det är litet grötmyndigt av en ledamot
            som har suttit i konstitutionsutskottet i några månader att gå
            ut med tvärsäkra ståndpunkter om hur arbetet i konstitutionsutskottet
            skall bedrivas.
          </note>
          <note>
            Håkan Holmberg hade i och för sig varit en farlig motståndare,
            om kunskaperna om KU hade stått väl i proportion till självsäkerheten,
            men så är ju ingalunda fallet. Jag tror nog att Håkan Holmberg
            när det gäller
          </note>
          <note>
            KU:s arbetssätt skulle tjäna oerhört mycket på att sänka tonläget
            något.
          </note>
          <note>
            Jag måste när det gäller brevet till Saddam Hussein berätta för
            Håkan Holmberg att han tyvärr på den punkten har helt fel. Det
            var inte så att socialdemokraterna i konstitutionsutskottet bara
            sade att det inte fanns anledning att ha några synpunkter på Ingvar
          </note>
          <note>
            Carlssons brev till Saddam Hussein. Jag skulle nog rekommendera
            Håkan Holmberg att se efter i handlingarna vad som egentligen
            sades. Utrikesministern
          </note>
          <note>
            Sten Andersson sade att det hade varit en fördel om
          </note>
          <note>
            Ingvar Carlssons brev hade föredragits i Utrikesnämnden, och
            konstitutionsutskottets socialdemokratiska grupp hade precis samma
            uppfattning.
          </note>
          <note>
            Håkan Holmberg är alltså egentligen ganska dåligt informerad
            om vad som sades från den socialdemokratiska sidan när det gäller
            Ingvar Carlssons brev till
          </note>
          <note>
            Saddam Hussein. Jag tycker faktiskt att Håkan Holmberg skulle
            tjäna på att se igenom de berörda handlingarna ytterligare någon
            gång.
          </note>
          <note>
            Anf. 11 HÅKAN HOLMBERG (fp) replik
          </note>
          <note>
            Herr talman! Det är visserligen sant att jag inte har suttit
            i konstitutionsutskottet lika länge som Kurt Ove
          </note>
          <note>
            Johansson, men jag är inte alldeles övertygad om att det nödvändigtvis
            är till nackdel. Det kan också vara så att man, om man sitter
            mycket länge i ett utskott, kommer in i ett slags rutin där man
            reagerar reflexmässigt på annat än de sakförhållanden som man
            har att granska, t.ex. partifärgen på de statsråd som det råkar
            vara fråga om.
          </note>
          <note>
            Jag väntade länge på substansen i det som Kurt
          </note>
          <note>
            Ove Johansson sade om grötmyndighet osv., och den kom så småningom
            fram i samband med brevet till
          </note>
          <note>
            Saddam Hussein. Den operativa meningen, det som hela utlåtandet
            från Socialdemokraterna och Vänsterpartiet landar på, är att någon
            kritik mot regeringen inte är befogad. Jag tycker att detta är
            tydligt nog.
          </note>
          <note>
            Man gjorde en annan bedömning av detta brev än vad man har gjort
            av det brev som nu är aktuellt.
          </note>
          <note>
            Detta betyder inte att dessa brev är alldeles identiska vad gäller
            graden av komplikation i förhållande till regeringsformen osv.
            Man kan diskutera mycket länge och försöka göra olika nyanseringar
            av vad olika formuleringar i breven och i utlåtandena från utskottet
            den gången och i år egentligen betyder. För allmänheten tror jag
            att detta praktiskt taget enbart skulle framstå som hårklyverier.
          </note>
          <note>
            Vad det är fråga om är att vi här har två tämligen likartade
            situationer, där socialdemokraterna 1991
          </note>
          <note>
            tyckte att allt var i sin ordning och 1994 tycker att det är
            precis tvärtom.
          </note>
          <note type="speaker">
            Anf. 12 KURT OVE JOHANSSON (s)
          </note>
          <note>
            replik
          </note>
          <note>
            Herr talman! Nej, Håkan Holmberg, det är inte fel att det kommer
            in nytt blod i konstitutionsutskottet.
          </note>
          <note>
            Men när man är ny i konstitutionsutskottet - om man har suttit
            där i sju månader - bör man nog vara lite ödmjuk inför uppgiften.
          </note>
          <note>
            Jag har förvisso suttit i snart 20 år i konstitutionsutskottet,
            men jag har blivit allt ödmjukare inför uppgiften ju längre tid
            som har gått. Det hade varit snyggt om det så småningom hade satt
            sin prägel även på Håkan Holmberg.
          </note>
          <note>
            Det är riktigt som Håkan Holmberg säger att man skall skilja
            mellan äpplen och päron. Man skall skilja agnarna från vetet,
            som det heter. Han kom själv in på att det fanns en viss skillnad
            mellan brevet till Saddam Hussein och Carl Bildts brev till Jeltsin.
            Det är helt riktigt.
          </note>
          <note>
            Det brev som gällde Saddam Hussein hade tidigare i ett frågesvar
            behandlats av utrikesminister Sten
          </note>
          <note>
            Andersson. Det som är det intressanta i det sammanhanget är att
            brevet som Ingvar Carlsson sedermera sände till Saddam Hussein
            hade det innehåll som utrikesministern hade redovisat i kammaren
            i ett frågesvar. Det är det som är intressant. Det var alltså
            ingen skillnad mellan Mellanösternpolitiken i brevet och den Mellanösternpolitik
            som riksdagen hade uttalat. Det är det som är skillnaden.
          </note>
          <note>
            Folkpartiet och Socialdemokraterna står bakom samma skrivning
            i konstitutionsutskottet när det gäller kritik av Carl Bildt.
            Jag tycker att det är litet konstigt att Håkan Holmberg vill framställa
            det på det sättet att det skulle vara en hederligare kritik från
            Folkpartiets sida är från Socialdemokraternas sida. Ni vill inte
            komma åt Carl Bildt, men vi skulle alltså vilja göra det. Det
            är ett tankefel hos Håkan Holmberg på den punkten.
          </note>
          <note>
            Anf. 13 HÅKAN HOLMBERG (fp) replik
          </note>
          <note>
            Herr talman! Det är nästan rörande att höra Kurt
          </note>
          <note>
            Ove Johansson tala om ödmjukhet. Jag reagerade mot hans försök
            att utan vidare bunta ihop Folkpartiet och även Centerpartiet
            med sitt eget parti - det har skett i tidningsintervjuer och liknande
            - på de punkter där vi har landat på samma ståndpunkter. Jag tycker
            att det är ganska rimligt att man reagerar mot det, därför att
            det är helt uppenbart att förutsättningarna är olika av precis
            de skäl vi var inne på i det förra replikskiftet.
          </note>
          <note>
            Vad det handlar om är huruvida man i första hand vill försöka
            vara konsekvent i bedömningen av tämligen likartade ärenden mellan
            olika år, eller om man snarare förefaller styras av andra hänsyn.
          </note>
          <note>
            Det finns naturligtvis skillnader mellan dessa brev.
          </note>
          <note>
            Det vore löjligt att påstå att de vore identiska. De var riktade
            till olika personer och tillkom i olika politiska lägen och kan
            naturligtvis inte exakt jämföras med varandra. Men politik är
            faktiskt inte någon exakt vetenskap.
          </note>
          <note>
            Vad det handlar om är att det finns föreskrifter om att viktiga
            utrikesfrågor skall vara föremål för överläggningar i Utrikesnämnden.
            Ibland är det rätt att låta bli det, och ibland är det tydligen
            fel. Jag tycker att man skall hålla sig till det som är stadgat,
            oavsett om regeringen ser ut si eller så.
          </note>
          <note>
            Anf. 14 BIRGER HAGÅRD (m) replik
          </note>
          <note>
            Herr talman! Jag vill bara rätta till vad som eventuellt kan
            vara ett missförstånd.
          </note>
          <note>
            Statsminister Bildt uppgav vid utskottsutfrågningen att Jeltsinbrevet
            skulle ha berörts i Utrikesnämnden den 9 september 1994. När vår
            föredragande tittade närmare på det visade det sig att den 9 september
            inte stämde i detta fall. Det var i själva verket den 9 augusti.
          </note>
          <note>
            Det skall inte förnekas att det utbröt en viss förvirring när
            vi moderater först fick höra att brevet över huvud taget inte
            omnämnts i Utrikesnämnden den 9
          </note>
          <note>
            september. Däremot klarlades det att frågan väl hade berörts
            den 9 augusti.
          </note>
          <note>
            Eftersom brevet överlämnades den 30 maj i
          </note>
          <note>
            Moskva blir frågan följande: Skulle en särskild utrikesnämnd
            ha inkallats för detta? Vi nöjde oss helt med Carl Bildts förklaring
            att brevet var ett led i den löpande dialogen. Det fanns alltså
            inte något behov av att särskilt inkalla Utrikesnämnden för detta
            ärende.
          </note>
          <note>
            Därmed fanns det enligt vårt förmenande heller ingen anledning
            till kritik mot statsministern på denna punkt.
          </note>
          <note>
            Anf. 15 HÅKAN HOLMBERG (fp) replik
          </note>
          <note>
            Herr talman! Jag vill bara erinra om att jag i min kommentar
            när det gäller moderaternas agerande i denna fråga över huvud
            taget inte tog upp de olika datumen för när det ena eller andra
            hände eller inte hände. Det var en mer allmän reflexion.
          </note>
          <note>
            Den grundades på att jag också - jag tror inte att jag på något
            sätt var ensam om det i utskottet - uppfattade det hela som att
            det också från moderat sida fanns en förståelse för att det gick
            att anse och hävda att det som står i regeringsformen om vad som
            skall gälla för utrikesärenden av större vikt också skulle kunna
            vara tillämpligt på detta brev.
          </note>
          <note>
            I ett skede föreföll det som om det skulle ha gått av bli eniga
            om en skrivning kring detta. Sedan drog sig moderaterna snabbt
            undan. Jag kan i och för sig begripa det, men för vår del kändes
            det faktiskt inte rimligt att göra det.
          </note>
          <note>
            Jag tror att det är viktigt för respekten för konstitutionsutskottets
            granskningsarbete att man, som jag har försökt säga flera gånger
            förut, gör samma bedömningar i likartade ärenden år efter år.
          </note>
          <note>
            Anf. 16 BIRGER HAGÅRD (m) replik
          </note>
          <note>
            Herr talman! Frågan var just om det var ett ärende av större
            vikt eller inte. Statsministern gjorde bedömningen att det inte
            var ett ärende av större vikt.
          </note>
          <note>
            Det fanns ingen anledning att påstå motsatsen.
          </note>
          <note>
            Man kan också göra följande reflexion: Om det hade varit ett
            ärende av större vikt hade Ingvar Carlsson eller Lena Hjelm-Wallén
            rimligtvis tagit upp frågan och berört den närmare på utrikesnämndens
            sammanträde den 9 augusti. De brukar inte vara alldeles buskablyga.
            Men det gjorde de uppenbarligen inte.
          </note>
          <note>
            Anf. 17 HÅKAN HOLMBERG (fp) replik
          </note>
          <note>
            Herr talman! Jag har inga kommentarer till vad
          </note>
          <note>
            Ingvar Carlsson och andra gjorde och inte gjorde. Det får de
            fundera över själva.
          </note>
          <note>
            Jag tycker att det intressanta är den viktiga principfråga som
            gäller hur noga man skall vara med att sådant som kan tänkas uppfattas
            som väsentliga utrikespolitiska frågor verkligen behandlas enligt
            alla konstens regler.
          </note>
          <note>
            Man kan självfallet göra olika bedömningar av sakinnehållet i
            olika frågor. Men möjligen är det bättre att vara något för försiktig
            och redovisa något brev för mycket snarare än att redovisa något
            eller några brev för litet, för att undvika att skapa en situation
            då någon framtida regering kan tycka att historien ger grönt ljus
            för att låta bli att ta upp riktigt viktiga och väsentliga saker
            i utrikesnämnden.
          </note>
          <note type="speaker">
            Anf. 18 KENNETH KVIST (v)
          </note>
          <note>
            Herr talman! Hittills har granskningen framför allt handlat om
            den borgerliga regeringsperioden. Det är givet att det också då
            mest blir den borgerliga regeringen och dess företrädare som får
            kritik. Den socialdemokratiska ministären har ju bara suttit några
            månader, och ännu kortare tid innan granskningsanmälningar var
            möjliga att göra.
          </note>
          <note>
            Jag kan försäkra att vi kommer att eftersträva lika mannamån
            när det gäller bedömningen av statsrådens ämbetsutövning och regeringens
            handläggning av sina ärenden.
          </note>
          <note>
            Jag delar i mycket Kurt Ove Johanssons uppfattning, inte minst
            vad gäller det han sade i sitt första anförande om nödvändigheten
            av att granska makthavarna och att granska makten. Jag förstår
            att man, om man skall vara någon sorts försvarsadvokat för Carl
            Bildt och hans agerande, kanske vill tona ned det faktum att
          </note>
          <note>
            KU skall fälla omdömen om statsråden. Det skulle göra den uppgiften
            något bekvämare. Men icke desto mindre tror jag att det är nödvändigt
            att vi har den typ av granskning och omdömen från konstitutionsutskottet
            som vi har.
          </note>
          <note>
            Diskussionen handlar ganska mycket om partipolitisering eller
            inte. Detta är en svår och grannlaga avgränsningsfråga som vi
            inom konstitutionsutskottet har att syssla med. När man som ny
            ledamot kommer in i arbetet ser man att det är svårt och grannlaga
            men också att det faktiskt läggs ner en betydande omsorg på att
            hålla sig inom vad som är en bra gräns.
          </note>
          <note>
            Gränserna mellan är inte skarpa. Det står i regeringsformens
            12 kap. 1 § att vi skall granska statsrådens tjänsteutövning och
            regeringsärendenas handläggning. Det står inte att denna granskning
            enbart skall vara juridisk och formell. Det ligger en spänning
            och dynamik i granskningsarbetet just därför att gränserna inte
            är helt skarpa.
          </note>
          <note>
            Vi förra årets granskningsdebatt sade Centerns dåvarande representant
            Bertil Fiskesjö - en i KU
          </note>
          <note>
            kanske klassisk gestalt, om man nu får beteckna en erfaren man
            så - att KU inte får förminskas till något där man bara tuggar
            regler, utan att KU och dess granskning befinner sig i ett gränsland
            mellan juridik, statsrätt och politik.
          </note>
          <note>
            Det ligger faktiskt en hel del i detta. KU- granskningen gäller
            politiken. Även om dess ämnen framför allt gäller hur regeringen
            sköter sitt ämbete och genomför sin politik och inte själva politikens
            innehåll finner man snart att avgränsningen i varje fall är problematisk
            och inte helt självklar.
          </note>
          <note>
            Om nu vår granskning till stor del är formell och juridisk måste
            man också se att juridiken faktiskt har en politisk sida. Lagar
            och regler är tillkomna efter politiska beslut. De speglar styrkeförhållandena
            och motsättningarna i samhället även när det råder konsensus,
            dvs. samstämmighet, kring dem.
          </note>
          <note>
            Den förhärskande rättsuppfattningen är föränderlig och en summa
            som är influerad av samhällets olika politiska och moraliska åskådningar,
            eller den för tillfället rådande hegemoniska uppfattningen, samt
            motsättningar och styrkeförhållanden mellan olika åskådningar
            och krafter. Därför är också rättsuppfattningen och rätten föränderlig.
            Den speglar och understundom påverkar samhällsutvecklingen.
          </note>
          <note>
            Vi utför alltså en granskning av hur regelverk följs. Men regelverket
            står inte över samhällets sociala, ideologiska och kulturella
            spänningar, konflikter och utveckling. Därför bjuder granskningsarbetet
            en spännande dialektik men ställer också krav på oss som granskar
            att söka bena isär vad som är medel och innehåll. När det någon
            gång förekommer uppenbara formella fel och brister är definitionsproblemen
            mindre. Men inom en räcka ärenden handlar det om en annan typ
            av kritik.
          </note>
          <note>
            Granskningen skall inte avse en regerings eller statsråds åsikter
            eller rätt att bedriva politik, om nu politik och åsikter ryms
            inom de demokratiska ramar som återspeglas såväl i konstitutionen
            som det i och för sig föränderliga allmänna rättsmedvetandet och
            är förankrade i riksdagsbeslut, följer lagstiftarens intentioner,
            osv.
          </note>
          <note>
            Granskningen måste emellertid också kunna avse omständigheter
            och förhållanden som har att göra med regeringens allmänna trovärdighet,
            politikens trovärdighet och också hur man tar tillvara i och för
            sig kanske inte alltid självklart definierade men dock vad vi
            kan erkänna som nationella intressen.
          </note>
          <note>
            Framöver kommer också granskningen att tvingas att ta hänsyn
            till ytterligare en faktor, nämligen EU-
          </note>
          <note>
            medlemskapet. Vi får genom EU-medlemskapet lagstiftare som är
            utöver riksdagen och står över riksdagen. Det kommer säkert att
            föranleda ytterligare teoretiska diskussion kring granskningsarbetets
            utgångspunkter.
          </note>
          <note>
            Min uppfattning är att det måste vara det politiskt sammansatta
            och avsättningsbara konstitutionsutskottet som genomför granskningen.
            Varje form av en ovanför politiken stående granskningsinstans
            offrar åt en illusion att det finns människor i ett samhälle som
            står över de motstående intressena i ett samhälle. Det strider
            också mot folksuveränitetens princip. I sista hand är det väljarna,
            folket, som skall styra landet och dess politiska och rättsliga
            utveckling.
          </note>
          <note>
            Det ställer också i granskningen krav på anmälningarna. Det måste
            nog diskuteras vidare, och det har berörts förut. Jag menar att
            anmälningar inte får bli ett sätt att föra fram åsikter i sakfrågor.
            Man kanske är missnöjd med hur man har kommit ut med sin politiska
            kritik av det ena eller det andra, och då tar man till en KU-anmälan
            för att komma ut i massmedierna för att politiskt föra fram den
            ena eller den andra åsikten.
          </note>
          <note>
            Det är en svårighet för oss att hitta en metod att begränsa denna
            frestelse, eller denna kritik.
          </note>
          <note>
            Det har diskuterats mycket partipolitisering. Man får vara litet
            försiktig när man tar till de orden. Birger
          </note>
          <note>
            Hagård sade att det har varit en skarv och att det nu är en ny
            majoritet. Det som förut inte gav kritik ger nu upphov till kritik
            av regeringen, säger Hagård.
          </note>
          <note>
            Det kanske kan ha varit precis tvärtom mot vad
          </note>
          <note>
            Hagård säger. Partipolitiseringen som moderaterna uppenbart bedriver
            av KU:s arbete gjorde att man när man satt i majoritetsställning
            kunde förhindra befogad kritik medan man nu inte har den möjligheten,
            och därför framförs kritiken.
          </note>
          <note>
            Ser man på en del av anmälningarna som kommer från moderat håll
            - inte minst anmälningen av Margareta Winbergs uttalande i folkomröstningsdebatten
            inför EU-valet, som är en anmälning av ett debattinlägg vid en
            folkomröstning, och inte avser ett statsråds ämbetsutövning eller
            någonting som har att göra med regeringsärenden eller liknande
            - är de snarare ett sätt att försöka få till stånd en sorts åsiktsförföljelse
            bedriven av KU. Det är verkligen i ordets sämre mening en partipolitisering
            av konstitutionsutskottets arbete som måste kritiseras.
          </note>
          <note>
            Herr talman! Jag hade lovat utskottet att förkorta mitt anförande
            i förhållande till den först anmälda taletiden, men jag ser att
            jag nog måste utnyttja den tid jag tänkte använda till att göra
            ett par anmärkningar om de första avsnitten som vi behandlar samt
            den generella debatten i övriga frågor. Jag får återkomma i olika
            sakfrågor senare.
          </note>
          <note>
            De första avsnitten ger en intressant beskrivning av hur regeringarna
            har arbetat utan att det har förelegat några granskningar.
          </note>
          <note>
            Jag vill inte minst lyfta fram granskningen av bristerna i jämställdhetsarbetet
            inom regeringskansliet, och det gäller regeringarna oavsett partifärg.
            Kvinnodiskrimineringen fortgår trots att vi skryter om att vi
            har världens mest jämlika regering.
          </note>
          <note>
            En annan jämställdhetsfråga som ligger på ett annat plan skymtar
            förbi på ett nästan obemärkt sätt i granskningsbetänkandet. KU
            vanns för ståndpunkten
          </note>
          <note>
            - och jag vill framhålla att det var Vänsterpartiet som väckte
            frågan när 1993/94 års riksdag behandlade lokaldemokrati - att
            reglerna för förtroendevalda borde ses över. Vad som främst avsågs
            var att reglerna för ledighet för skiftarbetande som har ett förtroendeuppdrag
            borde anpassas till realiteterna.
          </note>
          <note>
            En förtroendevald skiftarbetande kan ju ha ett arbetspass på
            natten och sedan tvingas gå till ett förtroendeuppdrag på morgonen.
            Då är man ju formellt ledig när man skall gå till förtroendeuppdraget,
            men samtidigt har man kanske inte möjlighet att på ett rimligt
            sätt fullgöra förtroendeuppdraget.
          </note>
          <note>
            Den borgerliga regeringen gjorde ett bemyndigande om att det
            skulle tillsättas en utredning. Men efter valet återkallades detta
            bemyndigande. Jag menar att det kan komma att ge anledning till
            kritik av den nya regeringen. Nu har det sagts att det kommer
            en utredning i en annan form och förslag i en annan form.
          </note>
          <note>
            Jag vill avvakta att detta inträffar inom rimlig tid.
          </note>
          <note>
            Annars kommer det att bli ett granskningsärende om hur riksdagens
            skrivelser hanteras. Det kan ni vara förvissade om.
          </note>
          <note>
            Herr talman! Jag återkommer vidare under de särskilda punkterna
            när de gäller de sakfrågor där jag finner anledning att särskilt
            markera mina ståndpunkter. Med detta ber jag att få yrka bifall
            till de reservationer som jag har undertecknad i fall det glöms
            under den långa debatt som följer.
          </note>
          <note type="speaker">
            Anf. 19 PETER ERIKSSON (mp)
          </note>
          <note>
            Herr talman! Som politiker vill man naturligtvis nå inflytande.
            Ett självklart mål är att få regera och på så sätt få vara med
            och påverka och förändra verkligheten.
          </note>
          <note>
            Men Miljöpartiet är än så länge ett ungt parti. Vi har inte haft
            förmånen att få vara med och regera och sitta på regeringstaburetterna.
            Som ledamot i konstitutionsutskottet känns detta faktiskt som
            en liten fördel. Vi har inga bindningar, vare sig till den gamla
            regeringen eller till den nya. Vi har inga bindningar till f.d.
            statsråd eller till dem som sitter där nu. När det gäller att
            granska och att utfärda befogad kritik känns det litet lättare
            att slippa tänka på att man har varit med själv i en tidigare
            regering.
          </note>
          <note>
            Det här har varit mitt första år i konstitutionsutskottet. Min
            erfarenhet är i sammanfattning att KU
          </note>
          <note>
            trots allt fungerar. Det går naturligtvis inte att komma ifrån
            att granskningen påverkas av intressen som vi politiker har. Jag
            själv gör granskningsanmälningar som gäller politiska områden
            som jag tycker är viktiga och där jag är engagerad.
          </note>
          <note>
            Det går inte heller att helt komma ifrån ett visst mått av politiskt
            taktiskt spel. Vi är inte mer än människor någon av oss i KU.
          </note>
          <note>
            Årets granskning har ändå visat att det inte bara är partipolitiska
            hänsyn som styr politikernas ställningstaganden i KU. Centerns
            och Folkpartiets ledamöter förtjänar en eloge för att de visat
            integritet när de två gånger ställde upp på en uppenbart befogad
            kritik av
          </note>
          <note>
            Carl Bildt.
          </note>
          <note>
            Speciellt viktigt var det att vi fick en bred majoritet bakom
            kritiken av Bildt för det brev han skrev till konstitutionsutskottet
            där han ansåg att KU skulle granska uttalanden av sin egen ordförande.
            Det kanske är för mycket begärt, men det hade onekligen stärkt
            konstitutionen och KU:s ställning om även moderaterna hade anslutit
            sig till den här kritiken.
          </note>
          <note>
            Men moderaterna orkade inte med att sätta sig över sina egna
            intressen. Det försvagar naturligtvis KU, men det är allra mest
            pinsamt för moderaterna själva.
          </note>
          <note>
            Det är väl här som problemet ligger för KU. Har vi politiker
            med integritet kan den svenska granskningsmodellen överleva, annars
            kommer den sannolikt att självdö.
          </note>
          <note>
            Den fråga som jag menar är mest uppenbar att majoriteten i KU
            har misskött är den om informationen till svenska folket inför
            folkomröstningen om EU.
          </note>
          <note>
            Här har uppenbara och grova övergrepp skett av statsrådet Dinkelspiel.
            De borde innebära att han omöjligen kan få en sådan position en
            gång till. Men inget av ja-partierna har haft integritet nog för
            att sätta sig över det partipolitiska intresset i den här frågan.
            Den frågan är uppenbarligen fortfarande alldeles för känslig.
          </note>
          <note>
            Den stora fördelen med en institution som KU är ändå att vi gör
            en utredning och granskning av ett antal viktiga frågor. Det pågår
            framför allt ett seriöst och ofta mycket professionellt arbete
            från kanslipersonalen. Vi har duktiga jurister och undersökande
            tjänstemän som gräver fram material från regeringen, departementen
            och även från andra håll så att det kommer fram i ett offentligt
            ljus. Våra egna slutsatser är ibland påverkade av egna intressen.
            Men det viktigaste är inte alltid de slutsatser som vi politiker
            kommer fram till utan lika ofta det förarbete som görs av utskottets
            personal.
          </note>
          <note>
            Även de offentliga utfrågningarna har ett betydande preventivt
            värde. Mitt intryck är att ingen minister tycker om att offentligt
            dras fram inför KU och behöva svara på en lång rad frågor om något
            de helst vill glömma, och så skall det vara. Helst skall ministrar
            ligga sömnlösa natten före en utfrågning i KU, och skjortan skall
            vara blöt när de går därifrån. Därför borde utfrågningarna vara
            ännu bättre än de är i dag.
          </note>
          <note>
            Det borde t.ex. räcka om varje parti representeras av en ledamot
            under en utfrågning. Vi borde också kunna skärpa upp frågorna
            ordentligt så att vi får ett rappare och mer intressant meningsutbyte.
            Att ställa de rätta frågorna är en konst, en svår konst, och där
            har vi mycket att lära.
          </note>
          <note>
            Jag tycker också att det vore en fördel om granskningen i sin
            helhet bedrevs löpande under året i stället för att koncentreras
            till ett betänkande under våren. Då skulle vi få en större aktualitet
            i arbetet, och vi skulle slippa en sådan maratondebatt som vi
            får här i dag.
          </note>
          <note>
            I de inledande avsnitten i KU:s betänkande tar vi upp formella
            frågor kring regeringens arbete. KU har bl.a. undersökt jämställdshetsfrågorna.
            Flera ledamöter har tidigare kritiserat jämställdheten. Jag vill
            också säga att jag kraftigt understöder den här kritiken.
          </note>
          <note>
            Kvinnorepresentationen 1994, under den förra regeringen, var
            bedrövligt dålig, framför allt i de statliga kommittéerna. KU
            sade ifrån redan förra året och året dessförinnan att det måste
            till en ändring, men ändå minskade antalet kvinnliga ledamöter,
            antalet kvinnliga sakkunniga och framför allt antalet kvinnliga
            ordförande i statliga kommittéer.
          </note>
          <note>
            Detta visar ännu en gång mycket tydligt att den debatt och det
            tryck som fanns inför valet 1994 för att förbättra jämställdhetssituationen
            var mycket befogade och att det naturligtvis krävs en ändring
            i dag.
          </note>
          <note>
            Intrycket hittills är att det faktiskt pågår en förändring på
            detta område. Men vi får under granskningsarbetet nästa år se
            vad som har hänt och i vilken utsträckning jämställdheten har
            förbättrats.
          </note>
          <note>
            Jag återkommer senare till frågorna om bankkrisen, kritiken kring
            konsulttjänsterna och kritiken mot
          </note>
          <note>
            Carl Bildt och EU-informationen.
          </note>
          <note type="speaker">
            Anf. 20 INGER RENÉ (m)
          </note>
          <note>
            Herr talman! Jag skall kommentera just det som
          </note>
          <note>
            Peter Eriksson avslutade med, dvs. regeringen och jämställdhetspolitiken.
          </note>
          <note>
            Utskottet är faktiskt i detta ärende totalt överens om en kritisk
            skrivning. Då menar jag inte att vi riktar kritik i den mening
            som det talas om i den allmänna debatten, utan att vi har en kritisk
            skrivning när det gäller jämställdhetspolitiken.
          </note>
          <note>
            Kurt Ove Johansson vidimerade för någon timme sedan att vi är
            överens. Men Kurt Ove Johanssons historiebeskrivning, precis som
            Peter Erikssons, är inte riktig.
          </note>
          <note>
            Sedan man satte ett mål om 40 % kvinnlig representation har kurvorna
            stadigt pekat uppåt när det gäller den andel kvinnor som regeringen
            själv kan besluta om. Jag medger att hastigheten var låg, för
            låg, under den borgerliga regeringens tid, men kurvan pekade ändå
            uppåt.
          </note>
          <note>
            Men i år bryts denna positiva utveckling. Det är märkligt, för
            aldrig tidigare har vi haft en regering som så ofta, så mycket
            och med ett sådant eftertryck har talat om att öka kvinnors makt
            och inflytande.
          </note>
          <note>
            Därför tycker jag att det är desto mer motsägelsefullt att samma
            regering misslyckas med jämställdheten inom det område där man
            själv har möjlighet att bestämma, nämligen inom regeringskansliet
            och kommittéväsendet. Ur jämställdhetsperspektiv är detta betänkande
            en trist redovisning.
          </note>
          <note>
            Kvinnors löner har minskat i förhållande till männens när det
            t.ex. gäller departementssekreterare.
          </note>
          <note>
            Antalet män med chefslöner har ökat mer än antalet kvinnor med
            chefslöner. Kvinnliga departementsråd har genomsnittligt lägre
            löner än sina manliga kolleger. Exempelvis gruppen kansliråd består
            av 177 män och 42 kvinnor, alltså knappt 20 % kvinnor. I och för
            sig kan jag konstatera att detta är den enda grupp där kvinnor
            har högre medellön än männen, men de är alltså alldeles för få.
          </note>
          <note>
            När det gäller kommittéväsendet ser siffrorna om möjligt ännu
            tristare ut. Andelen kvinnor har minskat, och andelen kvinnliga
            ordförande har minskat än mer
          </note>
          <note>
            - katastrofalt. Så har det inte varit vid tidigare granskningar.
            Det är anmärkningsvärt att under den socialdemokratiska regeringen
            bryts en positiv utveckling, och vi backar både när det gäller
            löneutveckling och rent numerärt.
          </note>
          <note>
            1988 ställde sig riksdagen bakom målsättningen i propositionen
            om jämställdhet inför 1990-talet, att kvinnorepresentationen i
            statliga styrelser och kommittéer skulle öka till 30 % 1992 och
            till minst 40 %
          </note>
          <note>
            1995. Vid KU:s granskning 1992 fann vi att andelen kvinnor var
            34 % i kommittéerna, dvs. att vi väl uppfyllde målen. Under 1994
            hade andelen kvinnor ökat, både när det gällde ledamöter och ordförande.
            Ökningen var alltså svag, men ändock en ökning. Sedan dess har
            andelen kvinnor i båda dessa grupper minskat.
          </note>
          <note>
            Det är ju förvisso inte den största frågan som regeringen har
            att hantera, även om det ibland kanske låter så från en del håll.
            Men ord hjälper inte. Det fordras konkret handling. Skillnaden
            mellan regeringens agerande internt och den politik som lanseras
            utåt är uppenbar.
          </note>
          <note>
            Jag kan se framför mig hur kvinnliga tjänstemän i regeringskansliet
            arbetar hårt med att utveckla regeringens jämställdhetspolitik
            i propositioner, direktiv, tal och liknande. Samtidigt får de
            för egen del erfara att regeringens jämställdhetspolitik inte
            ens gäller dem i regeringskansliet utan bara är ett spel för gallerierna.
          </note>
          <note>
            Herr talman! Slutligen får jag i alla fall landa litet positivt
            och säga att det är tillfredsställande att utskottet är överens
            på denna punkt. Det gör att man kan ha en förhoppning om ett bättre
            resultat vid nästa års granskning.
          </note>
          <note>
            Anf. 21 PETER ERIKSSON (mp) replik
          </note>
          <note>
            Herr talman! Det finns god anledning att kritisera den nya regeringen
            även för jämställdhetspolitiken.
          </note>
          <note>
            Men jag undrar om inte Inger René har missuppfattat litet grand.
            Den granskning som vi har gjort i konstitutionsutskottet avser
            nämligen 1994. Siffrorna avser en genomgång av kommittéväsendet
            som gjordes november 1994. Det var bara en månad efter att den
            nyvalda regeringen hade tillträtt och man hade inte hunnit göra
            förändringar i någon större utsträckning, eftersom många kommittéers
            arbete fortsätter betydligt längre och över regeringsskiften.
            Därför tycker jag nog att det just på den här punkten finns större
            anledning att kritisera den tidigare, borgerliga regeringen, för
            de var den som utsåg dessa ledamöter. Det visade sig också då
            att antalet kvinnliga ledamöter minskade svagt men ändå något,
            från 30,6 % till
          </note>
          <note>
            30,4 %. Antalet kvinnliga ordförande minskade också.
          </note>
          <note>
            Men tillsammans med Inger René följer jag gärna upp hur det kommer
            att gå under detta år. Om man nu skall säga något till Socialdemokraternas
            försvar, så är det ett antal kommittéer som inte ens har fått
            påbörja sitt arbete förrän andelen kvinnliga ledamöter har varit
            40 %. Jag tror därför att en viss förbättring är på gång, men
            det får vi naturligtvis se när året är slut.
          </note>
          <note>
            Anf. 22 INGER RENÉ (m) replik
          </note>
          <note>
            Herr talman! De siffror som jag redovisade visar skillnaden sedan
            1993 till 1994. De avser alltså de kommittéer som tillsattes före
            årsskiftet 1994 under den socialdemokratiska regeringen. Där har
            alltså den numerära andelen kvinnor minskat, och som jag har påpekat
            har andelen ordförande minskat än mer.
          </note>
          <note>
            Anf. 23 PETER ERIKSSON (mp) replik
          </note>
          <note>
            Herr talman! Den statistik som vi har är från november 1994.
            Det är bara ett relativt litet antal kommittéer som den socialdemokratiska
            regeringen har tillsatt. Huvuddelen av kommittéerna är tillsatta
            av den borgerliga regeringen, så jag tror ändå att det är fråga
            om litet missuppfattning.
          </note>
          <note>
            Anf. 24 INGER RENÉ (m) replik
          </note>
          <note>
            Herr talman! Jag hävdar att det inte är någon missuppfattning,
            därför att detta visar den förändring som skedde i och med regeringsskiftet
            1994. I utdraget under rubriken Kommittéväsendet ser man mycket
            tydligt att det har skett en minskning av andelen kvinnor.
          </note>
          <note type="speaker">
            Anf. 25 KURT OVE JOHANSSON (s)
          </note>
          <note>
            replik
          </note>
          <note>
            Herr talman! Jag tror att det finns anledning att väsentligt
            korrigera de påståenden som Inger René för fram. Det råder ju
            ingen tvekan om att konstitutionsutskottet i huvudsak har granskat
            utvecklingen under det sista året av den borgerliga regeringsperioden.
          </note>
          <note>
            Jag tycker nog att Inger René skall lugna ner sig litet grand
            och avvakta den granskning som konstitutionsutskottet kommer att
            göra på detta område vid nästa granskningstillfälle. Då först
            kan man bedöma om den socialdemokratiska regeringen har lyckats
            vända den negativa trend som Inger Renés kamrater i den borgerliga
            regeringen åstadkom.
          </note>
          <note>
            Jag vill gärna upprepa vad jag sade i min inledning, vilket jag
            riktade till Mona Sahlin och kamraterna i Rosenbad: Förvänta er
            inga förmildrande omständigheter från vår sida när det gäller
            att bedöma utvecklingen.
          </note>
          <note>
            Precis som Peter Eriksson är jag förhoppningsfull när det gäller
            både ordförande och sakkunniga - vi tror att det där skall kunna
            förbättras. Däremot finns det en sak, Inger René, som regeringen
            har svårt att göra någonting åt, och det är ledamöterna i kommittéerna.
            Jag kan berätta för Inger René att när Mona
          </note>
          <note>
            Sahlin och andra uppmanar Inger Renés parti att komma med kvinnliga
            kandidater som ledamöter i kommittéerna möts de av ilska. Inger
            René har en mission att fylla i sitt eget parti för att åstadkomma
            ett bättre förhållande på det här området.
          </note>
          <note>
            Anf. 26 INGER RENÉ (m) replik
          </note>
          <note>
            Herr talman! Det är inte Moderata samlingspartiet som vi nu granskar
            utan regeringen. Om Kurt Ove
          </note>
          <note>
            Johansson läser betänkandet hittar han där alla de siffror som
            jag har redovisat. Där behövs ingen större studie för att komma
            åt uppgifterna.
          </note>
          <note>
            Vi har också granskat regeringskansliet. Man kan inte skylla
            det socialdemokratiska regeringskansliet på förhållanden från
            den borgerliga tiden. Där är utvecklingen tyvärr negativ.
          </note>
          <note>
            Så om olika partiers deltagande i olika kommittéer. Moderaterna
            i riksdagen består till ungefär 25 %
          </note>
          <note>
            av kvinnor. Så har det blivit genom nomineringar av våra medlemmar
            och genom valet. Det är rimligt att vi också tar minst 25 % av
            platserna i kommittéer där vi har att nominera. Det kan inte vara
            rimligt att vi skall ta 50 % eller mer, alltså att vi skall vara
            lika många kvinnor och män från Moderata samlingspartiet, utan
            vi skall uppfylla vår kvot. Det gör vi med råge. Det gör däremot
            inte Socialdemokraterna. Man har inte samma representation i kommittéväsendet
            som i riksdagen.
          </note>
          <note type="speaker">
            Anf. 27 KURT OVE JOHANSSON (s)
          </note>
          <note>
            replik
          </note>
          <note>
            Herr talman! Jag sitter faktiskt i vår styrelse. Jag är med och
            föreslår vilka som skall ingå i kommittéer.
          </note>
          <note>
            Jag kan försäkra Inger René att vi utser i kommittéerna lika
            många kvinnor som män.
          </note>
          <note>
            Inger René har rätt när hon säger att KU inte granskar partierna.
            Men jag trodde att både Inger
          </note>
          <note>
            René och jag var besjälade av att vi skulle försöka hjälpas åt
            för att göra någonting åt det här. Då tycker jag att det är litet
            övermaga när Inger René riktar kritik mot ett parti som verkligen
            försöker att förverkliga jämställdhetsmålen och i så hög grad
            har lyckats när det gäller riksdagsrepresentation och annat.
          </note>
          <note>
            Inger René säger att man skall nå upp till 40 %.
          </note>
          <note>
            Men Moderaterna är nöjda om de klarar 25 %. Med andra ord ställer
            man ännu större krav på andra partier för att nå upp till 40 %.
            Om Moderaterna bara skall nå upp till 25 %, då måste de andra
            partierna, som är jämställdhetsinriktade, gå långt över sina kvoter
            för att nå 40 %. Inger René resonerar och räknar som en påse nötter,
            som man brukar säga hemma i Norrland.
          </note>
          <note>
            Det skall man kanske inte säga i en riksdagsdebatt, men jag hittar
            faktiskt inte något bättre uttryck. Jag tycker att Inger René
            skall gå hem och fundera på detta. Gör en insats för jämställdheten
            i det egna partiet, då kommer ni målen väsentligt mycket närmare
            mycket snabbt.
          </note>
          <note>
            Anf. 28 INGER RENÉ (m) replik
          </note>
          <note>
            Herr talman! Jag tycker att t.ex. Miljöpartiet, som har 60 %
            kvinnor i sin riksdagsgrupp skall ta ett större ansvar när det
            gäller att nominera kvinnor till t.ex.
          </note>
          <note>
            kommittéer än Moderaterna, som har 25 % - om man nu skall tala
            om att ta ansvar. Det är naturligt för
          </note>
          <note>
            Miljöpartiet att nominera fler kvinnor än män eftersom det finns
            fler kvinnor än män i partiet. Det är naturligt för oss att nominera
            efter det resultatet i riksdagsvalet. Annars skulle resultatet
            bli att moderata kvinnor skulle sitta i dubbelt så många kommittéer
            eller utskott som t.ex. socialdemokratiska kvinnor.
          </note>
          <note>
            Det blir en ganska häftig arbetsbelastning, även om man säger
            att kvinnor kan.
          </note>
          <note>
            Inom kommittéväsendet har Socialdemokraterna
          </note>
          <note>
            47 % kvinnliga ledamöter, Moderaterna 27 %. Det motsvarar den
            numerär som vi har i riksdagen. Socialdemokraterna har nio ordförandeposter,
            en av dem innehas av en kvinna. Moderaterna har en ordförandepost
            som innehas av en man.
          </note>
          <note>
            Regeringskansliets upphandling av konsulttjänster
          </note>
          <note>
            (avsnitt 9)
          </note>
          <note type="speaker">
            Anf. 29 INGER RENÉ (m)
          </note>
          <note>
            Herr talman! I granskningsbetänkandet 1992/93
          </note>
          <note>
            underströk KU bl.a. vikten av att allt som förekommit av betydelse
            i ett upphandlingsärende i regeringskansliet skulle dokumenteras
            korrekt, så att det i efterhand fanns möjlighet att se om upphandlingen
            skett enligt reglementet. Årets granskning visar att det har funnits
            stora brister, stundtals så stora att det i efterhand inte har
            funnits möjlighet att granska om upphandlingen har skett enligt
            reglementet.
          </note>
          <note>
            Detta gällde under den förra socialdemokratiska regeringen, och
            det gällde också under den förra borgerliga perioden. Den borgerliga
            regeringen ärvde i vissa fall inom vissa departement det bristfälliga
            förfaringssättet, eller det mer eller mindre normlösa tillståndet.
            Beslut i upphandlingsärenden dokumenterades bara i undantagsfall.
          </note>
          <note>
            Per Unckel uppmärksammade i Utbildningsdepartementet behovet
            av förbättringar i handläggningen av konsultupphandling. Han tog
            initiativ till flera åtgärder för att åstadkomma denna förbättring.
            Departementet tog del av det arbete som rättschefen i statsrådsberedningen
            utförde tillsammans med Finansdepartementet. Utbildningsdepartementet
            tog fram egna blanketter och formulär för upphandling.
          </note>
          <note>
            Med tanke på dels att de gamla icke tillfredsställande rutinerna
            för upphandling nu rättats till, dels att ingenting visat att
            statens medel använts på ett sätt som inte tillgodoser höga effektivitetskrav
            menar vi att det inte finns fog för att rikta kritik mot Per Unckel
            när det gäller dokumentation av upphandlingen. Denna första del
            av ärendet gäller alltså dokumentationen.
          </note>
          <note>
            Herr talman! Nästa del av ärendet gäller anlitandet av företaget
            Gramma AB. Upphandlingen av Gramma gjordes i öppen konkurrens
            med ytterligare tre andra företag och avsåg två typer av tjänster,
            dels ett grafiskt program, dels en första produkt där man skulle
            utnyttja den grafiska profilen. Det ligger i sakens natur att
            det också skulle komma att gälla kommande uppdrag som hade anknytning
            till det grafiska programmet. Det är copyright på grafiska program
            och produkter. Det går alltså inte att gå ut med ett grafiskt
            program och inbjuda nya byråer att fortsätta ett uppdrag som en
            annan byrå har påbörjat.
          </note>
          <note>
            Den socialdemokratiska regeringen och nuvarande
          </note>
          <note>
            Utbildningsdepartementet är uppenbarligen nöjda med produkten,
            och skrifter från Utbildningsdepartementet i dag ser lika ut som
            förr. Ingen kan tala om vilken av två olika skrifter som kom till
            under den borgerliga regeringstiden och vilken som har kommit
            till under den socialdemokratiska regeringstiden. De är identiska.
          </note>
          <note>
            Orsaken till detta att det i dag är samma byrå som fortfarande
            har ansvaret för utformningen. Någon ny upphandling har inte skett
            av den nuvarande socialdemokratiska regeringen.
          </note>
          <note>
            Om någon byrå skulle mena att upphandlingen inte följt lagens
            intentioner - huvudregeln om affärsmässighet - kan vederbörande
            i dag vända sig till länsrätten som kan ingripa i pågående upphandling.
          </note>
          <note>
            Ingen har tyckt sig ha anledning att vända sig till länsrätten
            och besvära sig i ärendet.
          </note>
          <note>
            Inte heller Nämnden för offentlig upphandling, som är tillsynsnämnd
            inom området, har funnit någon anledning att ingripa.
          </note>
          <note>
            Det finns alltså goda skäl att anse att de grundläggande principerna
            för offentlig upphandling var uppfyllda av Utbildningsdepartementet.
            Därför finns det självklart inte heller i denna del någon kritik
            att rikta mot Utbildningsdepartementet och Per Unckel.
          </note>
          <note>
            I betänkandet antyds, herr talman, att bedömningen av Gramma
            AB har påverkats av att en av departementets statssekreterare
            tidigare varit delägare och chef för företaget. Detta är en försåtlig
            anmärkning i ljuset av vetskapen om att upphandlingen, för att
            ingen misstanke skulle kunna uppstå, på statssekreterarnivå hanterades
            av Bjarne Kirsebom, som inte har haft några ekonomiska intressen
            i Gramma AB över huvud taget.
          </note>
          <note>
            Jag yrkar bifall till reservation nr 1.
          </note>
          <note type="speaker">
            Anf. 30 INGVAR JOHNSSON (s)
          </note>
          <note>
            Herr talman! Konstitutionsutskottets granskning av Per Unckels
            sätt att sköta Utbildningsdepartementet visar att han på ett allvarligt
            sätt åsidosatte regelverk, dokumentationskrav och gällande bestämmelser
            för upphandling. Han tappade också greppet om departementets ekonomi.
          </note>
          <note>
            För upphandling och för hantering av ekonomiska frågor finns
            det fastställda regelverk. Dessa har naturligtvis inte kommit
            till för sin egen skull. De har kommit till för att göra det möjligt
            att granska hur skattemedel används och för att undvika misstankar
            om otillbörligt gynnande och därmed för att tillförsäkra regeringsmakten
            allmänhetens förtroende när det gäller oväld i ämbetet.
          </note>
          <note>
            Granskningen av Per Unckels fögderi visar tydligt att han inte
            levt upp till de krav som rimligen kan ställas. I den mycket omfattande
            utredning som har gjorts av utskottskansliet påvisas mycket stora
            brister i departementets upphandling av i synnerhet konsulttjänster.
            Dokumentationen var bristfällig och sättet att handla upp tjänsterna
            likaså. Kravet på anbud och klara specifikationer har inte efterlevts.
          </note>
          <note>
            Utan vare sig tillfredsställande dokumentation eller regelmässig
            upphandling förelåg ett frekvent bruk av Gramma AB, tidigare ägt
            av departementets egen statssekreterare. Jag tycker att detta
            ger en mycket besk eftersmak. Företaget Gramma AB fick utan formell
            upphandling omkring 4 miljoner kronor i ersättning för tjänster.
            Detta, herr talman, kan inte betecknas som något annat än ett
            systematiskt gynnande av ett enskilt företag.
          </note>
          <note>
            I sin förklaring har Per Unckel pekat på kompetens och kunskaper
            hos Gramma AB och på att företaget har levererat tjänster av hög
            kvalitet. Jag ifrågasätter inte detta, men det är ju inte alls
            det som granskningen gäller. Det vi har att granska är om Per
          </note>
          <note>
            Unckel i sin hantering, styrning och kontroll agerat så att inga
            misstankar om otillbörligt gynnande kan föreligga, och så att
            verksamheten kan följas i dokumentation. Och, herr talman, granskningen
            visar att Per
          </note>
          <note>
            Unckel har lett Utbildningsdepartementets verksamhet på ett sätt
            som hotar att undergräva allmänhetens förtroende för lag och reglemente.
          </note>
          <note>
            Per Unckel kände till statssekreterare Odd Eikens bakgrund. Jag
            menar att kopplingen mellan Odd Eiken och företaget Gramma AB
            borde ha fått Per
          </note>
          <note>
            Unckel att kräva mycket stor noggrannhet i uppgörelser just med
            Gramma AB, men så var inte fallet.
          </note>
          <note>
            Jag har valt att uppehålla mig speciellt vid företaget Gramma
            AB, därför att det är ett så klart och tydligt exempel. Men vi
            vet ju, genom den omfattande utredning som har gjorts, att det
            finns många fler anmärkningsvärda upphandlingar.
          </note>
          <note>
            Det sätt på vilket Gramma anlitades som viktigaste leverantör
            av kreativa tjänster saknar enligt min mening helt den affärsmässighet
            som departementet enligt regelverket hade att leva upp till.
          </note>
          <note>
            Grammas inträde på scenen började ju med ett anbud som i pengar
            var ett ganska begränsat uppdrag.
          </note>
          <note>
            Till denna upphandling inbjöds tre stycken till Moderaterna och
            näringslivshögern närstående kampanjbolag - Gramma, JKL och KREAB.
            Senare, tydligen dagen efter, fick också ARE en inbjudan.
          </note>
          <note>
            Uppdraget gick till Gramma, som efter den första ordern får allt
            större uppdrag. Nu sker detta faktiskt utan vare sig anbudsförfarande,
            skriven motivering eller dokumentation. Verksamheten rullar på.
          </note>
          <note>
            Mot bakgrund av de nära personsamband som förelåg mellan Utbildningsdepartementets
            ledning och
          </note>
          <note>
            Gramma ligger misstankar om otillbörligt gynnande nära till hands.
            Dessa misstankar stärks också av att stora order lagts ut på just
            detta företag, utan vare sig anbud eller dokumentation.
          </note>
          <note>
            I konstitutionsutskottets missivskrivningar anförs att det material
            beträffande departementets anlitande av Gramma som ställts till
            utskottets förfogande är av den beskaffenheten att de enskilda
            upphandlingstillfällena inte fullständigt kunnat kontrolleras
            på ett tillfredsställande sätt.
          </note>
          <note>
            Jag menar att det just beträffande Utbildningsdepartementet till
            allt detta kan läggas en rad ytterligare konsultupphandlingar
            som brustit i såväl dokumentation som formell hantering. Det förbättrar
            inte situationen.
          </note>
          <note>
            Jag menar också att det är departementschefens ansvar att styra
            och leda sin verksamhet.
          </note>
          <note>
            Utifrån det anförda kan jag bara dra en slutsats, nämligen att
            f.d. statsrådet Per Unckels sätt att som chef för Utbildningsdepartementet
            styra departementet och handläggningen av bl.a. känsliga upphandlingar
            är värt klander.
          </note>
          <note>
            De nämnda upphandlingarna lämnar från formell och, därmed också
            konstitutionell, synpunkt väldigt mycket att önska. Det handlar
            om allvarlig försumlighet i hanteringen, kontrollen och styrningen
            och om att konsultupphandlingarna tilläts utan krav på anbud eller
            ens skriftlig dokumentation.
          </note>
          <note>
            Per Unckels handläggning av konsultärendena har därför också
            föranlett misstro hos allmänheten mot regeringsmaktens oväld.
            Vi menar att bristerna är så allvarliga att Per Unckel därför
            inte kan undgå kritik.
          </note>
          <note>
            Anf. 31 INGER RENÉ (m) replik
          </note>
          <note>
            Herr talman! Jag har här tre synpunkter.
          </note>
          <note>
            Ingvar Johnsson sade att man ensidigt gynnade ett enda företag.
            Ja, men den nuvarande socialdemokratiska regeringen gynnar fortfarande,
            utan ny upphandling, samma företag. Man tycks gilla produkten
            och har inte gått ut på marknaden för att handla upp en ny produkt,
            utan man fortsätter - för att använda
          </note>
          <note>
            Ingvar Johnssons ord - med detta ensidiga gynnande av enskilt
            företag utan förnyad upphandling. Vidare säger Ingvar Johnsson
            att "verksamheten rullar på"
          </note>
          <note>
            för den socialdemokratiska regeringen.
          </note>
          <note>
            Jag vet inte om Ingvar Johnsson befann sig i kammaren när jag
            talade om det personsamband som fanns mellan en statssekreterare
            och Gramma. Jag redovisade att denne statssekreterare inte hade
            något med upphandlingen att göra. Odd Eiken var över huvud taget
            inte inblandad, utan all upphandling låg på Bjarne Kirsebom.
          </note>
          <note>
            Anf. 32 INGVAR JOHNSSON (s) replik
          </note>
          <note>
            Herr talman! Argumentet att den socialdemokratiska regeringen
            inte ögonblickligen avbröt den här kontakten är väldigt dåligt.
            Jag menar att det naturligtvis skulle ha varit lika fel av en
            socialdemokratisk regering att hastigt bojkotta ett företag därför
            att det är aktiva moderater som leder det som det var fel av det
            moderatledda departementet att favorisera samma företag.
          </note>
          <note>
            Jag tycker inte att förklaringen håller att man i en departementsledning
            som jobbar så mycket tillsammans säger att formellt får det vara
            en annan statssekreterare som tar besluten.
          </note>
          <note>
            När vi talar om den här granskningen är det några saker som det
            är väldigt viktigt att slå fast. En är att hela den här granskningen
            har varit väldigt omfattande. Jag tror att det rör sig om sammanlagt
            390 sidor i
          </note>
          <note>
            KU:s material. Det har funnits brister också i andra departement,
            och det har funnits brister under den förrförra regeringens tid.
            Men det var ändå när granskningen kom att avse Utbildningsdepartementet
            under Per Unckels ledning som de riktigt stora förseelserna uppdagades.
          </note>
          <note>
            Jag tycker att Moderaternas agerande under förra vårens granskning
            väldigt tydligt visar hur allvarligt ni själva då bedömde situationen.
            Varför drog ni annars i gång försöken att mörklägga hela granskningen
            över valet?
          </note>
          <note>
            Redan när ni lyckades få Ny demokrati med er på en vidgning av
            granskningen tillbaka i tiden visste ni ju att det under den socialdemokratiska
            regeringstiden inte fanns några så här allvarliga förseelser som
            kunde jämföras med dem som hade skett i Per Unckels departement.
            Ni var helt enkelt rädda för att uppgifterna om hur Per Unckel
            hade skött sitt fögderi skulle bekräftas i valrörelsen.
          </note>
          <note>
            Anf. 33 INGER RENÉ (m) replik
          </note>
          <note>
            Herr talman! Jag skall inte kommentera Ingvar
          </note>
          <note>
            Johnssons historieskrivning, vilken naturligtvis är alldeles
            befängd. Men jag vill läsa innantill vad som sägs när det gäller
            granskningen av dokumentationen under den tidigare socialdemokratiska
            regeringen. Det sägs t.ex. att avsaknaden av dokumentation gör
            att bedömning av upphandlingsförfarande inte kan göras.
          </note>
          <note>
            Dokumentationen var alltså mycket bristfällig också under den
            tiden. Per Unckel och hans departement ärvde den bristfälliga
            dokumentationen. Jag har medgett, och det gör vi också i reservationen,
            att det var en bristfällig dokumentation, vilket dock rättades
            till. Vi har inte kunnat finna att den på något sätt förorsakade
            ekonomiska problem. Att dokumentationen var bristfällig är alltså
            rätt.
          </note>
          <note>
            Anf. 34 INGVAR JOHNSSON (s) replik
          </note>
          <note>
            Herr talman! Inger René fortsätter med sin väldigt märkliga argumentering.
            Per Unckel vidtog under de sista månaderna av sin tid i regeringen
            en rad åtgärder så att säga under galgen när det var känt var
            KU var på väg att hamna i sina undersökningar. Skall han ha beröm
            när han har skött verksamheten på ett så klandervärt sätt under
            hela den övriga regeringstiden?
          </note>
          <note>
            Inger René jämför återigen den socialdemokratiska tiden med vad
            som har skett under Per Unckels tid.
          </note>
          <note>
            Men återigen blandar hon bort korten. Det fanns inte dessa stora
            upphandlingar utan dokumentation. Det fanns inte dessa personsammanhang.
            Det fanns ingenting som var så allvarligt och som kan jämföras
            med hur det blev under Per Unckels tid.
          </note>
          <note>
            När jag följt det här väldigt omfattande ärendet har jag många
            gånger ställt mig frågan: Hur kunde det egentligen bli så att
            man kom att hamna så snett och att Per Unckel kom att hamna i
            den här röran? Jag tror att det litet grand handlar om att man
            tappade proportionerna efter valet 1991. Nu hade det vunnits,
            och nu skulle man genomföra den moderata skolpolitiken. Här kunde
            gamla moderata kompisar bidra med häftigt material. Att det kostade
            en del och att gränserna för skattepengar tänjdes - ja, vadå?
            Det handlade om upphandling med närstående företag där medarbetare
            hade starka intressen. Det var känsligt, men de gjorde ju så fint
            material - så vadå?
          </note>
          <note>
            I sitt politiska nit glömde Per Unckel, menar jag, sitt ansvar
            som departementschef. Han glömde också att det krävdes oväld i
            detta ämbete.
          </note>
          <note type="speaker">
            Anf. 35 PETER ERIKSSON (mp)
          </note>
          <note>
            Herr talman! Ingvar Johnsson har tagit upp det kanske viktigaste
            i de här ärendena, så jag skall inte bli så långrandig. Vi har
            haft en oerhört omfattande granskning av upphandling av konsulttjänster,
            framför allt kring den borgerliga regeringen 1991-1994. Det har
            funnits brister i många departement, men under
          </note>
          <note>
            Per Unckel har bristerna i Utbildningsdepartementet varit mycket
            stora och mycket allvarliga. Man har hamnat i en situation där
            man befinner sig i en gråzon mellan vad som är lagligt och vad
            som är olagligt.
          </note>
          <note>
            Risken är uppenbar att den här typen av agerande på ett mycket
            olyckligt sätt blir en grogrund för mygel och kamrattjänster.
            Det är viktigt att vi tar avstånd från det sättet att agera och
            att vi mycket hårt hävdar de regler som gäller för upphandling
            av konsulttjänster i Sverige. Där tycker jag åtminstone att majoriteten
            i KU har tagit ett ansvar.
          </note>
          <note>
            Jag skall läsa några brottstycken ur skrivningen i betänkandet
            från utskottet som alla, även Moderaterna, är överens om:
          </note>
          <note>
            "Endast undantagsvis finns skriftlig dokumentation av offerter,
            avtal, eller överenskommelser om uppdragets inriktning och omfattning
            och de ekonomiska villkoren för uppdragets genomförande. ---
          </note>
          <note>
            Granskningen från utskottets sida har mot denna bakgrund fått
            inskränkas till att kontrollera om någon skriftlig dokumentation
            över huvud taget finns som kunnat ge en bild av vad som förevarit
            i de enskilda upphandlingsfallen. Dokumentationen omfattar praktiskt
            taget genomgående endast fakturor.---
          </note>
          <note>
            I ett par fall har frånvaron av avtal eller annan formell överenskommelse
            om villkoren för uppdragets genomförande vållat problem för departementet.
          </note>
          <note>
            Av handlingarna i ärendet har framgått --- att i två fall har
            det förhållandet att ersättningssumman inte i förväg har bestämts
            fått till följd att departementet och uppdragstagaren börjat förhandla
            om beloppet först då fakturan har överlämnats."
          </note>
          <note>
            Det här tycker jag är en skrämmande bild av hur det går till
            i ett departement som i själva verket borde vara ett föredöme
            för statliga myndigheter och andra när det gäller hur upphandling
            skall skötas. Med tanke på detta är det naturligt att en majoritet
            i KU påpekar att det finns skäl att rikta kritik mot Per Unckel.
            Jag tycker att det är synd att borgerligheten inte har klarat
            av att följa efter.
          </note>
          <note>
            Utövandet av statens ägande
          </note>
          <note>
            (avsnitt 10.1.3)
          </note>
          <note type="speaker">
            Anf. 36 OLA KARLSSON (m)
          </note>
          <note>
            Fru talman! Finanskrisen kom att skaka hela det finansiella systemet
            i Sverige. KU:s granskning nu visar med all önskvärd tydlighet
            att den dåvarande regeringen under perioden 1985-1990, trots insikt
            om ägarrollen och betydelsen av en kompetent styrelse, inte vidtog
            några åtgärder för att undvika kraschen i statligt ägda Nordbanken.
            En ansvarslöshet och en formlöshet präglade statens agerande.
          </note>
          <note>
            Under den period då problemen grundlades hette de ansvariga statsråden
            Kjell-Olof Feldt och Allan
          </note>
          <note>
            Larsson. Det är dessa som med sin låtgåmentalitet bär det politiska
            ansvaret för kraschen i den statligt ägda banken.
          </note>
          <note>
            Finanskrisen inleddes under hösten 1990 i och med att stora förluster
            konstaterades i Nordbanken.
          </note>
          <note>
            Till dags dato har krisen lett till utgifter för staten på totalt
            65 miljarder kronor, fördelade med 1 miljard kronor på Första
            Sparbanken, med 24 miljarder kronor på Gota - nu en del av Nordbanken
            - samt med
          </note>
          <note>
            40 miljarder kronor på Nordbanken.
          </note>
          <note>
            Till följderna hör också ett antal anmälningar till konstitutionsutskottet
            av vilka den kanske viktigaste berör utövandet av ägandet i Nordbanken,
            som staten ägde till 70 %.
          </note>
          <note>
            Det är först efter mycken envishet från oss moderater som en
            relativt omfattande granskning har skett.
          </note>
          <note>
            Den har tyvärr begränsats av att Nordbankens förre ordförande
            Tony Hagström har vägrat låta sig utfrågas i KU.
          </note>
          <note>
            Fru talman! Granskningar i efterhand av skandalartade affärer
            ger lätt bilden av att det är lätt att vara efterklok och att
            det först är i efterhand som det går att säga vad som skulle och
            borde ha gjorts. Jag har därför i min och moderaternas granskning
            koncentrerat mig på följande huvudfrågor.
          </note>
          <note>
            1. Var man i departementet medveten om vilka krav ägarrollen
            medförde?
          </note>
          <note>
            2. Vilken strategi hade regeringen vad gäller styrelserekrytering?
          </note>
          <note>
            3. Vilka direktiv gavs till styrelse och bolagsstämma?
          </note>
          <note>
            Vad gäller den första frågan om medvetenhet om ägarrollen fanns
            det tidigt diskussioner om vilka krav som skulle ställas av ägaren.
            Redan 1983 tillsattes exempelvis Kreditmarknadskommittén, vars
            betänkande kom i juni 1988. Där beskrivs utförligt styrelsens
            ansvar.
          </note>
          <note>
            I ett KU-förhör i februari 1989 angående PK-
          </note>
          <note>
            bankens köp av Carnegie sade Kjell-Olof Feldt: "Jag har kommit
            till den slutsatsen att vi bör bättre utveckla finansdepartementets
            roll som ägare." Vid KU-
          </note>
          <note>
            förhören i vintras fick vi klargjort att inget mer hände under
            det år som Kjell-Olof Feldt satt kvar som minister.
          </note>
          <note>
            I februari 1990 kom en proposition om ägande i banker och andra
            kreditinstitut. I denna skrev Odd
          </note>
          <note>
            Engström: "Avsaknaden av en möjlighet till ägaringripanden under
            en längre tid skulle kunna konservera en inkompetent företagsledning
            till men inte endast för lönsamheten och aktievärdet utan ytterst
            för bankens säkerhet och sundhet."
          </note>
          <note>
            Vi kan alltså konstatera att alltmedan PK-
          </note>
          <note>
            bankens/Nordbankens ledning styrde längre in i moraset av tvivelaktiga
            krediter, fanns i regeringen en insikt och diskussion om vikten
            av en stark och tydlig ägare. Men man gjorde inget, fast man insåg
            betydelsen.
          </note>
          <note>
            Den andra frågan gäller styrelserekryteringen. Advokaten Otto
            Rydbeck skriver i en rapport om styrelseansvar m.m. till Finansdepartementet:
            "I ett fall som det nu aktuella, där en aktieägare (staten) har
            varit helt dominerande, kan antagas att ett övervägande antal
            av styrelseledamöterna valts därför att de haft någon kunskap
            eller erfarenhet som huvudaktieägaren ansåg sig behöva i styrelsen.
            Om huvudaktieägaren skulle ha utsett en styrelse efter andra normer
            än lämpligheten att fatta kreditbeslut och i övrigt leda en bank
            kan dock med visst fog hävdas att aktieägaren till viss del har
            sig själv att skylla för misstag som begås i detta avseende."
          </note>
          <note>
            Hur hade då staten sett till att styrelsen haft erforderlig kompetens?
            Vid KU-utfrågningen visade det sig att staten under Kjell-Olof
            Feldts tid aldrig gjorde någon egen bedömning av styrelseledamöterna
            eller, med Feldts egna ord: "Förslagen på hur styrelsen skulle
            förnyas kom uteslutande från bankstyrelsens ordförande och verkställande
            direktören." Bankledningen rekryterade själv sin styrelse efter
            egna kriterier och staten utsåg snällt dem som banken ville ha.
          </note>
          <note>
            Man kan förmoda att en kritisk hållning till den egna verksamheten
            inte var det första banken efterlyste.
          </note>
          <note>
            Kjell-Olof Feldt och sedan Allan Larsson har som ministrar haft
            det reella ansvaret att från ägarens sida tillse att banken fick
            en lämpad styrelse. Bengt K.Å.
          </note>
          <note>
            Johansson hade från 1988 fram till februari 1990 det formella
            ansvaret, men de reella kontakter sköttes av någon annan, nämligen
            av Feldt. Feldt litade på att banken själv föreslog en kompetent
            ledning. Allan
          </note>
          <note>
            Larsson trodde först att Feldt gjort det och såg ingen anledning
            till förändring. Det var först när förlusterna exploderade som
            Allan Larsson såg till att byta ut de flesta av dem som han nio
            månader tidigare formellt haft ansvar för valet av.
          </note>
          <note>
            Vad gäller den tredje huvudfrågan om eventuella direktiv till
            bankledningen har utfrågningarna klargjort att alla reella kontakter
            under Kjell-Olof Feldts tid, fram till 1989, skedde vid sidan
            av bolagsstämmorna. Stämman hanterade bara de formella ärendena.
            De reella överläggningarna skedde vid direkta kontakter mellan
            Kjell-Olof Feldt och bankledningen.
          </note>
          <note>
            Inför bolagsstämmorna våren 1990 var Kjell-Olof
          </note>
          <note>
            Feldt på väg ut ur regeringen och Allan Larsson in.
          </note>
          <note>
            Skiftet skedde i februari 1990. Feldt hade inga kontakter inför
            stämmorna den 15 mars och den 25 april, och Allan Larsson hade
            helt andra saker för sig och trodde att Feldt hade skött den detaljen.
            Inga kontakter togs alltså inför dessa stämmor från ansvariga
            statsråd.
          </note>
          <note>
            Alla kontakter mellan ministrarna och bankledningen, Tony Hagström,
            skedde muntligen. I och med att Tony Hagström har vägrat komma
            till konstitutionsutskottet för utfrågning har en ordentlig genomlysning
            av vilka kontakter som tagits och vilka direktiv som givits inte
            blivit möjlig att göra. Uppgifterna om Tony Hagströms begränsade
            uppdrag samt att hans uppgift, enligt Hagström direkt uttalad
            av ägaren staten, var att ombesörja de övergripande strategiska
            frågorna i banken, inte syssla med kreditgivning, har därför inte
            varit möjliga att kontrollera.
          </note>
          <note>
            Först när förlusterna offentliggjordes och det blev uppenbart
            att en uppröjning behövde göras agerade
          </note>
          <note>
            Allan Larsson. Då avsattes den gamla ledningen och en ny tillsattes.
            Då formulerades krav på kompetens.
          </note>
          <note>
            Då agerades det. Inför de första kapitaltillskotten i samband
            med maktskiftet efter valet 1991 rådde också en politisk enighet,
            den s.k. samlingsregering som det har pratats om. Men det var
            alltså först i uppstädningsfasen.
          </note>
          <note>
            Fru talman! Ansvaret för de gångna gärningarna är tydlig. Det
            bärs i stor omfattning av Kjell-Olof Feldt och Allan Larsson.
            Därför riktar vi moderater berättigad kritik mot dem i KU, vilket
            också Centerpartiet och Miljöpartiet gör. Kostnaderna för finanskrisen
            får skattebetalarna till stor del bära.
          </note>
          <note>
            Fru talman! Låt oss ta lärdom. Låt oss formulera en ägarpolicy
            för statens ägande av företag. Låt inte detta hända igen.
          </note>
          <note type="speaker">
            Anf. 37 PETER ERIKSSON (mp)
          </note>
          <note>
            Fru talman! Bankkrisen i Sverige har kostat skattebetalarna många
            dyra pengar. Många tiotal miljarder har den kostat. I alla de
            diskussioner som har förts kring detta har man ofta sagt att ingen
            kunde förutse dessa problem. Ingen av oss som då hade möjligheten
            att påverka visste vad t.ex. kreditavregleringen skulle innebära.
            Men det var inte sant.
          </note>
          <note>
            Det var helt uppenbart, bl.a. under den utfrågning vi hade med
            Kjell-Olof Feldt, att Kjell-Olof Feldt var fullt medveten om vad
            en omfattande kreditavreglering, som den han och socialdemokraterna
            m.fl. genomförde i slutet av 80-talet, skulle innebära för risker
            för det svenska bankväsendet. På direkt fråga svarade han mig:
            Jo, vi kände till de problem som fanns i t.ex. USA och Norge,
            att det kunde innebära stora förändringar på fastighetsmarknaden
            osv.
          </note>
          <note>
            Jag menar att det finns en person som har ett större ansvar än
            någon annan för bankkrisen i Sverige och för att skattebetalarna
            har tvingats punga ut med alla dessa pengar. Det är nog faktiskt
            Kjell-Olof Feldt.
          </note>
          <note>
            Han hade möjligheten att påverka, i sin egenskap av finansminister
            och genom att han hade kontroll över
          </note>
          <note>
            Finansdepartementet och ansvarade för ägandet av
          </note>
          <note>
            Nordbanken - den bank som kom att lida de allra största förlusterna
            i bankkrisen.
          </note>
          <note>
            Han hade kunnat gå in och utöva ett aktivt ägande, sett till
            att man på Nordbanken faktiskt tänkte över situationen med de
            ökande riskerna. Men ingenting gjordes för att förhindra den kris
            som uppstod i Nordbanken. För detta måste man utsätta Kjell-Olof
            Feldt för kritik.
          </note>
          <note>
            Den passiva ägarroll som har utmejslats på många håll inom svenska
            staten är uppenbart farlig. Skall vi ha ett statligt ägande över
            huvud taget måste det utövas i ett aktivt ägarskap. En passiv
            ägare är en dålig ägare. Det här exemplet visar det tydligare
            än någonsin. För framtiden tycker jag att socialdemokraterna måste
            ta detta oerhört allvarligt. Är man ägare är man också ansvarig.
            Man kan inte skylla på andra efteråt.
          </note>
          <note type="speaker">
            Anf. 38 WIDAR ANDERSSON (s)
          </note>
          <note>
            Fru talman! Utskottet skriver i sin bedömning att staten har
            varit väl passiv i sin ägarroll. En stor del av vårt betänkande
            när det gäller det här området går också ut på att föra en framåtsyftande
            diskussion. Vi försöker säga: Hur skall statens ägarroll i framtiden
            kunna förbättras? Det finns en mängd inbyggda problem i statens
            roll som ägare.
          </note>
          <note>
            Å ena sidan gäller samma regler som för andra aktieägare när
            staten äger aktier. Å andra sidan är staten i en annan roll den
            som utfärdar bl.a. sådana lagar som gäller för banker, t.ex. bankaktiebolagslagen.
            Därmed är staten som ägare i en suverän position jämfört med privata
            ägare av banker.
          </note>
          <note>
            När jag lyssnade till Ola Karlssons tvärsäkra uppfattning om
            när finanskrisen började kom jag att tänka på ett TV-program av
            Staffan Heimerson som jag såg förra sommaren. Nattcafé tror jag
            att det hette. Carl
          </note>
          <note>
            Bildt var gäst. Det var i valrörelsen, och Carl Bildt var i full
            gång med att försöka få i gång en argumentation för den borgerliga
            regeringen. Han blev avbruten av Staffan Heimerson som sade: Men,
            Carl Bildt, de senaste 18 åren har det varit 9 års socialdemokratiskt
            styre och 9 års borgerligt styre, har ni inte i alla fall ett
            delat ansvar för det som varit? Kan du verkligen skylla allt på
            socialdemokraterna?
          </note>
          <note>
            - Nej, fick Bildt hålla med om. Sedan blev det en annan, djupare,
            mer analyserande diskussion om Sveriges problem.
          </note>
          <note>
            Att vi i efterhand kan se att det under de senaste
          </note>
          <note>
            15, 20, 25 åren på många områden har förts en politik som vi
            nu tycker borde ha varit annorlunda är ett gemensamt ansvar som
            vi får ta. Ola Karlssons tvärsäkerhet när han säger att finanskrisen
            inträffade just då Kjell-Olof Feldt, Allan Larsson och Bengt K
            Å
          </note>
          <note>
            Johansson var ansvariga statsråd är inte med sanningen överensstämmande,
            i den mån det finns någon sanning. Det är i varje fall inte överensstämmande
            med en seriös analys av vad som faktiskt har hänt.
          </note>
          <note>
            Det vi skriver om i vårt betänkande är också att under större
            delen av 80-talet, när statens ägande utövades på ett icke formaliserat
            sätt, var bankens utveckling mycket positiv. Den var jämförbar
            med de andra bankerna, de privata affärsbankerna och föreningsbankerna.
            Över huvud taget var utvecklingen mycket bra.
          </note>
          <note>
            Vi konstaterar också att när väl problemen blev uppenbara, hösten
            1990, agerade staten alltmer kraftfullt. Detta fortsatte sedan
            under den borgerliga regeringen, under Anne Wibble, men framför
            allt under
          </note>
          <note>
            Bo Lundgren. Det har visat sig vid de utfrågningar och de diskussioner
            vi har fört i utskottet, även Bo
          </note>
          <note>
            Lundgren har uttryckt det så, att där tog partierna i
          </note>
          <note>
            Sveriges riksdag ett gemensamt ansvar.
          </note>
          <note>
            Jag delar naturligtvis Peter Erikssons och alla medborgares inställning
            att man kan känna en vrede och en slags hopplöshet över att inte
            få utkräva ansvar efter den finanskris som har drabbat det svenska
            samhället så hårt. Men då måste vi också säga att det inte är
            ett brott mot den svenska konstitutionen att föra en politik som
            i efterhand visar sig inte ha varit helt lyckosam.
          </note>
          <note>
            Vi skriver också i vårt betänkande att vi utgår från, och det
            visade också de utfrågningar vi har haft med Jan Nygren och Anitra
            Steen, att staten måste formalisera sin ägarroll på ett helt annat
            sätt i framtiden. Man skall klart säga om man har andra förväntningar
            på de företag som staten äger än man skulle ha på privata företag.
            Om man har förväntningar att de skall bedriva en viss regionalpolitik,
            att de skall ta hänsyn till det och detta skall det klart anges
            i de dokument och policybeskrivningar som skall styra företagen.
            I övrigt, om företagen skall vara statliga bara för att balansera
            upp den privata marknaden, och i övrigt bedriva sin verksamhet
            som vilket privat företag som helst, skall statens ägarroll vara
            precis lika passiv eller aktiv som vore det privata företag.
          </note>
          <note>
            Detta är på gång inom regeringskansliet. Konstitutionsutskottet
            har ett särskilt ansvar att följa upp detta.
          </note>
          <note>
            Jag vill också säga att konstitutionsutskottet vid ett flertal
            tillfällen har granskat och diskuterat de här frågorna under årens
            lopp. På ett mycket aktivt och genomlysande sätt tror jag att
            varenda detalj i finanskrisen, i vart fall vad avser bankerna,
            är genomlyst och diskuterad. Den har också blivit föremål för
            riksdagsbeslut. Konstitutionsutskottet är inget organ som överprövar
            riksdagsbeslut, gubevars. Vill riksdagen föra en annan politik
            än riksdagen tidigare gjort, får riksdagen komma fram till det
            själv.
          </note>
          <note>
            Fru talman! Avslutningsvis vill jag framhålla att konstitutionsutskottet
            har gjort en mycket kritisk bedömning av statens roll som ägare.
            Vi har framhållit behovet av förändringar inför framtiden.
          </note>
          <note>
            Anf. 39 PETER ERIKSSON (mp) replik
          </note>
          <note>
            Fru talman! Jag håller naturligtvis med Widar Andersson om att
            konstitutionsutskottet inte kan kritisera eller gå in och granska
            riksdagsbeslut. En dålig politik är inte det som vi skall kritisera
            eller granska.
          </note>
          <note>
            Men det vi kan granska är om staten i sin egenskap av ägare har
            tagit det ansvar som man måste lägga på staten som ägare. Där
            har konstitutionsutskottet en klar möjlighet och en uppgift att
            följa upp det som har hänt. Där menar jag att staten inte har
            tagit sitt ansvar.
          </note>
          <note>
            Det finns naturligtvis många som är ansvariga för finans- och
            bankkrisen i Sverige. Men givet, som jag ser det, är att Kjell-Olof
            Feldt måste åläggas ett större ansvar än många andra på grund
            av att han ledde
          </note>
          <note>
            Finansdepartementet just under den kritiska period då man genomförde
            kreditavregleringen. Han har också sagt att han var medveten om
            att den innebar stora risker för bankvärlden. Men han har inte
            vidtagit någon som helst åtgärd för att förhindra att statens
            egen bank skulle drabbas.
          </note>
          <note>
            Det visade sig att statens egen bank drabbades allra värst. Därför
            är det viktigt att i efterhand också utkräva någon form av ansvar.
            Annars gör vi i konstitutionsutskottet oss skyldiga till något
            som också är allvarligt. Vi struntar i det som har hänt, suddar
            ut ansvarsrollerna och låter alla bli lika goda kålsupare.
          </note>
          <note>
            Det är inte heller bra. Det är viktigt med klara roller och klara
            ansvarsgränser.
          </note>
          <note>
            Anf. 40 WIDAR ANDERSSON (s) replik
          </note>
          <note>
            Fru talman! Jag vill bara för klarhetens skull säga att varken
            Kjell-Olof Feldt eller något annat statsråd under den här tiden
            har brutit mot bankaktiebolagslagen eller mot de reglementen som
            beskriver statens ägande. Det måste trots allt sägas. Hade så
            varit fallet hade utfallet av den här prövningen blivit helt annorlunda.
            Förmodligen hade de blivit dragna inför civil domstol också.
          </note>
          <note>
            Dessutom får Peter Eriksson rikta kritiken av kreditavregleringen
            mot Sveriges riksdag, som har fattat beslut om att genomföra den.
            Det är en helt annan sak.
          </note>
          <note>
            Peter Eriksson får bestämma sig. Om man skall genomföra en sådan
            kreditavreglering som Sverige gjorde innebär det att staten får
            ta ansvaret för den genom regering och riksdag. Det ansåg man
            då att man måste göra. Om staten samtidigt är ägare av företag
            som har att agera på denna nya marknad får man försöka göra det
            på bästa möjliga sätt, precis som andra privata ägare har agerat
            på denna marknad.
          </note>
          <note>
            Det kan ju inte vara så att staten ägnar sig åt för mycket insideraffärer.
            Har man företag, banker i det här fallet, och är man aktieägare
            och majoritetsägare har man att följa ungefär de regler som finns
            på marknaden i övrigt. Annars måste Peter Eriksson driva linjen
            att man inte skall ha några statliga företag, utan staten skall
            enbart lagstifta.
          </note>
          <note>
            Anf. 41 PETER ERIKSSON (mp) replik
          </note>
          <note>
            Fru talman! Jag är inte motståndare till statliga företag. Jag
            har inte heller sagt att Kjell-Olof Feldt har brutit mot aktiebolagslagen,
            banklagen eller något annat. Men han har brustit i sitt ansvar
            som företrädare för staten och som ägare av en av Sveriges största
            banker.
          </note>
          <note>
            Det är helt uppenbart att de privata företag som ledde stora
            banker i Sverige klarade av situationen väl. Man kan knappast
            påstå att det var någon slags insiderinformation att kreditavregleringen
            hade lett till stora bankproblem i andra länder. Att överlämna
            en sådan information och att agera i enlighet med det kan knappast
            vara något insiderbrott, Widar Andersson. Det är naturligtvis
            att ta sitt ansvar som ägare.
          </note>
          <note>
            Det är det jag är ute efter. Det är viktigt, för annars visar
            staten att man inte klarar av att vara ägare. Jag tycker att det
            vore mycket olyckligt.
          </note>
          <note>
            Anf. 42 WIDAR ANDERSSON (s) replik
          </note>
          <note>
            Fru talman! Staten har tagit sitt ansvar som ägare.
          </note>
          <note>
            Nordbanken går mycket bra, och Gotabanken är också en statlig
            bank.
          </note>
          <note>
            Sedan är det ytterligare en miljard som har gått till
          </note>
          <note>
            Sparbankerna och som de skall betala tillbaka.
          </note>
          <note>
            Staten har fått tillskjuta oerhört mycket pengar till sina banker,
            precis som de privata ägarna, S-E-
          </note>
          <note>
            Banken och Handelsbanken, har gjort. Det är ett ägaransvar som
            staten har fått ta. Det har man gjort de här senaste fyra fem
            åren.
          </note>
          <note>
            Anf. 43 OLA KARLSSON (m) replik
          </note>
          <note>
            Fru talman! Det vi i dagligt tal kallar för bankkrisen inleddes
            under hösten 1990 i och med att förlusterna uppdagades. Sedan
            har Widar Andersson naturligtvis rätt i att det fanns ett förspel
            till det här i och med kreditavregleringen och mycket annat.
          </note>
          <note>
            Men ansvaret för statens ägande under den här perioden har alldeles
            klart innehafts av Kjell-Olof
          </note>
          <note>
            Feldt och Allan Larsson. Det har legat på deras ansvar att utöva
            ägandet på bolagsstämmorna och att på olika sätt ge direktiv till
            bankens ledning.
          </note>
          <note>
            Direktiven till bolagsstämmorna har varit ganska lätta att kontrollera.
            Direktiven till bankledningen i övrigt har inte gått att kontrollera
            därför att de har getts muntligt och direkt till Tony Hagström,
            som har vägrat att komma.
          </note>
          <note>
            Men en betydande del av ägarutövandet ligger i att utse och välja
            en kompetent styrelse. Om man då till styrelse utser sådana personer
            som inte har kreditkompetens och som inte har möjlighet att bedöma
            den typen av frågor, påtar man sig ett mycket stort ansvar som
            ägare.
          </note>
          <note>
            Accepterar man Lillemor Arvidsson som vice ordförande i en bank,
            accepterar man 95 000 kronor i arvode till henne för att hon sitter
            i kreditkommittén och hon dessutom inte ens går dit, då är det
            klart att man har ett stort ansvar.
          </note>
          <note type="speaker">
            Anf. 44 KENNETH KVIST (v)
          </note>
          <note>
            Fru talman! Jag pekade tidigare under den här debatten på hur
            grannlaga det är att hålla isär olika saker när det gäller KU:s
            granskning.
          </note>
          <note>
            Det är givet att bankkrisen, som vi kallar den, hänger samman
            dels med en kapitalism som till sin karaktär är sådan att den
            alltmer ägnar sig åt spekulation - det var en kraftig spekulationskonjunktur
            i slutet av 80-talet - dels med avreglering av kreditmarknaden.
            Det var ju politiska beslut, som i riksdagen stöddes av i princip
            alla partier utom Vänsterpartiet.
          </note>
          <note>
            Det finns anledning att kräva politiskt ansvar i den allmänna
            politiska debatten och bland väljarna.
          </note>
          <note>
            Bankkrisen och finanskrisen var ett uttryck för hur det kapitalistiska
            systemet fungerade. Det gjordes grova felbedömningar.
          </note>
          <note>
            Vi måste granska regeringens göranden ur konstitutionell synvinkel.
            Man har följt de regler och lagar som varit för handen. Utskottsmajoriteten,
            som jag ansluter mig till, vidgår att regeringen var passiv i
            sin ägarroll. Därmed riktar man kritik mot hur regeringen bedrev
            sin politik.
          </note>
          <note>
            Om inte bankkrisen ägt rum hade denna kritiska debatt inte uppstått.
            Då hade säkert passiviteten i ägarrollen fått fortgå genom olika
            regeringsadministrationer. I och med att inga formella fel har
            begåtts finns det inte anledning att rikta en skarpare kritik
            mot detta än vad som ligger i det som utskottsmajoriteten säger.
          </note>
          <note>
            Däremot ligger det ett politiskt ansvar på den riksdagsmajoritet
            som har värnat om och genom kreditavregleringen spetsat till de
            spekulativa sidorna hos det kapitalistiska systemet.
          </note>
          <note type="speaker">
            Anf. 45 PETER ERIKSSON (mp)
          </note>
          <note>
            Fru talman! Jag tycker att Kenneth Kvists historiebeskrivning
            är fel. Jag satt inte själv i riksdagen under perioden 1988-1991,
            men jag vet att miljöpartiet riktade mycket allvarlig kritik mot
            kreditavregleringen. Vi lyfte fram de erfarenheter som under den
            perioden fanns från andra länder.
          </note>
          <note>
            Att man ansåg att de beslut som riksdagen fattade var dåliga
            är naturligtvis inte skäl för att rikta kritik mot Kjell-Olof
            Feldt i efterhand. I sin egenskap av företrädare för staten och
            ägare för Nordbanken har han brustit i ansvar. Därför vill jag
            yrka bifall till reservationen.
          </note>
          <note>
            Uppgifter om underrättelseverksamhet mot Sovjetunionen på 1950-talet
          </note>
          <note>
            (avsnitt 11.1)
          </note>
          <note type="speaker">
            Anf. 46 BIRGER HAGÅRD (m)
          </note>
          <note>
            Fru talman! Vänstermajoriteten i utskottet vill rikta, som det
            heter, viss kritik mot förre statsministern Carl Bildt med anledning
            av vissa uttalanden som han gjort efter utrikesnämndens sammanträde
            den 9
          </note>
          <note>
            augusti 1994.
          </note>
          <note>
            Den fråga som behandlades avsåg den svenska underrättelseverksamheten
            mot Sovjetunionen under
          </note>
          <note>
            1950-talet.
          </note>
          <note>
            Från utskottsmajoritetens sida menar man att ett avvikande från
            en tidigare officiell ståndpunkt - i det här fallet att man 1957
            från svensk sida förnekade att man skulle ha varit iblandat i
            underrättelseverksamhet mot Sovjet - borde ha varit föremål för
            en omfattande beredning.
          </note>
          <note>
            Det är emellertid alldeles uppenbart att det var fråga om uppgifter
            som var väl kända. Redan på
          </note>
          <note>
            1950-talet förekom i pressen uppgifter som i efterhand har visat
            sig vara helt riktiga. Vi hade aktiviteter som riktades mot Sovjetunionen.
            Redan regeringsbeslutet i januari 1993 om att ex gratia ge en
            halv miljon kronor till den tidigare estniske motståndsmannen
          </note>
          <note>
            Evald Hallisk innebar ett erkännande från svensk sida att verksamhet
            av det här slaget hade ägt rum. Evald
          </note>
          <note>
            Hallisk hade suttit i sovjetiska koncentrationsläger.
          </note>
          <note>
            Han misslyckades med sin uppgift. Han blev fast praktiskt taget
            omedelbart när han landsteg på den estniska kusten.
          </note>
          <note>
            När Carl Bildt yttrade sig i samband med vissa pressuppgifter
            i augusti 1994 uttalade han sig svepande, men menade att de ryska
            protesterna på 1950-
          </note>
          <note>
            talet var berättigade. Orsaken till att han gjorde dessa uttalanden
            var önskemålet om en större öppenhet i relationerna med Ryssland,
            en större beredvillighet att erkänna att det har funnits motsättningar;
            motsättningar som man nu hoppas skall vara över, men som förvisso
            var en del av det kalla kriget.
          </note>
          <note>
            Statsministern har däremot inte kommit med några nya uppgifter.
            Den omständigheten att han förordar öppenheten tycker jag snarast
            är något man bör ge ett plus i kanten för. Det finns alltså ingen
            anledning att rikta någon som helst anmärkning mot statsministern
            för hans agerande i det här sammanhanget. Tvärtom vill jag se
            både denna anmälan och majoritetsuttalandet som okynnesanmälan
            och okynneskritik som är helt obefogade. De bör avvisas av riksdagen.
          </note>
          <note type="speaker">
            Anf. 47 HÅKAN HOLMBERG (fp)
          </note>
          <note>
            Fru talman! Okynnesanmälan eller inte, men man får en känsla
            av att den kritik som majoriteten har samlats kring är exempel
            på en eftersläng med bakgrund i en långvarig utrikespolitisk rivalitet
            mellan en del socialdemokrater och Carl Bildt. Det är välbekant
            att det har funnits en sådan. Man hävdar att här har skett en
            avvikelse från en tidigare officiell ståndpunkt och att det borde
            ha beretts på olika sätt.
          </note>
          <note>
            Nu handlar det ju inte om vilken tidigare officiell ståndpunkt
            som helst, utan en som blivit fullständigt passerad av den historiska
            utvecklingen. Det var allmänt bekant redan på 1950-talet att Sverige
            stödde viss verksamhet i Baltikum som syftade till att återupprätta
            dessa ockuperade grannländers självständighet. Det var naturligtvis
            känt i Moskva också. Man läste svenska tidningar och insåg naturligtvis
            att det var väl känt även i Sverige att det förhöll sig på det
            sättet. Man tog säkert dessutom reda på ett och annat.
          </note>
          <note>
            Man kan konstatera att Carl Bildt i det här fallet har påmint
            om en verklighet som existerade men som inte längre är aktuell.
            Inga detaljer av något slag om något som kan tänkas vara känsligt
            har avslöjats. Om konsekvenserna av detta blev att Evald Hallisk
            fick en bättre uppgörelse med staten än vad som annars hade varit
            möjligt, ser jag inte att det har med ämnet att göra.
          </note>
          <note>
            En tanke som tycks finnas i majoritetens argumentering är att
            Carl Bildts uttalande skulle ha bidragit till att framställa Tage
            Erlander, som ju hade det yttersta ansvaret för dessa ting på
            1950-talet, som en person som då for med osanning. Det är ju inte
            det det är fråga om.
          </note>
          <note>
            Det som sades officiellt på 1950-talet var naturligtvis det enda
            som kunde sägas då, det enda som var rimligt att säga under pågående
            kallt krig mellan två samhällssystem. De historiska förutsättningarna
            var totalt annorlunda. Men det som inte kunde sägas då kan ofta
            sägas nu - det gäller inte bara just det här ärendet, utan över
            lag förhållanden som var aktuella för 30 eller 40 år sedan.
          </note>
          <note>
            En annan tanke tycks vara att det skulle vara särskilt allvarligt
            att Carl Bildts uttalande var allmänt och svepande. Men det var
            naturligtvis just så han borde uttala sig om han nu skulle kommentera
            de här frågorna. Om man går in på detaljer tar man naturligtvis
            risken att säga något som kanske på någon punkt skulle ha förbehållits
            en trängre krets.
          </note>
          <note>
            Att i allmänna ordalag påminna om något som varenda intresserad
            och läskunnig person vetat om i årtionden kan inte gärna ha skapat
            några problem.
          </note>
          <note>
            Kanske är det rent av så att det här uttalandet bidrog till att
            lätta upp samtalsatmosfären mellan Sverige och
          </note>
          <note>
            Ryssland och skapa ett större mått av förtroende.
          </note>
          <note>
            Jag kan i alla fall inte på något sätt se att riket har utsatts
            för några risker genom detta uttalande, och därför tycker jag
            att den rimliga slutsatsen här är att kammaren borde bifalla reservation
            4.
          </note>
          <note type="speaker">
            Anf. 48 KURT OVE JOHANSSON (s)
          </note>
          <note>
            Fru talman! Den 9 augusti 1994, direkt efter ett sammanträde
            med Utrikesnämnden, höll dåvarande statsminister Carl Bildt en
            mycket improviserad presskonferens på Stockholms slotts borggård.
            Som påpekats här gjorde Carl Bildt då uttalanden om bl.a.
          </note>
          <note>
            vissa händelser på 1950-talet och notväxlingen mellan
          </note>
          <note>
            Sverige och Sovjetunionen 1957, där svenska myndigheter hade
            anklagats för att ha bedrivit omstörtande verksamhet mot Sovjetunionen.
          </note>
          <note>
            Som väl alla måste komma ihåg och hålla med om väckte statsministerns
            uttalande stor uppmärksamhet och ledde till att en häftig debatt
            utbröt i svenska medier. Det blev även en häftig debatt mellan
            statsminister Carl Bildt och oppositionsledaren vid den tidpunkten,
            Ingvar Carlsson.
          </note>
          <note>
            Exakt hur Carl Bildt formulerade sig har inte kunnat fastställas,
            men enligt samstämmiga uppgifter i medierna skulle Carl Bildt
            ha sagt att han i samtal med ryssarna erkänt att Sverige tidigare
            bedrivit någon form av spionage mot ryssarna. Enligt Dagens
          </note>
          <note>
            Nyheter hade Carl Bildt uttalat att han för ryssarna förklarat
            att de hade haft rätt den gången under det kalla kriget när de
            protesterade.
          </note>
          <note>
            Inför utskottet, det kan inte bestridas, har Carl
          </note>
          <note>
            Bildt förklarat att tidningsuppgifterna om att han med företrädare
            för Ryssland skulle ha fört förtroliga samtal om saken är felaktiga.
            Vid utfrågningen har
          </note>
          <note>
            Carl Bildt inte helt kunnat utesluta att han använt ordet spionage
            när han talade till journalisterna. Det är också viktigt att lägga
            på minnet. Han har alltså inte kunnat utesluta att så kan ha skett.
          </note>
          <note>
            Klart är emellertid att Carl Bildt uttalar sig mycket svepande,
            precis som tidigare talare här har nämnt.
          </note>
          <note>
            Det skulle ju också senare visa sig att hans mindre genomtänkta
            formuleringar på borggården skulle skapa problem och få besvärande
            konsekvenser.
          </note>
          <note>
            Samtidigt som Carl Bildt uttalade sig svepande på borggården
            om 50-talshändelserna säger han ju klart och tydligt att han varit
            fullt medveten om att det pågick en domstolsprocess mellan staten
            och Evald
          </note>
          <note>
            Hallisk, en av de 14 estniska motståndsmän som hade arresterats
            av ryssarna.
          </note>
          <note>
            Detta medgivande måste betraktas som mycket uppseendeväckande.
            Att som statsminister uttala sig otydligt och svepande i ett ärende
            under en pågående domstolsprocess med alla de risker som föreligger
            för missförstånd är faktiskt ganska anmärkningsvärt. Det är ingen
            okynnesanmälan från socialdemokraternas sida som ligger bakom
            den här granskningsanmälan,
          </note>
          <note>
            Birger Hagård. Det är knappast välbetänkt av en statsminister
            att uttala sig svepande i en fråga i ett läge då domstolsprocess
            pågår. Jag tror uppriktigt sagt att t.o.m. Carl Bildt i dag innerst
            inne kan erkänna det för sig själv.
          </note>
          <note>
            Ett statsministeruttalande är faktiskt inte vilket uttalande
            som helst. JK, som företrädde staten i målet mot Hallisk, kom
            genom statsminister Carl Bildts oförsiktiga uttalande i ett besvärligt
            läge. Det glömde både Birger Hagård och Håkan Holmberg att tala
            om!
          </note>
          <note>
            Hallisks advokat förklarade också den 17 augusti i en skrivelse
            till JK att saken nu hade kommit i ett annat läge.
          </note>
          <note>
            Carl Bildts svepande formuleringar på borggården och hans agerande
            därefter skapade med andra ord en osäkerhet i processen mellan
            staten och Evald Hallisk.
          </note>
          <note>
            Det blev t.o.m. nödvändigt för justitiekanslern att försöka få
            klarhet i, om statsministerns uttalande i sak var skiljande från
            det regeringsbeslut som fattats den
          </note>
          <note>
            28 januari 1993 och på vilket JK hade byggt upp sitt svaromål
            i processen.
          </note>
          <note>
            Att i det läget hävda att denna anmälan skulle vara en okynnesanmälan
            är ju verkligen okynnigt sagt. Den här anmälan bär såvitt jag
            förstår väldigt långt, eftersom man inte kan utesluta att statsministerns
            kanske inte alltför väl valda ord på borggården bidragit till
            att förändra situationen i en rättslig process. Det är egentligen,
            får man väl erkänna, en ganska allvarlig situation.
          </note>
          <note>
            Man kan alltså, mot den bakgrund som jag har försökt beskriva,
            inte komma fram till någon annan ståndpunkt än att det mycket
            väl kan förhålla sig så att statsministerns uttalande på borggården
            den 9 augusti förändrat situationen i själva domstolsprocessen,
            och det kan man inte bara bortse från. Vi vet alla att varje ord
            i ett uttalande av en statsminister vägs på guldvåg.
          </note>
          <note>
            En statsministers uttalande i en fråga som rör förhållandet till
            främmande makt bör därför övervägas noga och utformas så, att
            det inte ger upphov till några onödiga missförstånd. Inte minst
            gäller det om den svenska underrättelseverksamheten är berörd.
            Då måste man vara särskilt noga. Är avsikten att avvika från en
            tidigare intagen officiell ståndpunkt i en viss fråga är det naturligtvis
            rätt att, som utskottsmajoriteten säger, uttalandet bör föregås
            av en beredning och övervägande i de former som normalt förekommer
            vid ställningstaganden i sådana fall.
          </note>
          <note>
            Håkan Holmberg säger att det här historiskt sett är en fullständigt
            passerad fråga. Ja, att uttalandet gäller en händelse som ligger
            långt tillbaka i tiden är naturligtvis obestridligt - 1957. Å
            andra sidan skall vi komma ihåg, Håkan Holmberg, att vi har 70-årig
            sekretess. Att en händelse ligger långt tillbaka i tiden förändrar
            egentligen ingenting i sak i det avseendet.
          </note>
          <note>
            Sekretessen är naturligtvis ändå ett viktigt faktum att ta hänsyn
            till.
          </note>
          <note>
            Även om en händelse ligger långt tillbaka i tiden upphäver man
            inte 70-årssekretessen hur som helst.
          </note>
          <note>
            Man måste vara väldigt noga med hur man hanterar den. Det borde
            vi ändå kunna vara överens om, Håkan
          </note>
          <note>
            Holmberg. Man kan diskutera om frågan om att lätta på en sådan
            sekretess är en fråga för en statsminister att ensam avgöra vid
            ett möte med pressen på borggården den 9 augusti, utan särskild
            genomgång och beredning.
          </note>
          <note>
            Jag tycker att det är fullt berättigat att ställa sådana frågor.
            Att kalla det för okynne tycker jag att Birger Hagård borde hålla
            sig för god för. Jag tycker att det här ärendet verkligen fyller
            de krav som man kan ställa för att KU på ett allvarligt sätt skall
            gå in och granska förhållandena.
          </note>
          <note>
            Utskottsmajoriteten har kommit fram till att Carl
          </note>
          <note>
            Bildt som statsminister i det nu aktuella fallet inte har levt
            upp till de krav som jag för en stund sedan redovisade och som
            jag tycker att man borde ställa i det här sammanhanget. Däri ligger
            också den kritik som vi i det här fallet riktar mot f.d. statsminister
            Carl
          </note>
          <note>
            Bildt.
          </note>
          <note>
            Anf. 49 BIRGER HAGÅRD (m) replik
          </note>
          <note>
            Fru talman! Det är alltid lika roligt att debattera med Kurt
            Ove Johansson. Han har en förmåga att elda upp sig till den milda
            grad att han t.o.m. tror på vad han säger. I det här fallet fanns
            det åtskilliga dunkla punkter i vad Kurt Ove Johansson sade.
          </note>
          <note>
            Han talade om att 70-årssekretessen skulle ha varit berörd. Naturligtvis
            inte! Här uttalar sig alltså statsminister Carl Bildt i mycket
            svepande ordalag om ting som hände på 1950-talet och som är var
            mans egendom. Vi visste egentligen alla vad som pågick, om vi
            över huvud taget var intresserade av att ta reda på något. Att
            svensk underrättelseverksamhet riktades mot Sovjetunionen, att
            vi vidtog åtgärder för vårt försvar, var definitivt inte någon
            nyhet. Man behövde inte ens, som jag själv råkade, vara engagerad
            i den svenska underrättelsetjänsten vid den här tidpunkten för
            att känna till vad som pågick.
          </note>
          <note>
            Den häftiga debatten i svenska medier och den häftiga debatten
            mellan Ingvar Carlsson och Carl
          </note>
          <note>
            Bildt var kanske inte fullt så häftig som Kurt Ove
          </note>
          <note>
            Johansson i efterhand vill göra gällande. Det är möjligt att
            den var häftig från Ingvar Carlssons sida, men det var väl också
            det enda i det sammanhanget.
          </note>
          <note>
            Att uttalandet skulle ha påverkat domstolsprocessen finns det
            väl inte någon större anledning att tro.
          </note>
          <note>
            Här hade regeringen redan i januari 1993, alltså nästan ett och
            ett halvt år dessförinnan, fattat ett beslut om att bevilja Evald
            Hallisk en halv miljon kronor.
          </note>
          <note>
            Därmed hade man de facto erkänt att Sverige hade förpliktelser
            mot Hallisk. Att Hallisk inte var nöjd utan ville gå vidare är
            en annan sak; det uppnåddes i det sammanhanget en förlikning där
            Evald Hallisk fick ytterligare 120 000 kr.
          </note>
          <note>
            Detta är verkligen är att göra en höna av en fjäder.
          </note>
          <note>
            Jag står fast vid vad jag tidigare sade: Detta är en okynnesanmälan,
            och den har lett fram till en okynneskritik. Den är egentligen
            inte värd att behandlas av
          </note>
          <note>
            KU.
          </note>
          <note type="speaker">
            Anf. 50 KURT OVE JOHANSSON (s)
          </note>
          <note>
            replik
          </note>
          <note>
            Fru talman! Det förvånar mig oerhört mycket att
          </note>
          <note>
            Birger Hagård så envist håller fast vid att det här skulle vara
            en okynnesanmälan.
          </note>
          <note>
            Man kan naturligtvis fråga sig vad det kan finnas för anledning
            att egentligen diskutera en så här allvarlig fråga med en person
            som anser att saken skulle vara så bagatellartad. Med utgångspunkt
            i det kan man förutsätta att vederbörande inte har varit särskilt
            intresserad av att sätta sig in i själva sakförhållandet.
          </note>
          <note>
            Om Birger Hagård inte hade betraktat det här som en okynnesanmälan
            kanske han skulle ha använt mer tid till att försöka tränga in
            i ärendet. Jag tror att det skulle ha varit nyttigt.
          </note>
          <note>
            Jag är också något förvånad över Birger Hagårds resonemang när
            det gäller 70-årssekretessen. Jag hoppas verkligen att det inte
            är en moderat ståndpunkt att betrakta 70-årssekretessen på det
            lättvindiga sätt som Birger Hagård gör.
          </note>
          <note>
            Jag tror alltså att de flesta som har försökt sätta sig in i
            sekretessfrågorna skulle reagera ganska häftigt på om t.ex. Birger
            Hagårds parti skulle inta den ståndpunkt i den frågan som han
            ger uttryck för.
          </note>
          <note>
            Birger Hagård har rätt på en punkt, nämligen att regeringen tog
            ställning första gången om att medge
          </note>
          <note>
            Hallisk 500 000 kr i januari 1993. Intressant i sammanhanget
            är att efter borggårdstalet tvingades faktiskt JK att gå upp till
            regeringskansliet för att förhöra sig om huruvida det verkligen
            förhöll sig så att statsministern anförande inte hade förändrat
            sakförhållandet. JK tvingades till detta. Kom då inte och säg
            att det inte skulle ha betydelse i sammanhanget.
          </note>
          <note>
            Anf. 51 BIRGER HAGÅRD (m) replik
          </note>
          <note>
            Fru talman! Det är väl alldeles utmärkt att JK är nitisk och
            sköter sitt ämbete. Om JK finner att det föreligger några oklarheter
            skall han naturligtvis också reda upp det.
          </note>
          <note>
            Samtidigt vill jag påpeka att det inte finns något som helst
            belägg för att Carl Bildt på någon enda punkt skulle ha brutit
            mot 70-årssekretessen. Det är fråga om allmänna och svepande ordalag.
            Precis som
          </note>
          <note>
            Håkan Holmberg sade tidigare var det bra att det var så, därigenom
            var det inte fråga om att han behövde bryta mot 70-årssekretessen.
          </note>
          <note>
            Jag är litet förvånad över att man över huvud taget tar upp den
            här frågan från socialdemokratiskt håll.
          </note>
          <note>
            Jag undrar om det inte i ganska stor utsträckning hänger samman
            med att man anser att den gamla myten om Erlanders och Undéns
            ofelbarhet har blivit naggad i kanten och att det är den man så
            gärna vill slå vakt om.
          </note>
          <note type="speaker">
            Anf. 52 KURT OVE JOHANSSON (s)
          </note>
          <note>
            replik
          </note>
          <note>
            Fru talman! Jag vet inte om det är medvetet från
          </note>
          <note>
            Birger Hagårds sida, men jag upplever att vi litet grand pratar
            förbi varandra. När jag pratar om 70-
          </note>
          <note>
            årsregeln så pratar jag om den utifrån rent principiella utgångspunkter.
            Då spelar det kanske mindre roll vilken fråga det gäller.
          </note>
          <note>
            Faktum är att 70-årsregeln inte har tillkommit av en tillfällighet.
            När det gäller den typ av frågor som faller under sekretessen
            är det naturligtvis oerhört viktigt - även om frågan ligger långt
            tillbaka i tiden -
          </note>
          <note>
            att man hanterar den här typen av sekretessfrågor på ett tillfredsställande
            sätt enligt praxis i de här sammanhangen. Jag varnar för att t.ex.
            t.o.m. statsministrar på borggården och på improviserade presskonferenser
            kastar ur sig sådana uttalanden som kan falla under sekretess
            utan att ha gjort en sådan prövning som förutsätts skall ske innan
            man gör sådana uttalanden.
          </note>
          <note>
            Birger Hagård sade att JK är nitisk. Vi har en duktig JK. Men
            även Birger Hagård måste väl tycka att det är uppsendeväckande
            att en JK som är en inblandad i en process som statens talesman
            mot Evald
          </note>
          <note>
            Hallisk mitt under processen skall behöva gå till regeringen
            för att få klarhet i om regeringens ståndpunkt är densamma då
            som den var i januari 1993.
          </note>
          <note>
            Nog borde väl även Birger Hagård kunna inse att en sådan situation
            kan påverka domstolsprocessen som sådan. Det kan inte bestridas.
          </note>
          <note>
            Anf. 53 HÅKAN HOLMBERG (fp) replik
          </note>
          <note>
            Fru talman! Jag vill påminna om att uttrycket okynnesanmälan
            inte från början var mitt, och jag tog inte ställning till om
            det var en sådan eller inte.
          </note>
          <note>
            Däremot tycker jag att det här ärendet har drag av politiska
            efterslängar till en debatt och kontrovers mellan olika personer
            i svensk politik, vilket vi är vana vid sedan ganska många år
            tillbaka. Som sådan finner jag att hela frågeställningen är ganska
            konstruerad.
          </note>
          <note>
            Kurt Ove Johansson uppehöll sig vid 70-
          </note>
          <note>
            årssekretessen. Det är klart att det är en viktig princip.
          </note>
          <note>
            Men när man talar om principer så kan man ibland råka hamna i
            något som kanske bättre skulle kunna karaktäriseras som principrytteri.
          </note>
          <note>
            Jag vill påminna om att Carl Bildt inte offentliggjorde några
            detaljuppgifter utan uttalade sig mycket allmänt om sådant som
            egentligen var allmänt bekant.
          </note>
          <note>
            Dessutom berörde uttalandena ett land som inte längre existerar,
            Sovjetunionen, och det handlade om ett ockuperat grannland som
            inte längre är ockuperat och vars självständighet är internationellt
            erkänd av bl.a.
          </note>
          <note>
            det numera icke existerande Sovjetunionens efterföljare Ryssland.
            När världshistorien har förändrats så till den grad, måste jag
            säga att det blir mycket ansträngt och konstruerat att ifrågasätta
            att statsministern i det här fallet undslapp sig en kommentar
            om mycket allmänt kända förhållanden så som han gjorde. Jag kan
            inte på något sätt bli upprörd över detta.
          </note>
          <note>
            Hade det varit så att Carl Bildt hade gett detaljupplysningar
            om saker och ting från denna tid hade det naturligtvis kunnat
            vara annorlunda. Men det var inte så det gick till. Den debatt
            som möjligen var upphetsad och som pågick har naturligtvis något
            att göra med att det så länge har varit så tyst i Sverige om vad
            som i verkligheten skedde under denna period.
          </note>
          <note type="speaker">
            Anf. 54 KURT OVE JOHANSSON (s)
          </note>
          <note>
            replik
          </note>
          <note>
            Fru talman! Jag är glad över att Håkan Holmberg tar avstånd från
            att den här anmälan kallas okynnesanmälan. Jag tycker att det
            faktiskt är hederligt av
          </note>
          <note>
            Håkan Holmberg att säga det.
          </note>
          <note>
            Samtidigt vill jag bestrida att det här skulle vara ett slags
            politiskt eftermäle. Det är det absolut inte.
          </note>
          <note>
            Jag hoppas verkligen att de som lyssnade på min inledning ändå
            insåg att den här anmälan verkligen är allvarligt menad. Det framgår
            också av granskningsbetänkandet att den kritik som vi riktar mot
            Carl Bildt i det här fallet verkligen är befogad.
          </note>
          <note>
            Jag tycker att Håkan Holmberg litet för lättvindigt går förbi
            åtminstone en del av problemet, nämligen det faktum att Carl Bildts
            inhopp den 9 augusti och det sätt som han uttryckte sig på innebar
            att JK kom i en besvärlig situation i en pågående domstolsprocess.
          </note>
          <note>
            Det kan man inte bara helt sonika gå förbi. Som framgår av vår
            skrivning i granskningsbetänkandet är det en väsentlig del i det
            här sammanhanget.
          </note>
          <note>
            Håkan Holmberg vet efter sju månader i konstitutionsutskottet
            att vi faktiskt ser ganska allvarligt på om statsråd springer
            i väg och kommer med ogenomtänkta påståenden i ett läge när det
            pågår domstolsprocesser. Det har Håkan Holmberg säkert lärt sig
            redan under den här sjumånadersperioden. Därför menar jag att
            man inte kan gå förbi detta hur lättvindigt som helst.
          </note>
          <note>
            Jag har för Birger Hagård gjort klart att Carl
          </note>
          <note>
            Bildts uttalande på borggården mycket väl kan ha påverkat domstolsprocessen.
          </note>
          <note>
            Anf. 55 HÅKAN HOLMBERG (fp) replik
          </note>
          <note>
            Fru talman! Jag skall inte än en gång gå in på Kurt
          </note>
          <note>
            Ove Johanssons val av spydigheter. Jag konstaterar bara att jag
            inte ser något underligt i att man gör anmälningar även på områden
            där det visar sig att det inte riktigt finns ett ordentligt underlag
            för att rikta kritik. Det är det som är idén med den här proceduren.
          </note>
          <note>
            Man har en känsla av att någonting kanske borde utredas närmare
            och så gör man en anmälan.
          </note>
          <note>
            På det sättet är förhoppningsvis varje anmälan i någon mening
            allvarligt avsedd. Man bör då också kunna medge att grunden för
            anmälan är svag om den visar sig vara svag.
          </note>
          <note>
            Jag kan inte dra någon annan slutsats än att det är precis det
            som är konsekvensen av det material som har framkommit och de
            allmänna omständigheter som jag och Birger Hagård har berört.
            Uttalandena hade allmän karaktär. Det var inte fråga om några
            detaljer.
          </note>
          <note>
            Uttalandena handlar om ett land som inte ens existerar längre.
          </note>
          <note>
            Metoden att dra upp 70-årssekretessen i detta sammanhang är mycket
            konstruerad. Det gäller naturligtvis även de andra aspekterna
            i det här ärendet. Jag vidhåller mycket bestämt att det här ärendet
            har drag av politiska efterslängar som jag inte tycker hör hemma
            i det här sammanhanget.
          </note>
          <note type="speaker">
            Anf. 56 KURT OVE JOHANSSON (s)
          </note>
          <note>
            Fru talman! Jag kan hålla med Håkan Holmberg så långt att man
            naturligtvis inte skall driva en anmälan vidare om man lämnar
            in en granskningsanmälan och det sedan visar sig att det inte
            finns något fog för det som låg bakom anmälan. På den punkten
            är Håkan
          </note>
          <note>
            Holmberg och jag överens.
          </note>
          <note>
            Men i det här fallet tycker vi ju faktiskt oss ha funnit att
            det fanns skäl att fullfölja den här granskningsanmälan. Jag anser
            nog att vi har fått tillräckligt med stöd för den ståndpunkten
            i de svar som justitiekanslern gav när han var i utskottet och
            svarade på frågor. Det framgår klart och tydligt av vårt granskningsunderlag
            att det pågick en domstolsprocess när
          </note>
          <note>
            Carl Bildt gjorde sina uttalanden på borggården. Jag har väldigt
            svårt att förstå att man kan komma till någon annan slutsats än
            att ett sådant svepande uttalande som Carl Bildt har medgivit
            att han har gjort och som sedan leder till missförstånd kan ha
            påverkat domstolsprocessen.
          </note>
          <note>
            När man verkligen finner skäl för att rikta kritik mot det som
            har förevarit är det väl inte så konstigt att man också fullföljer
            en granskningsanmälan. Som granskare har man ju skyldighet att
            göra detta.
          </note>
          <note>
            Brev till Rysslands president
          </note>
          <note>
            (avsnitt 11.2)
          </note>
          <note type="speaker">
            Anf. 57 BIRGER HAGÅRD (m)
          </note>
          <note>
            Fru talman! Den här frågan kom vi att beröra redan i den inledande
            debatten, varför jag skall försöka fatta mig mycket kort, och
            kanske kan jag t.o.m. spara in eller annan minut, vilket kanske
            kan behövas.
          </note>
          <note>
            När det gäller brevet till Jeltsin från statsminister
          </note>
          <note>
            Bildt kan jag bara konstatera att det inte finns skäl att rikta
            någon konstitutionell anmärkning mot den förre statsministern.
            Brevet har blivit föremål för en absolut korrekt beredning. Utrikesdepartementet
            och Statsrådsberedningen har varit inkopplade, och även många
            andra - ett tiotal personer, har det sagts - har varit inblandade.
          </note>
          <note>
            Sedan uppstår frågan om ärendet skulle ha dragits i Utrikesnämnden
            eller inte. Jag har redan förut påpekat enkla fakta. Carl Bildt
            råkade säga att frågan hade berörts den 9 september. Detta orsakade
            en viss förvirring hos oss, men det klarlades sedan att det var
            den 9 augusti som avsågs. Det är mänskligt att på det här sättet
            missa ett datum. Det som avsågs var alltså den 9 augusti och inte
            den 9 september.
          </note>
          <note>
            Det blev då också klart att ärendet hade berörts i
          </note>
          <note>
            Utrikesnämnden, och fanns det några oklarheter borde det, som
            jag har sagt förut, inte ha varit särskilt svårt för vare sig
            Ingvar Carlsson eller Lena Hjelm-Wallén eller vem det nu var som
            var berörd, att begära ytterligare upplysningar.
          </note>
          <note>
            Man kan också konstatera att den stora tvistefrågan är 10 kap.
            6 § regeringsformen, där det sägs att ärenden av större vikt i
            utrikespolitiskt hänseende bör bli föremål för överläggningar
            i Utrikesnämnden. Så är fallet om nya frågor dyker upp, men det
            här var alltså inte någon ny fråga, utan detta var ett led i den
            pågående dialogen om bl.a. ubåtskränkningarna och därför inte
            en fråga som med automatik skall komma upp i Utrikesnämnden.
          </note>
          <note>
            Det finns alltså inte någon anledning att i det här sammanhanget
            framhärda i någon kritik mot den förre statsministern.
          </note>
          <note>
            Fru talman! Jag ber så att få yrka bifall till reservation nr
            5. För ordningens skull vill jag nu också nämna de andra reservationer
            som jag vill yrka bifall till, så har jag det gjort. Det gäller
            reservation nr 1, som det redan har yrkats bifall till. Det gäller
            också reservation nr 9, nr 10, nr 11 och nr 13.
          </note>
          <note type="speaker">
            Anf. 58 KURT OVE JOHANSSON (s)
          </note>
          <note>
            Fru talman! Det brev som Carl Bildt för ganska precis ett år
            sedan översände till den ryske presidenten Boris Jeltsin var,
            Birger Hagård, faktiskt inte vilket brev som helst. Det var i
            själva verket från både säkerhetspolitisk och utrikespolitisk
            synpunkt ett mycket betydelsefullt brev. Detta tror jag att Birger
          </note>
          <note>
            Hagård skall hålla i minnet.
          </note>
          <note>
            Den 1 mars 1994 kom ÖB:s rapport till regeringen om misstankar
            om fortsatta kränkningar av svenskt territorialvatten också under
            1993. Om ÖB:s uppgifter var korrekta skulle det innebära att Jeltsin
            hade övergett den avsiktsförklaring om att stärka freden och säkerheten
            i Östersjön och öka förtroendet mellan staterna som han och Bildt
            ställt sig bakom i februari
          </note>
          <note>
            1993. Jag kan förstå om Bildt i det läget kände ett behov av
            att på ett lämpligt sätt meddela ryssarna att man på den svenska
            sidan var besviken och irriterad över vad ÖB hade rapporterat.
          </note>
          <note>
            Det var när Bildt bestämde sig för att koppla samman de här två
            sakerna, dvs. hur ubåtssamtalen fortsättningsvis skulle bedrivas
            och reaktionen på
          </note>
          <note>
            ÖB:s rapport, som det planerade brevet fick sin speciella karaktär.
            Detta tycks Birger Hagård helt ha förbisett. Då fick det, som
            det står i granskningsbetänkandet, en annan och högre dignitet.
            Jag vill, Birger Hagård, hävda att ett brev med det här innehållet
            blev ett viktigt utrikespolitiskt dokument, som inte bara angick
            den dåvarande regeringen utan också angick den svenska riksdagen.
          </note>
          <note>
            Birger Hagård sade att det inte fanns skäl för någon konstitutionell
            anmärkning i det här sammanhanget. Jag vill då påminna Birger
            Hagård om att vi faktiskt har regler om hur regeringen bör förfara
            i sådana här situationer. Enligt 10 kap. 6 § regeringsformen skall
            regeringen fortlöpande hålla Utrikesnämnden underrättad om de
            utrikespolitiska förhållanden som kan få betydelse för riket.
            Det står där att regeringen skall överlägga med nämnden i alla
            utrikesärenden av större vikt men också att man skall överlägga
            om sådant som kan få betydelse för riket.
          </note>
          <note>
            I det här perspektivet framstår det enligt min mening närmast
            som en naturlig sak att Bildt borde ha tagit upp i sina överväganden
            kring brevet till Jeltsin i
          </note>
          <note>
            Utrikesnämnden. Det fanns faktiskt, Birger Hagård, ett alldeles
            utmärkt tillfälle att göra detta, och det var den 20 maj, dvs.
            fem dagar före den tidpunkt då brevet färdigställdes och undertecknades
            av Carl Bildt.
          </note>
          <note>
            Från den beredningsprocess som vi har haft i konstitutionsutskottet
            vet vi att det här brevet inte kom till på en enda dag. Brevet
            hade förberetts väldigt länge.
          </note>
          <note>
            När Utrikesnämnden sammanträdde den 20 maj fanns det alltså så
            att säga fem dagar att spela på. Då hade
          </note>
          <note>
            Carl Bildt utomordentliga möjligheter att presentera innehållet
            i brevet.
          </note>
          <note>
            Birger Hagård kan knappast förneka att brevet från Carl Bildt
            till Boris Jeltsin formulerades väldigt skarpt, rent ut sagt provocerande,
            i den del som berörde de eventuella kränkningarna av svenskt territorialvatten.
            Carl Bildt drar sig ju faktiskt inte för att ange nationaliteten
            på de kränkande ubåtarna.
          </note>
          <note>
            Carl Bildt skriver att "ansvaret för denna verksamhet kan ligga
            i olika kvarvarande ex-sovjetiska strukturer eller aktionsmönster".
            Det var minst sagt djärvt av Carl Bildt att skriva på det sättet,
            inte minst med tanke på hur svår nationalitetsbestämningen av
            undervattensfarkoster har varit och fortfarande är,
          </note>
          <note>
            Birger Hagård.
          </note>
          <note>
            Mot den bakgrunden var det faktiskt inte svårt att räkna ut att
            den ryska reaktionen på Carl Bildts brev skulle bli ytterst våldsam.
            Vi vet nu också att det blev så. Det är uppenbart att Bildt insåg
            att han givit sig in på något som allvarligt kunde störa relationerna
            mellan Sverige och Ryssland.
          </note>
          <note>
            Jag måste också säga att det framstår som ytterst märkligt att
            Bildt när han möter Utrikesnämnden i början av augusti, Birger
            Hagård, försitter chansen att förtroligt meddela de andra partierna
            vad som faktiskt hade förevarit. Han hade ju då redan några veckor
            tidigare fått Jeltsins svarsbrev.
          </note>
          <note>
            I Utrikesnämnden säger han bara i förbigående den 9 augusti att
            det har förekommit en kontakt med
          </note>
          <note>
            Jeltsin, utan att nämna att brev med mycket speciellt innehåll
            hade utväxlats mellan honom och den ryske presidenten. Jag tycker
            att Birger Hagård borde medge att det är ett oerhört konstigt
            förhållande att Carl
          </note>
          <note>
            Bildt då bara i förbigående talar om en kontakt, när brev med
            ett så här viktigt innehåll hade sänts i väg och ett svar hade
            erhållits. Att han inte på ett förtroligt sätt tar upp detta när
            Utrikesnämnden sammanträder den 9 augusti är ett utomordentligt
            märkligt förhållande, som knappast kan försvaras av någon annan
            än just Birger Hagård.
          </note>
          <note>
            Konsekvensen, Birger Hagård, av Bildts underlåtenhet blev faktiskt
            att den nya socialdemokratiska regering som tillträdde efter valet
            i september 1994
          </note>
          <note>
            inte kände till vad den förra regeringen hade delgivit den ryska
            ledningen i form av anklagelser, som senare t.o.m. visat sig vara
            ogrundade. Det skall vi inte heller glömma bort.
          </note>
          <note>
            Det var faktiskt först i början av 1995 som den socialdemokratiska
            regeringen fick klart för sig att det fanns en brevväxling mellan
            Bildt och Jeltsin som var av allra största betydelse för Sveriges
            relationer till
          </note>
          <note>
            Ryssland.
          </note>
          <note>
            Ett enigt utskott, med undantag för moderaterna, har förklarat
            att Bildts agerande var olämpligt och att han borde ha överlagt
            med Utrikesnämnden i ärendet i enlighet med bestämmelserna i regeringsformen.
            Jag tycker, uppriktigt sagt, att det hade varit snyggt om också
            moderaterna hade ställt sig bakom en sådan skrivning. Jag tycker
            att det är mycket starka argument som förelegat när alla partier
            utom moderaterna har enats om utskottets majoritetsskrivning.
          </note>
          <note>
            Anf. 59 BIRGER HAGÅRD (m) replik
          </note>
          <note>
            Fru talman! Jag upprepar att det här är 10 kap. 6 §
          </note>
          <note>
            regeringsformen som här är aktuell och som striden står om. Var
            det fråga om ett ärende av större vikt?
          </note>
          <note>
            Var det något nytt som hade inträffat? Var det något som borde
            ha föranlett ett särskilt inkallande av Utrikesnämnden? Hur frågan
            i detalj bereddes före den 20
          </note>
          <note>
            maj känner vi inte till, men det fanns naturligtvis fullgoda
            skäl till att man inte tog upp detta den 20
          </note>
          <note>
            maj.
          </note>
          <note>
            Skulle då Utrikesnämnden särskilt ha inkallats?
          </note>
          <note>
            Kanske menar Kurt Ove Johansson att så skulle ha skett. Statsministern
            Carl Bildt gjorde en annan bedömning. Så skulle inte behöva ske.
            Han berörde sedan brevet den 9 augusti. Det hade varit många involverade,
            och inte heller någon annan tycks ha tagit upp det.
          </note>
          <note>
            Mot denna bakgrund kan jag inte se annat än att denna kritik
            är ogrundad.
          </note>
          <note type="speaker">
            Anf. 60 KURT OVE JOHANSSON (s)
          </note>
          <note>
            replik
          </note>
          <note>
            Fru talman! I och för sig skulle man måhända kunna låta det bero
            med vad som har sagts, men jag menar att situationen är allvarligare
            än så. Det är faktiskt så att det finns ett mönster i Carl Bildts
            handlande på det utrikespolitiska området som också är anmärkningsvärt.
            Han försöker att leka med utrikespolitiken i en egen ringhörna,
            utan att blanda in några andra partier, som om utrikespolitiken
            med Carl
          </note>
          <note>
            Bildt som statsminister skulle vara en enskild moderat fråga.
          </note>
          <note>
            Vi vet nu genom det material som finns att det var dåligt beställt
            också med hur man inom den borgerliga regeringen i övrigt hanterade
            den här frågan. Man har sagt att Bengt Westerberg inte fick veta
            någonting därför att han var bortrest vid tillfället. Men man
            vet att brevet förbereddes under mycket lång tid, och
          </note>
          <note>
            Bengt Westerberg kan omöjligt ha varit borta så lång tid. Också
            det förhållandet är mycket märkligt.
          </note>
          <note>
            Att inte heller Olof Johansson har fått någon information är
            också välbekant. Han har ganska klart sagt till pressen att om
            han hade vetat vad som stod i brevet, skulle han omedelbart ha
            reagerat. Det är bara att beklaga att Carl Bildt så att säga lekte
            med utrikespolitiken på sin egen planhalva. Jag är ganska övertygad
            om att om han hade visat det här brevet både för Bengt Westerberg
            och för Olof Johansson, hade det fått en helt annan lydelse. Det
            hade kanske inte ens sänts i väg.
          </note>
          <note>
            Anf. 61 BIRGER HAGÅRD (m) replik
          </note>
          <note>
            Fru talman! Med tanke på alla dem som var inblandade - det har
            talats om ett tiotal personer inom
          </note>
          <note>
            Utrikesdepartementet och Statsrådsberedningen, och även försvarsministern
            har blivit informerad - finner jag det högst osannolikt att inte
            detta måste ha nått också de andra ledamöterna i regeringskretsen.
            Det är uppenbart att i varje fall Alf Svensson kände till det.
          </note>
          <note>
            Bengt Westerberg kan inte ha varit ovetande om det, och jag ifrågasätter
            om ens Olof Johansson kan ha varit ovetande om det.
          </note>
          <note>
            Man överlät väl måhända också - kanske bl.a. på grund av Carl
            Bildts obestridligen stora kompetens -
          </note>
          <note>
            rätt mycket av avgörandet till Carl Bildt.
          </note>
          <note type="speaker">
            Anf. 62 KURT OVE JOHANSSON (s)
          </note>
          <note>
            replik
          </note>
          <note>
            Fru talman! Det som Birger Hagård nu senast sagt styrker egentligen
            bara det som jag sade dessförinnan, nämligen att moderaterna tyckte
            att utrikespolitiken var något som de själva skulle hantera i
            regeringsställning. Vi har inga dokument som tyder på att försvarsministern
            har varit inblandad i sammanhanget, men jag accepterar det. Han
            var moderat. Det sägs också att utrikesministern har varit inblandad
            i det här, och det finns dokument som styrker det. Också hon var,
            liksom Carl Bildt, moderat. De andra behövde inte göra sig besvär.
          </note>
          <note>
            Jag tror att man av vad som har sagts kan läsa ut att Olof Johansson
            och Bengt Westerberg ingalunda varit nöjda med att sitta i en
            regering på sådana premisser.
          </note>
          <note>
            Jag tycker att det är ganska anmärkningsvärt att utrikespolitiken
            förvandlades till att vara ett slags moderat lekstuga i Carl Bildts
            regering. Man lämnade den svenska riksdagen utanför. Man nonchalerade
          </note>
          <note>
            10:6 i regeringsformen.
          </note>
          <note>
            Denna diskussion har visat att det är en ytterst beklämmande
            historia - i alla fall som Birger Hagård har hanterat den.
          </note>
          <note>
            Det är väl bara att med glädje notera att övriga partier i konstitutionsutskottet
            ändå har varit överens om att det var olämpligt att inte dra detta
            brev i Utrikesnämnden. Det fanns ändå så många möjligheter: i
            maj, innan brevet sändes i väg, eller den 9 augusti när brevväxlingen
            mellan Bildt och Jeltsin var klar.
          </note>
          <note>
            Mot denna bakgrund är det ännu märkligare att moderaterna inte
            kunde vara med om den kritiska skrivning som utskottet gjort.
          </note>
          <note type="speaker">
            Anf. 63 HÅKAN HOLMBERG (fp)
          </note>
          <note>
            Fru talman! Ärligt talat har större delen av denna debatt redan
            förts i inledningsavsnittet. Jag vill egentligen mest sammanfatta
            det som jag tycker är det väsentliga ur mitt perspektiv.
          </note>
          <note>
            Det är självklart att regeringen sköter den praktiska utrikespolitiken,
            men det är viktigt att riksdagen hålls informerad. Det finns regler
            för detta i regeringsformen. Det finns såvitt jag förstår inga
            regler för hur information skall ske inom t.ex. en koalitionsregering,
            men däremot finns det regler för hur riksdagen skall involveras
            i viktiga ställningstaganden.
          </note>
          <note>
            Jag tror att det finns skäl att förankra ett och annat brev och
            ett och annat ställningstagande utöver vad som är absolut nödvändigt
            för att undvika att man, säkert oavsiktligt, glider in i en situation
            då det av en framtida regering så småningom kan anses tämligen
            överflödigt att tala med Utrikesnämnden ens om väsentliga ting.
          </note>
          <note>
            Frågan är naturligtvis vad som är väsentliga ting och vad som
            är frågor av större vikt. Jag tycker att det finns ett ord i den
            moderata reservationen som är intressant, nämligen "automatik".
            Man konstaterar att det som har förevarit inte med automatik leder
            till slutsatsen att Utrikesnämnden borde ha fått tillfälle att
            diskutera detta.
          </note>
          <note>
            Jag kan respektera den slutsatsen, men just detta ordval innebär
            också att man öppnar för en annan tolkning. Det är inte totalt
            fel att göra en annan tolkning. Vi gör en annan tolkning.
          </note>
          <note>
            Jag tror att det är viktigt att man gör det och att man försöker
            hålla den linjen inte minst därför att det, som vi var inne på
            i inledningsrundan, finns ett tidigare exempel på liknande brev.
            Breven är inte exakt likadana, men de är jämförbara i viktiga
            avseenden.
          </note>
          <note>
            De har berört stora utrikespolitiska frågor där Sveriges ställningstagande,
            uppträdande, agerande och sätt att uttrycka sig har haft betydelse.
          </note>
          <note>
            Det är faktiskt mycket viktigt att man försöker hålla samma linje
            från det ena året och det ena brevet till det andra. Jag påtalade
            den brist som jag tycker fanns i socialdemokraternas agerande
            för ett antal år sedan, då det förra brevet var uppe.
          </note>
          <note>
            Jag vill också få sagt att jag inte tycker att det duger att
            hänvisa till att det den gången ändå gavs ett svar på en fråga
            i kammaren och att det skulle ersätta det som står i grundlagen
            om samråd i Utrikesnämnden. Man kan inte låta en fråga ställd
            av en enskild ledamot ersätta vad som är stadgat i regeringsformen.
          </note>
          <note>
            Parallellen är om inte exakt så ändå tillräckligt uppenbar. Det
            finns starkt underlag för att hävda att denna typ av frågor bör
            hanteras med konsekvens från ett år till ett annat och inte förvandlas
            till en fråga om färgen på den regering som för ögonblicket råkar
            sitta vid makten.
          </note>
          <note type="speaker">
            Anf. 64 KURT OVE JOHANSSON (s)
          </note>
          <note>
            replik
          </note>
          <note>
            Fru talman! Jag skall egentligen inte förstöra Håkan Holmbergs
            sammanfattning på något sätt. Jag vill bara på en enda punkt upprepa
            vad jag sade i ett tidigare sammanhang när det gäller det socialdemokratiska
            brevet från några år sedan.
          </note>
          <note>
            Det framgår - jag upprepar det ännu en gång, Håkan Holmberg -
            att både utrikesminister Sten Andersson och utskottet underströk
            att det hade varit en fördel om brevet hade presenterats i Utrikesnämnden.
          </note>
          <note>
            Jag vill ha detta noterat i protokollet.
          </note>
          <note>
            Anf. 65 HÅKAN HOLMBERG (fp) replik
          </note>
          <note>
            Fru talman! Då får väl jag till protokollet läsa in slutorden
            i majoritetstexten från 1991, där det heter att någon kritik mot
            regeringen inte är befogad. Det framstår ändå för var och en som
            läser detta och jämför från det ena året till det andra som att
            det görs olika bedömningar beroende på vem det råkar handla om.
          </note>
          <note type="speaker">
            Anf. 66 KURT OVE JOHANSSON (s)
          </note>
          <note>
            replik
          </note>
          <note>
            Fru talman! Det är egentligen inte så märkligt,
          </note>
          <note>
            Håkan Holmberg, eftersom man från regeringskansliet medgav att
            det hade varit en fördel om brevet hade dragits i Utrikesnämnden.
            Hade Carl Bildt eller varför inte moderaterna i utskottet sagt
            att brevet självfallet skulle ha dragits i Utrikesnämnden och
            att utrikespolitiken skulle ha skötts på ett annorlunda sätt hade
            utskottets skrivningar kanske sett litet annorlunda ut än vad
            de gör i dag.
          </note>
          <note type="speaker">
            Anf. 67 KENNETH KVIST (v)
          </note>
          <note>
            Fru talman! Det mesta är kanske i och för sig sagt i denna debatt.
            Men det vi har att granska är faktiskt den dåvarande regeringens
            handhavande av 10 kap.
          </note>
          <note>
            6 § i regeringsformen. Där heter det att regeringen har att informera
            Utrikesnämnden om frågor som kan få betydelse för riket.
          </note>
          <note>
            Om man riktar ett brev till en annan stat som spetsar till relationerna
            mellan Sverige och denna stat har det naturligtvis betydelse för
            riket. Om man sedan dessutom inte tar tillfället i akt och informerar
            Utrikesnämnden om detta, vare sig då Utrikesnämnden träffas strax
            innan brevet sänds i väg eller då Utrikesnämnden träffas en tid
            efter det att brevet sänts i väg, ställer man riksdagen i en position
            som är något märklig. Det är märkligt inte minst mot bakgrund
            av att det inte var svårt att gissa att det fanns en viss risk
            för regeringsskifte, med tanke på hur opinionssiffrorna såg ut
            i augusti. Då fanns det nog anledning att informera i Utrikesnämnden
            kring detta.
          </note>
          <note>
            I sådana här fall gäller det att grannlaga informera riksdagens
            partier, eftersom alla partier har ett internationellt kontaktnät
            och därmed också verkar i detta.
          </note>
          <note>
            Företrädare för Sveriges riksdag skall inte behöva bli påhoppade
            av företrädare för andra länder i frågor som har vikt för Sveriges
            relationer med omvärlden, som de ju rimligen borde känna till,
            och vara helt okunniga om vad som har förevarit.
          </note>
          <note>
            Jag menar att det finns fog för den kritik som majoriteten i
            utskottet har samlat sig kring.
          </note>
          <note>
            Det visar att den moderata partipolitiseringen av
          </note>
          <note>
            KU verkligen är tillspetsad när man inte vill ha granskning av
            de moderata makthavarna. Det är ett faktum.
          </note>
          <note type="speaker">
            Anf. 68 PETER ERIKSSON (mp)
          </note>
          <note>
            Fru talman! Jag skall försöka att fatta mig kort.
          </note>
          <note>
            Frågan om Carl Bildts brev till president Jeltsin grundar sig
            på en rapport från ÖB under våren 1994 om viss undervattensverksamhet
            som enligt rapporten pågått ända fram till 1993. Undervattensverksamheten
            visade sig efter ett tag vara fråga om minkar. Den som kan litet
            grand om biologi och ekologi vet att minkarna härstammar från
            Nordamerika.
          </note>
          <note>
            Carl Bildt skrev ett brev till Jeltsin. I brevet som var väldigt
            väl förberett och som man jobbat med länge i regeringskansliet
            hävdar Bildt att undervattensverksamheten härstammade från Ryssland,
            och inte bara det. Det berodde också på vad, som han säger, ex-sovjetiska
            strukturer som finns kvar.
          </note>
          <note>
            Det som utspelade sig under vattenytan i den svenska skärgården
            har varit en av de verkliga huvudfrågorna för svensk utrikespolitik
            under mer än ett decennium. Carl Bildts brev och Sveriges relationer
            med Ryssland och det tidigare Sovjetunionen är naturligtvis helt
            avgörande för svensk utrikespolitik.
          </note>
          <note>
            Man kan bara se till vilken vikt som Försvarsberedningen som
            nu arbetar lägger vid just situationen i
          </note>
          <note>
            Ryssland, vad som händer där de kommande åren och vilka möjligheter
            de har att återuppbygga ett militärt försvar som i dag har raserats.
          </note>
          <note>
            Detta är naturligtvis en betydande fråga. Det går inte att komma
            ifrån det. Därför spelar det faktiskt en stor roll. I ett läge
            där vi i Sverige har ett val bara någon månad senare är det självklart
            att en ny tillträdande regering bestående av Socialdemokraterna
            eller eventuellt andra partier måste veta om hur relationerna
            är med Ryssland.
          </note>
          <note>
            För mig känns det som en självklarhet att en nytillträdande regering
            måste känna till hur relationerna är med vår viktiga stormakt
            i öster. Annars hamnar man i en helt ohållbar situation om det
            skulle överföras till utrikespolitiken i dess helhet att varje
            nytillträdande regering skulle börja från noll. Det är därför
            ingen slump att vi i vår grundlag har formuleringen av frågor
            av stor vikt i utrikespolitiken skall tas upp i Utrikesnämnden
            så att alla partier i riksdagen känner till hur det står till
            med läget i utrikespolitiken.
          </note>
          <note>
            Jag menar att det särskilt efter det att Boris Jeltsin skickade
            ett svarsbrev där han reagerade mycket starkt på brevet från den
            svenske statsministern visade sig att det blivit en känslig utrikespolitisk
            fråga som måste tas upp i Utrikesnämnden. Men Carl Bildt gör inte
            det. Han säger någonting i förbifarten om att en kontakt har ägt
            rum mellan Ryssland och Sverige.
          </note>
          <note>
            Det gör att vi från KU, när vi rett ut den här situationen, känner
            oss tvingade att rikta en ganska skarp kritik mot Carl Bildt i
            denna fråga. Jag tycker också att det är bra att vi har fått en
            bred majoritet bakom den kritiken. Jag yrkar bifall till utskottets
            anmälan.
          </note>
          <note>
            Eu-frågor m.m.
          </note>
          <note>
            (avsnitten 12.2, 12.3 och 12.4)
          </note>
          <note type="speaker">
            Anf. 69 KENNETH KVIST (v)
          </note>
          <note>
            Fru talman! Det är tre olika saker som vi hanterar under detta
            ämnesblock som gäller EU. I en fråga har vi kunnat ena oss i utskottet,
            nämligen regeringens information om EES till riksdagen.
          </note>
          <note>
            Utskottet har där enats om en problematiserande skrivning. Dåvarande
            EES-avtal och nuvarande medlemskap i EU innebär en ny situation
            för Sverige. Det finns problem och egentligen också brister att
            diskutera när det gäller hur information mellan regering och riksdag
            skall försiggå för att det skall bli på bästa sätt.
          </note>
          <note>
            Vi som har svarat för anmälan har låtit oss nöja med det, eftersom
            vi i Sverige är i ett arbete där vi vinner erfarenhet. Men strävan
            måste naturligtvis vara att stärka riksdagens roll och position
            i arbetet inom
          </note>
          <note>
            EU.
          </note>
          <note>
            Däremot har det på två andra punkter inte gått att nå enhällighet.
            Där har man från ja-partiernas sida icke velat gå med på berättigad
            kritik av regeringens agerande.
          </note>
          <note>
            Situationen 1993-1994 var att vi i Sverige stod inför en folkomröstning
            om EU-medlemskap. Det gällde då att ge ett material till folket
            inför denna omröstning som skulle präglas av allsidighet för att
            ge människorna möjlighet att ta ställning utifrån en korrekt och
            riktig information.
          </note>
          <note>
            Som ett led i detta ville regeringen tillsätta ett antal konsekvensutredningar
            som skulle utreda konsekvenserna av ett medlemskap. Men dessa
            konsekvensutredningar, som alltså skulle ge ett underlag för folkomröstningsdebatten
            och folkets ställningstagande, sammansattes inte med den allsidighet
            och respekt för att det finns olika uppfattningar som ofta är
            bruklig när man sammansätter utredningar eller kommittér som består
            av flera personer. I stället var det en mycket ensidig övervikt
            av personer som uttalat sig vara för ett ja till EU.
          </note>
          <note>
            Det var 33 av 35 utredare som var utpräglade jasägare. Det visade
            sig också vid utfrågningen som utskottet hade med det ansvariga
            statsrådet Dinkelspiel att man hade tagit reda på att dessa personer
            var, som han uttryckte det, sakkunniga i EU-frågorna.
          </note>
          <note>
            Därmed visste säkert regeringen också mycket väl vilken inställning
            de hade i EU-frågorna, även om f.d.
          </note>
          <note>
            statsrådet Dinkelspiel förnekade det och sade att regeringen
            inte hade någon aning om deras position i
          </note>
          <note>
            EU-frågorna. Däremot visste man om att de var sakkunniga i EU-frågorna.
          </note>
          <note>
            Det är helt uppenbart att det har brustit med att tillsätta konsekvensutredningarna
            inför ett svenskt medlemskap på ett sätt som har gett möjlighet
            till allsidiga analyser och därmed också till en allsidig information
            till folket av vad konsekvenserna av ett medlemskap skulle innebära.
          </note>
          <note>
            I en reservation till utskottsbetänkandet menar vi att regeringen
            här har underlåtit att vidta några åtgärder för att åstadkomma
            en allsidig sammansättning och att regeringen och statsrådet Dinkelspiel
            därför inte kan undgå kritik för detta. Det har inte heller framkommit
            något som ändrar den slutsatsen.
          </note>
          <note>
            Inför folkomröstningen var det också en litet grannlaga uppgift
            att fördela de ekonomiska resurserna, dvs. medel för att bedriva
            påverkan av folkopinionen, mellan ja- och nej-sidan.
          </note>
          <note>
            Ja-sidan hade ett stort övertag i resurser redan från början
            eftersom stora och rika företag och organisationer stod på ja-sidan.
            Men man hade ambitionen att åtminstone ha en hygglig rättvisa
            och en hyggligt jämn fördelning av de statliga medlen. Men man
            kunde heller inte låta det vara.
          </note>
          <note>
            Regeringen gav ut en skrift som spreds i en liten upplaga till
            landets bibliotek. Den skriften gav regeringens syn - för övrigt
            en vinklad syn - på det avtal som man hade framförhandlat. När
            opinionsmätningarna började visa att nej-sidan var på frammarsch
            beslutade man sig för att stärka ja-sidan ytterligare genom att
            sända ut denna vinklade information till samtliga hushåll.
          </note>
          <note>
            Inte minst genom utfrågningen av Ulf Dinkelspiel har det klarlagts
            dels att Dinkelspiel har tagit på sig ett stark personligt ansvar
            för formuleringarna i
          </note>
          <note>
            UDH:s avsnitt i Riksskatteverkets broschyr till alla hushåll,
            dels att det har varit en vinklad information när det gäller väsentliga
            frågor som alliansfriheten, den ekonomiskt monetära unionen, offentlighetsprincipen,
            miljöpolitiken, alkoholpolitiken osv.
          </note>
          <note>
            Genom att på det viset öka mängden japropaganda inför folkomröstningen
            har regeringen kringgått den princip som man fattat beslut om,
            nämligen att propagandaresurserna från statens utgångspunkt skall
            fördelas någorlunda jämnt mellan de båda sidorna i folkomröstningskampanjen.
            Därmed har regeringen egentligen missbrukat sin position.
          </note>
          <note>
            Vänsterpartiet och Miljöpartiet menar att regeringen inte kan
            undgå kritik för detta. Man har försökt att utnyttja sin position
            som regering och statsmakt för att påverka folket i en viss riktning
            i en folkomröstning. Man har alltså inte agerat som enskilda politiska
            partier - det har regeringspartierna naturligtvis full rätt att
            göra.
          </note>
          <note>
            Vi menar att detta är otillbörligt och att utskottet borde ha
            kunnat samlas kring en kritik av detta. Tyvärr har ja-partierna
            i det stycket låtit ja-inställningen vägleda sig att ställa upp
            bakom regeringens positioner, vilket vi beklagar.
          </note>
          <note type="speaker">
            Anf. 70 PETER ERIKSSON (mp)
          </note>
          <note>
            Fru talman! Den här diskussionen handlar egentligen om flera
            EU-frågor. Jag tror att det är fyra ärenden som vi har samlat
            under en diskussion här.
          </note>
          <note>
            Jag kan instämma i mycket av det som Kenneth
          </note>
          <note>
            Kvist tidigare har tagit upp. Vi har ju också skrivit en gemensam
            reservation från Miljöpartiet och Vänsterpartiet där vi allvarligt
            kritiserar den förra regeringen, och framför allt statsrådet Dinkelspiel
            för att han har fattat beslut om och genomfört saker som innebär
            att man gjort grova övertramp inför folkomröstningen om ett svenskt
            medlemskap i EU.
          </note>
          <note>
            Den fråga som jag i första hand tänker ta upp är den om det informationsmaterial
            som gick ut till alla svenska hushåll inför folkomröstningen om
            EU.
          </note>
          <note>
            Sveriges riksdag hade beslutat att det skulle skickas ut en informationsfolder
            från Riksskatteverket.
          </note>
          <note>
            Sveriges riksdag hade också beslutat om att man skulle fördela
            medel någorlunda rättvist mellan jaoch nej-sidan, som Kenneth
            Kvist sade tidigare.
          </note>
          <note>
            Detta var givetvis litet grand löjeväckande alltihop eftersom
            ja-sidan i verkligheten hade enorma resurser jämfört med dem som
            fanns på nej-sidan inför folkomröstningen. Det finns statsvetare
            som i efterhand har granskat detta. Man talar om att det fanns
            kanske
          </note>
          <note>
            20 gånger så mycket pengar på ja-sidan som på nejsidan.
          </note>
          <note>
            Alla vi som var med vet ju vilka möjligheter detta gav. Ja-sidan
            kunde prestera annonser i alla Sveriges dagstidningar medan nej-sidan
            i första hand fick klara sig med att prata från mun till mun.
            Det gick ju ändå väldigt bra för nej-sidan. Vi hade ju så pass
            mycket bättre argument. Det insåg även statsrådet Dinkelspiel.
            Man hamnade i en mycket svår situation.
          </note>
          <note>
            Som jag bedömer det är det orsaken till att Dinkelspiel inte
            nöjde sig med de beslut som fanns från riksdagen. På eget bevåg
            - det visade sig mycket klart i den utfrågning som vi har haft
            - fattade han ett eget beslut om att det skulle skickas ut ytterligare
            en informationsfolder och att båda dessa informationsfoldrarna,
            den från Riksskatteverket och den som Utrikesdepartementet självt
            skulle skicka ut, skulle innehålla en text som är mycket propagandamässig.
            Den är full av både lögner och vilseledande information.
          </note>
          <note>
            Sådana här hushållsutskick kostar mycket pengar.
          </note>
          <note>
            Det var fråga om ett antal miljoner kronor utöver de som riksdagen
            anslagit som därmed ställdes till jasidans förfogande.
          </note>
          <note>
            Jag skall ta upp några exempel från dessa foldrar som visar hur
            oerhört snedvriden informationen är.
          </note>
          <note>
            Det gäller t.ex. miljökraven som ligger mig varmt om hjärtat.
            I rubriken står det: Sverige behåller miljökraven.
          </note>
          <note>
            I texten står det: Om EU inte når upp till svenska miljöstandarder
            under de fyra åren kommer Sverige att behålla sina regler med
            hänvisning till den s.k.
          </note>
          <note>
            miljögarantin. En paragraf i EU:s Romfördrag ger medlemsstaterna
            rätt att hålla en högre nationell skyddsnivå.
          </note>
          <note>
            Detta är direkt lögnaktig information. Det påpekades också före
            folkomröstningen av ordföranden i den konsekvensutredning som
            hade att utreda miljökraven och vad som skulle hända med Sveriges
            miljöregler vid ett medlemskap i EU. Han var själv en förespråkare
            för ett svenskt medlemskap, men han tog kontakt med departementet
            och sade att han inte alls kunde ställa upp på detta. Det måste
            vara en annan skrivning som talar om verkligheten i stället för
            den här skönmålningen. Men det hjälpte inte utan departementet
            stod på sig och ville ha sin bild av verkligheten i stället.
          </note>
          <note>
            Det finns fler exempel. Det talas om att vi får behålla vår nationella
            regionalpolitik, men i själva verket pågick det förhandlingar
            om just den svenska nationella regionalpolitiken som inte var
            färdiga förrän nu i våras. De innebar ganska betydande förändringar
            av den nationella regionalpolitiken. Där står om skydd mot salmonella
            och om allt möjligt som vi skulle klara av att få behålla samt
            att vi också skulle få fler jobb genom ett EU-medlemskap. Men
            var och en vet ju i dag att mycket av det som sades och skrevs
            från ja sidan inte var med sanningen överensstämmande.
          </note>
          <note>
            Eftersom det inför folkomröstningen begicks så uppenbara felaktigheter
            och så uppenbara övergrepp från ja-sidan och från makten, tycker
            jag faktiskt att man kan kräva litet mer ryggrad av de partier
            som är representerade i konstitutionsutskottet och som har att
            ta del av denna granskning. Ni borde faktiskt erkänna att det
            har begåtts en hel del felaktigheter inför folkomröstningen och
            att den då sittande regeringen inte har skött detta på ett hyggligt
            sätt. Det är också väldigt illa att konstitutionsutskottet som
            institution inte klarar av att visa upp så pass mycket ryggrad
            här.
          </note>
          <note type="speaker">
            Anf. 71 BJÖRN VON SYDOW (s)
          </note>
          <note>
            Fru talman! Man kan vara anhängare av Folkomröstningsinstitutet
            och ändå se komplikationer i förhållande till den parlamentariska
            principen. Den kommer ju till uttryck i regeringsformen, bl.a.
            i första avsnittet, 6 §: Regeringen styr riket. Den ansvarar inför
            riksdagen.
          </note>
          <note>
            Här kommer bl.a. frågan upp om hur en regering skall styra riket
            när en folkomröstning blir aktuell -
          </note>
          <note>
            en folkomröstning som dessutom berör regeringspolitiken i centrala
            hänseenden. Hur utöva regeringsmakten inför en folkomröstning
            är väl egentligen den principiella frågeställning som vi här diskuterar.
          </note>
          <note>
            Man kan göra en jämförelse med hur regeringar styr inför de allmänna
            valen. Hur tillämpar regeringar
          </note>
          <note>
            Utredningsinstitutet, kommittéväsendet respektive rätten att
            utge publikationer inför allmänna val?
          </note>
          <note>
            Varken regeringsformen eller några andra regler ger någon klar
            anvisning om hur regeringsmakten skall utövas, vare sig nu när
            vi inte direkt står inför ett val eller vid ett nära förestående
            val. Det finns ju många exempel på att varje regering använder
            sig av kommittéväsendet och informationsmöjligheterna både inför
            val och i andra sammanhang.
          </note>
          <note>
            Jag kan bara som exempel nämna att inför det senaste valet var
            man vid Miljödepartementet duktig på att använda kommittéer. Utbildningsdepartementet
            lade ned mycket arbete på informationssidan. Den gamla socialdemokratiska
            regeringen gjorde nog också en hel del liknande inför valet 1991.
            Detta är ett etablerat faktum.
          </note>
          <note>
            Hur är det då med kommittéväsendet? Finns det några regler om
            hur kommittéväsendet skall fungera?
          </note>
          <note>
            Det gör det faktiskt inte i regeringsformen. Man kan indirekt
            sluta sig till att varje regering har stor frihet att använda
            sig av systemet med utredare, utredningar och kommittéer. Regeringar
            får och kan sätta samman olika inslag i förberedelsearbete inför
            ett regeringsbeslut och indirekt inför ett riksdagsbeslut och
            för all del även inför uppföljningar av riksdagsbeslut.
          </note>
          <note>
            En regering kan välja mer eller mindre av parlamentarisk partipolitisk
            förankring i en utredning här i riksdagen. Vi vet hur partibilden
            ser ut. Det är särskilt viktigt för en minoritetsregering att
            fundera över hur man på ett klokt sätt sätter samman en kommitté.
          </note>
          <note>
            Inför en folkomröstning har en regering samma rörelsefrihet som
            varje regering har och, kan man säga, samma skyldighet att styra
            riket. En regering kan inte heller inför en folkomröstning åläggas
            att inte använda sig av utredningsväsendet eller kommittéväsendet.
            Men sammansättningen av en kommitté blir naturligtvis mer komplicerad
            när man inte, som inför ett val, har en partibild här i riksdagen
            att utgå ifrån.
          </note>
          <note>
            Då kommer man in på en omdömesfråga: Hur komponera en kommitté?
          </note>
          <note>
            Vi, som inte ser att detta har varit något som man bör rikta
            kritik mot, har uppfattningen att vi hamnar på en sluttande plan
            om riksdagen och konstitutionsutskottet börjar att föreskriva
            olika principer för hur kommittéer skall sammansättas åsiktsmässigt.
            Det må gälla inför en folkomröstning eller vid sidan av folkomröstningar.
          </note>
          <note>
            Så får jag gå över till den informationsverksamhet som en regering
            kan bedriva. I regeringsformen finns det ingen aktivt utformad
            regel eller restriktion för hur en regering kan genomföra information
            kring regeringens verksamhet eller beslut. Detta kan man sluta
            sig till indirekt genom regeringsformen, där det talas om att
            det i lagstiftningsmakten, finansmakten, utrikespolitikens maktutövning
            och förvaltningsmakten inte finns några regler för hur information
            skall gå till.
          </note>
          <note>
            De informationsmöjligheter som finns för en regering blir ett
            utflöde också det av det första kapitlet i grundlagen; regeringen
            styr riket. Finansiering av verksamheten måste ske inom ramar
            som riksdagen anger, knutet till sina anslag.
          </note>
          <note>
            Inför ett allmänt val finns här en betydande möjlighet för en
            regering att genomföra informationsinsatser. Det är väldigt tveksamt
            om vi från riksdagens sida skall genomföra en grundlagsändring
            eller utfärda föreskrifter av generell natur om hur en regerings
            informationsverksamhet skall gå till.
          </note>
          <note>
            Inför en folkomröstning har vi heller inga regler som skulle
            kunna användas. Jag tror att det är farligt att ge sig in på regler
            av generell natur när det gäller hur en regerings informationsverksamhet
            skall gå till, även om den är knuten till eller har bärighet till
            en folkomröstning.
          </note>
          <note>
            På den här punkten tror jag att det i förlängningen finns principiella
            problemställningar som man från reservanternas sida bör besinna
            när man riktar kritik mot den dåvarande regeringens agerade. Jag
            noterar också att i reservationen och i de uttalanden som har
            gjorts i dag finns inga hänvisningar till någon konkret föreskrift,
            vare sig i regeringsformen eller på annat sätt, som man menar
            att den dåvarande regeringen skulle ha brutit mot.
          </note>
          <note>
            Anf. 72 PETER ERIKSSON (mp) replik
          </note>
          <note>
            Herr talman! Björn von Sydow, det finns i vår reservation ingen
            anmärkning kring grundlagsregleringen. Men vi riktar uppmärksamhet
            på att det faktiskt finns riksdagsbeslut som handlar om precis
            den här saken, dvs. informationen inför folkomröstningen om medlemskap
            för Sverige i den europeiska unionen. I
          </note>
          <note>
            de riksdagsbeslut som fattades togs upp både hur jaoch nejsidan
            finansiellt skulle använda statens resurser och att Riksskatteverket
            borde ansvara för den information som gick ut från staten inför
            folkomröstningen.
          </note>
          <note>
            Men här har alltså Ulf Dinkelspiel och därmed regeringen tagit
            ett eget initiativ som går långt utöver riksdagens beslut och
            som i praktiken åsidosätter riksdagens beslut, vilket gör att
            beslutet faller. Det är mot detta som jag tycker att man kan rikta
            mycket allvarlig kritik, därför att dessa riksdagsbeslut fattades
            just för att det inte skulle ske en otillbörlig och missvisande
            påverkan utifrån den makt som regeringskansliet innehar, där betydande
            resurser kan användas för den här typen av information som går
            direkt till hushållen.
          </note>
          <note>
            Anf. 73 BJÖRN VON SYDOW (s) replik
          </note>
          <note>
            Herr talman! Det riksdagsbeslut som det här syftas på gällde
            kampanjmedlen, inriktningen inför folkomröstningen med särskilda
            medel. Visst skulle det vara möjligt att riksdagen hade beslutat
            anslag efter anslag med föreskrifter om hur olika anslag skulle
            kunna användas. Men var hamnar vi då? Skall riksdagen föreskriva
            åsiktsregler, utformningar av hur regeringen skall kunna forma
            sin information? Var hamnar vi då? Ett sluttande plan.
          </note>
          <note>
            Anf. 74 PETER ERIKSSON (mp) replik
          </note>
          <note>
            Herr talman! Om riksdagen beslutar att vi skall använda si och
            så mycket pengar som kampanjmedel inför folkomröstning, då skall
            inte regeringen få använda mångmiljonbelopp utöver detta för ena
            sidan.
          </note>
          <note>
            Likadant är det med informationen. Om riksdagen beslutar att
            Riksskatteverket skall gå ut med en informationsbroschyr som i
            första hand handlar om det tekniska förfarandet vid folkomröstningen,
            skall inte regeringen använda mångmiljonbelopp för att gå ut med
            sin propaganda utöver det, utan då är det riksdagsbeslutet som
            skall gälla.
          </note>
          <note>
            Anf. 75 BJÖRN VON SYDOW (s) replik
          </note>
          <note>
            Herr talman! Nu är vi inne på innehållet i den publikation som
            gjordes. Var hamnar vi om riksdagen föreskriver hur regeringens
            information skall vara utformad? De exempel som bl.a. Peter Eriksson
            nämnde tidigare är inte oomtvistade. Det finns motsatta tolkningar
            på vissa av de punkter som Peter Eriksson anför om hur fördraget
            skulle tolkas, bör tolkas och kan tolkas.
          </note>
          <note>
            Anf. 76 KENNETH KVIST (v) replik
          </note>
          <note>
            Herr talman! Björn von Sydow hänvisar till att det inte finns
            några exakta regler kring detta. Vi är i flera fall överens om
            skrivningarna när det gäller andra ärenden där vi riktar viss
            kritik mot regeringen Bildt och där det inte direkt handlar om
            överträdelse av regler utan där det avser överträdelse som har
            att göra med allmän trovärdighet. Det är också ett fall. I en
            folkomröstningssituation är den frågan utbruten ur styrandet av
            riket. Den överlåts, i alla fall med rådgivnings rätt, till folket.
            Det är givet att regeringen då skall handha det på ett förtroendefullt
            och grannlaga sätt.
          </note>
          <note>
            Det är riktigt att regeringen styr riket. Men det står ingenstans
            att detta att styra riket skall innebära att regeringen skall
            ha rätt att styra riket dithän den vill, att den också i en folkomröstningssituation
            ha rätten att försöka vilseföra folket.
          </note>
          <note>
            Jag tycker att Björn von Sydows huvudanförande på alla väsentliga
            punkter egentligen visar att den kritik som vi riktar är korrekt.
            Han talar om att inget hindrar en regering från att använda utskottsväsendet
            eller kommittéväsendet i en folkomröstningssituation och att det
            inte heller finns regler som begränsar den propaganda som regeringen
            får föra. Därmed har egentligen vår kritik träffat precis rätt.
            Det vore bra om ni också skulle ha mod att dela den.
          </note>
          <note>
            Anf. 77 BJÖRN VON SYDOW (s) replik
          </note>
          <note>
            Herr talman! Det blir enklare i sådana här situationer när det
            handlar om allmänna val och det är partierna som skall vara representerade
            i kommittéer.
          </note>
          <note>
            Det blir också lättare med informationsgivningen när det är regeringen
            som står för den fråga som skall avgöras av folket i ett vanligt
            val, det blir mindre komplikationer.
          </note>
          <note>
            Det görs gällande att det finns vilseförande argumentation osv.
            i broschyrerna. Det är tvistigt. Det finns många olika meningar
            om vad som har varit rätt eller inte. Poängen är emellertid att
            kritik har riktats mot regeringens föreskrifter. Det är helt rätt.
          </note>
          <note>
            Den förekom under folkomröstningskampanjen.
          </note>
          <note>
            Varje regering som ger ut skrifter måste fundera på om skriften
            innehåller felaktigheter eller överdrifter och om den kan direkt
            motverka eventuella syften -
          </note>
          <note>
            som regeringen kan ha haft - inför ett avgörande. Den diskussion
            om huruvida broschyrerna var riktigt utformade eller inte som
            Peter Eriksson och Kenneth
          </note>
          <note>
            Kvist har fört i sakfrågorna var legitim före folkomröstningsdagen.
          </note>
          <note>
            Anf. 78 KENNETH KVIST (v) replik
          </note>
          <note>
            Herr talman! Det finns en skillnad. Om t.ex. en information med
            samma innehåll som regeringens skrift hade undertecknats av de
            i regeringen ingående partierna och spritts med de medel dessa
            partier fick för att bedriva EU-information, hade ingen haft någon
            som helst anledning att ta upp detta till diskussion.
          </note>
          <note>
            Men regeringen har ändå, utöver att den är en politisk instans,
            också ett helhetsansvar i nationen, och framstår därför för många
            människor som någonting som åtminstone i en del fall bör stå över
            politiken. När den ger ut någonting som är förment objektivt men
            faktiskt på punkt efter punkt kan ifrågasättas, utnyttjar den
            regeringen sin position på ett otillbörligt sätt som inte inger
            ett gott förtroende. Den försöker manipulera folkomröstningen
            eller bidra till en manipulation av folkopinionen och folkomröstningen
            genom att utnyttja sin ställning.
          </note>
          <note>
            Det är det vi menar har skett. Man har så att säga bakvägen förmerat
            ja-sidans kampanjpengar.
          </note>
          <note>
            Anf. 79 BJÖRN VON SYDOW (s) replik
          </note>
          <note>
            Herr talman! Det är riktigt att vi ställer stora krav på broschyrer
            och publikationer från en regering. Jag tror också det ligger
            någonting i vad Kenneth Kvist säger: Om en regering gör starkt
            partisinnade eller opinionsmässigt präglade uttalanden i kontroversiella
            frågor, kan det motverka syftet. Är en regering klok så är den
            mycket omsorgsfull i utformningen av sin informationspolitik.
          </note>
          <note>
            Jag skulle vilja ställa en fråga i det här replikskiftet. Vad
            är det för generella regler som reservanterna skulle efterlysa
            för att få sina önskemål tillgodosedda? Med andra ord: Skall Sveriges
            riksdag, dess konstitutionsutskott, när det granskar statsråden
            ha mer restriktioner? Kommer vi då inte i farlig konflikt med
            åsiktsfrihetens principer, även när de utövas av staten i form
            av regeringen?
          </note>
          <note type="speaker">
            Anf. 80 BIRGITTA HAMBRAEUS (c)
          </note>
          <note>
            Herr talman! Jag tycker att det var intressant att lyssna till
            den här ordväxlingen och att Björn von
          </note>
          <note>
            Sydow visar en viss öppenhet inför det statsvetenskapliga problem
            som finns, nämligen hur en regering som har tagit ställning för
            den ena sidan i en folkomröstning skall kunna se till att demokratins
            krav ändå uppfylls så att också oppositionen får likvärdiga möjligheter.
          </note>
          <note>
            Vi måste lära oss av erfarenheterna från den första folkomröstningen
            om EU. Det kommer nämligen flera. Det är troligt att vi får ännu
            en folkomröstning mot slutet av detta årtusende, efter EU:s regeringskonferens
            IGC 96. Danmark kommer att ha folkomröstning då och jag misstänker
            att det är troligt att också vi i Sverige kommer att ha en folkomröstning.
          </note>
          <note>
            Om inte folk skall känna sig, och faktiskt också bli, lurade,
            är det nödvändigt att vi finner metoder för att dels så objektivt
            som möjligt redogöra för vad frågan gäller, dels ge jämförbara
            resurser till dem som är kritiska till det resultat som regeringen
            medverkar till. Jag hoppas att vi kan vara överens om det.
          </note>
          <note>
            Hur skall man då komma fram till vad omröstningen gäller? En
            metod som Ulf Dinkelspiel inte verkade främmande inför vid utfrågningen
            vore att låta några universitetsinstitutioner oberoende av varandra
            analysera förhandlingsresultatet och sammanfatta det på ett begripligt
            sätt. En annan möjlighet är kanske s.k. vetenskaplig medling,
            som har tillämpats av Forskningsrådsnämnden i serien Källa. Två
            experter med olika värderingar i sakfrågan fick först klara ut
            vad de var överens om och därefter ge var sin beskrivning av områden
            där de inte var överens. Det är inte rimligt att den regering
            som fört förhandlingarna själv skall kunna eller ha intresse av
            att helt objektivt redovisa resultatet.
          </note>
          <note>
            När det gäller resurstilldelningen vid en folkomröstning bör
            man ge rimliga arbetsmöjligheter till dem som är i opposition.
            Den bästa modellen är förmodligen en ny s.k. Fälldindelegation,
            men med betydligt större resurser till sitt förfogande än vid
            den första folkomröstningen. Den delegationen kunde också övervaka
            att resursfördelningen blev någorlunda rättvis och påtala uppenbara
            skevheter. Det är alltså viktigt att alla som deltar i kampanjen
            redovisar hur mycket de disponerar och vilka som finansierar deras
            kampanj.
          </note>
          <note>
            Erfarenheterna från 1994 är egentligen fruktansvärda. Konsekvensutredningarna
            dominerades av jasägare och remissbehandlades över huvud taget
            inte.
          </note>
          <note>
            Alla kunde se hur resursfördelningen var rent löjeväckande skev.
          </note>
          <note>
            När det gäller Riksskatteverkets broschyr fanns en sida med argument
            för nej och fem sidor med argument för ja, varav fyra var skrivna
            av UD:s handelsavdelning.
          </note>
          <note>
            Många väntade sig säkert att regeringen och UD
          </note>
          <note>
            skulle ge en korrekt redogörelse för det avtal som folket skulle
            ta ställning till. Så är inte fallet. Ulf Dinkelspiel medgav vid
            utfrågningen att denna text var en plädering för anslutning till
            EU, eftersom regeringen ju tagit ställning för ett ja i folkomröstningen.
          </note>
          <note>
            Det finns sakfel och missvisande påståenden i
          </note>
          <note>
            UD:s material, men det allvarligaste tycker jag är att man helt
            tigit om den avgjort viktigaste innebörden av en anslutning till
            EU. All offentlig makt utgår inte längre från folket. EU:s bestämmelser
            tar över svensk lag, även grundlag. Folket kan inte rösta bort
            lagstiftarna. Sverige har givit upp sin suveränitet som nation.
            Om detta står inte ett ord i redogörelsen för det avtal som det
            svenska folket skulle säga ja eller nej till.
          </note>
          <note>
            Ulf Dinkelspiel är personligen ansvarig för de vinklade EU-broschyrerna.
            Andra statsråd utsåg konsekvensutredningarna utan att lyckas nå
            balans.
          </note>
          <note>
            Majoriteten i Centerpartiets riksdagsgrupp gör en annan bedömning
            och vill inte rikta någon kritik mot regeringen i denna fråga.
            Centern kommer alltså att rösta med majoriteten här.
          </note>
          <note>
            Jag har en annan åsikt, och jag kommer att rösta med Vänstern
            och Miljöpartiet i reservationerna 6 och
          </note>
          <note>
            7, som jag yrkar bifall till.
          </note>
          <note type="speaker">
            Anf. 81 KENNETH KVIST (v)
          </note>
          <note>
            Herr talman! Jag känner att jag på grund av reglerna inte blev
            riktigt klar med replikskiftet med Björn von Sydow. Därför satte
            jag upp mig på talarlistan en gång till.
          </note>
          <note>
            Vi behöver inte här gå in på en djupare diskussion om statens
            karaktär, om vems intressen staten företräder osv. Många människor
            har i varje fall ideellt den uppfattningen att staten skall vara
            allas stat. Det är hela folkets stat, i alla fall vill vi att
            det så skall vara och så skall framstå.
          </note>
          <note>
            När vi ordnar en folkomröstning i vårt land gör vi det i allmänhet
            därför att vi vet att folkets mening är delad. Då vill regeringen,
            eller det politiska systemet om vi så vill, försöka avläsa vilken
            folkviljan egentligen är. Men i den situationen får staten inte
            använda all den auktoritet den har, för att vissa makthavare av
            folket skall få precis det svar som de önskar. Då bortfaller ju
            så att säga meningen med att låta folket ge makthavarna ett råd.
          </note>
          <note>
            Man får då, för att så att säga handha sitt innehav av statsmakten
            på ett trovärdigt och anständigt sätt, avhålla sig från att utnyttja
            positionen till att försöka manipulera eller påverka folkopinionen.
            Annars får man ju inte höra folkets egentliga råd. Som man ropar
            får man svar. Man pressar på folket sin mening. Vi menar att det
            är i detta avseende som man har brustit i hanteringen av det här.
          </note>
          <note type="speaker">
            Anf. 82 BJÖRN VON SYDOW (s)
          </note>
          <note>
            Herr talman! Kenneth Kvists inledning är faktiskt riktig. Vi
            borde ha diskuterat statens begrepp.
          </note>
          <note>
            Jag menar att staten i en parlamentarisk demokrati som ställs
            inför en folkomröstningssituation måste uppträda i olika roller.
            En roll där vi väl har kommit ganska långt i Sverige är att staten
            försöker finansiera olika sidor av en folkomröstning och ställa
            förhållandevis lika resurser till förfogande. Det är en del. Men
            detta förekommer inte i alla stater som använder sig av folkomröstningsinstitutet.
          </note>
          <note>
            En annan del som berörts i ett av inläggen här -
          </note>
          <note>
            jag tror att det var ett inlägg av Birgitta Hambraeus -
          </note>
          <note>
            är statens möjlighet som lagstiftare att eventuellt föreskriva
            redovisningsplikt för finansiering av folkomröstningskampanjer.
          </note>
          <note>
            Den tredje delen är den som jag tog upp. Där tycker jag inte
            att någon av reservanterna här har något svar. En regering är
            grundad på regeringsförklaringen. Hur skall regeringen handla
            i den situationen? Här är det svårt att anlägga restriktioner
            i lagteknisk mening. Men det finns naturligtvis klokhet och etik
            som bjuder på att man icke går långt i partisinnet där.
          </note>
          <note>
            Låt mig avrunda med att säga: Inför de allmänna valen har många
            skrifter utgivits av många regeringar som uppfyller lägre ställda
            krav på allsidighet och saklighet än jag menar att det är fråga
            om åtminstone beträffande de här broschyrerna.
          </note>
          <note type="speaker">
            Anf. 83 KENNETH KVIST (v)
          </note>
          <note>
            Herr talman! Det finns ändå en skillnad här, Björn von Sydow.
            I de allmänna valen till riksdagen är det ju faktiskt regeringarna
            som granskas och ifrågasätts.
          </note>
          <note>
            Om en regering lämnar ut en "propagandapräglad"
          </note>
          <note>
            broschyr skulle kanske också jag ha synpunkter på det när det
            gäller sättet att använda statsmedlen, för det här borde vara
            partiernas sak i valen. Likväl är broschyren kritiserbar på ett
            annat sätt och också lätt genomskådlig för människor som är för
            eller emot regeringen.
          </note>
          <note>
            Här gäller det dock en sakfråga. Staten skall pejla folkets vilja.
            Men sedan använder ena sidan statsmakten för att påverka folkviljan.
            Jag menar att man brister i omdöme och i den oväld som borde finnas
            när man använder statsmakten till att ge ut vinklad information
            och till att under en sorts vetenskaplig mask konstruera vinklade
            rapporter som talar om hur förträffligt allt kommer att bli bara
            vi kommer med i EU.
          </note>
          <note>
            Det är klart att det inte går att sätta upp entydiga regler.
            Men, som jag tidigare sade, vi granskar faktiskt också omständigheter
            och förhållanden som har att göra med ett allmänt trovärdigt beteende
            och en allmänt trovärdig behandling av staten och dess resurser.
          </note>
          <note type="speaker">
            Anf. 84 PETER ERIKSSON (mp)
          </note>
          <note>
            Herr talman! Jag vill gärna ge ett kort svar på
          </note>
          <note>
            Björn von Sydows fråga här.
          </note>
          <note>
            Vi kan isolerat se till informationshanteringen och de hushållsfoldrar
            som gick ut till svenska folket veckorna före folkomröstningen.
            Och vi kan tänka oss
          </note>
          <note>
            - överfört på de allmänna valen - att den borgerliga regeringen
            valet 1994 under veckorna före de allmänna valen med regeringsmedel
            går ut med kanske flera informationsfoldrar eller med stora annonser
            i dagspressen där man säger att en ny socialdemokratisk regering
            vore en fara för landet samt att Moderaterna eller den borgerliga
            regeringen är en garanti för att trygga landets säkerhet, för
            att bevara ekonomiskt oberoende etc. Det rör sig alltså om ganska
            tunga argument i en känslig situation.
          </note>
          <note>
            Tycker då inte Björn von Sydow att det vore ett sätt att missköta
            sin ställning som regeringsinnehavare och att otillbörligt utnyttja
            sin position? Jag är ganska övertygad om att Björn von Sydow skulle
            tycka att det var ett mycket allvarligt övergrepp. Det är också
            precis vad som hände inför folkomröstningen inför
          </note>
          <note>
            EU.
          </note>
          <note>
            Att konstitutionsutskottets majoritet inte reagerar ordentligt
            på den frågan tycker jag innebär ett allvarligt prejudikat som
            i framtiden kan innebära att regeringar ännu mer agerar utifrån
            sin position - sin maktställning och sina finansiella resurser
            - där partistöden bara blir en liten del.
          </note>
          <note type="speaker">
            Anf. 85 BJÖRN VON SYDOW (s)
          </note>
          <note>
            Herr talman! Peter Erikssons ordval här liksom reservationens
            avslutning är mycket långtgående i skildringen av hur både de
            aktuella broschyrerna såg ut och skissen till en tilltänkt plädering
            skulle ha varit.
          </note>
          <note>
            Det är självklart att en broschyr som den som Peter
          </note>
          <note>
            Eriksson skisserar inte skulle accepteras. Men hur var det med
            broschyrerna? Ja, de ledde fram till att det tydligt klargjordes
            att det handlar om att den enskilde skall rösta ja eller nej.
            Det talades om att det var för en folkomröstnings skull, och det
            klargjordes att det var fråga om den enskildes ja eller nej.
          </note>
          <note>
            Peter Erikssons jämförelse haltar. Jag misstänker att den tilltänkta
            broschyren från den gamla borgerliga regeringen inte skulle ha
            uppmanat till att rösta antingen med regeringen eller med oppositionspartierna.
          </note>
          <note type="speaker">
            Anf. 86 PETER ERIKSSON (mp)
          </note>
          <note>
            Herr talman! Jag tycker att det är bra att Björn von
          </note>
          <note>
            Sydow erkänner att den här principen/det här prejudikatet i längden
            inte håller.
          </note>
          <note>
            Någonstans finns en gräns för när man kan använda regeringens
            resurser på ett helt otillbörligt sätt. Där måste konstitutionsutskottet
            reagera. Jag menar att fallet i höstas är ett sådant exempel på
            grova övertramp från regeringen. Det är sakfrågorna som vi till
            syvende och sist hamnar på. Björn von Sydows inledande diskussion
            om att det inte finns någon grund här för kritik på grund av att
            det inte finns regler i grundlagen om detta faller helt och hållet.
            Det är alltså sakfrågorna vi borde ha diskuterat, liksom innehållet
            i broschyren. Vi borde ha frågat: Är det här en någorlunda korrekt
            verklighetsbeskrivning eller inte?
          </note>
          <note>
            I det här fallet är det inte så.
          </note>
          <note type="speaker">
            Anf. 87 BJÖRN VON SYDOW (s)
          </note>
          <note>
            Herr talman! Nej, det är inte så. Peter Eriksson och andra opponenter
            har inte kunnat anvisa någon väg för hur en grundlagsstiftning
            eller annan lagstiftning skulle se ut som reglerar hur regeringen
            skall kunna använda informationstekniska medel.
          </note>
          <note>
            I flera anföranden har jag sagt att en klok regering förstår
            att går man för långt, så kommer det att vändas mot regeringen.
            Den offentliga granskningen av allt som publiceras, från regeringen
            och andra, är nödvändig. Det är i en kampanj - en valkampanj eller
            en folkomröstningskampanj - som den diskussionen hör hemma, inte
            i något som har formen av granskningar i efterhand av konstitutionsutskottet
            eller av försök till inskränkningar eller preciseringar i åsiktsfriheten
            i vårt land.
          </note>
          <note type="speaker">
            Anf. 88 PETER ERIKSSON (mp)
          </note>
          <note>
            Herr talman! Björn von Sydow pratar om vad en klok regering skall
            göra. Jag pratar om vad ett klokt konstitutionsutskott bör göra
            i ett sådant här läge. Det är uppenbart att vi måste se till att
            det inte blir ytterligare sådana här situationer i framtiden och
            att vi i det här läget måste reagera mycket bestämt mot den tendens
            som finns till att regeringspartierna vid allmänna val eller folkomröstningar
            inte utnyttjar regeringens ställning, maktposition och finanser
            för egna partipolitiska syften.
          </note>
          <note>
            Volvo-Renault-affären och tidigare regeringars kontakter med
            bilindustrin
          </note>
          <note>
            (avsnitt 13.1)
          </note>
          <note type="speaker">
            Anf. 89 BIRGER HAGÅRD (m)
          </note>
          <note>
            Herr talman! Volvo-Renault-frågan har tagits upp på utskottets
            eget initiativ. Man har också ägnat en del uppmärksamhet åt regeringars
            agerande tidigare när det gäller den svenska bilindustrin. Det
            gäller t.ex.
          </note>
          <note>
            Volvos etablering i Uddevalla 1985 och Saab-Scanias etablering
            i Malmö 1986. Om de tidigare affärerna kan väl sägas att utskottet
            inte närmare tagit fram konstitutionella aspekter. Man kan konstatera
            - men det visste vi ju redan förut - att det sannerligen inte
            var några lysande resultat som uppnåddes vare sig i
          </note>
          <note>
            Uddevalla eller i Malmö. Men det har varit en sak för
          </note>
          <note>
            Riksdagens revisorer att se närmare på.
          </note>
          <note>
            Det är naturligtvis varje regering obetaget att fatta okloka
            politiska beslut; det är inget som i och för sig angår konstitutionsutskottet.
            Däremot kan vi se att frågan har en ideologisk skiljelinje mellan
            en socialdemokratisk uppfattning, eller skall vi säga en vänsteruppfattning,
            och en borgerlig uppfattning. Från socialdemokratisk sida och
            från vänstersidan över huvud taget har man inte någonting emot
            att staten och regeringen ordentligt lägger sig i vad industrin
            sysslar med.
          </note>
          <note>
            Den här frågan har två delar. Den ena gäller informationssidan.
            Jag vill påminna om att hela det här
          </note>
          <note>
            Volvo-Renault-spektaklet pågick från 1990 fram till, låt oss
            säga, den 2 december 1993 då den tilltänkta fusionen definitivt
            sprack.
          </note>
          <note>
            Informationssidan är alltså den ena. Det har varit mycket diskussion
            om huruvida den svenska regeringen var informerad om vad som hände
            under perioden från den 22 november 1993 till den 2 december
          </note>
          <note>
            1993. Det tragiska i det här sammanhanget är de många insinuationer
            som förekom, inte minst från konstitutionsutskottets tidigare
            ordförande Thage G
          </note>
          <note>
            Peterson, både i artiklar och vid utfrågningar - alltsammans
            uppenbarligen i syfte framför allt att smutskasta förre statsministern
            Carl Bildt och också förre utrikeshandelsministern Ulf Dinkenspiel.
            Det var detta som föranledde statsminister Carl Bildt att skriva
            sitt brev till konstitutionsutskottet, något som skall behandlas
            senare.
          </note>
          <note>
            Carl Bildt och regeringen fick inte någon information från den
            22 november till den 2 december.
          </note>
          <note>
            Motsatsen skulle ha hävdats av Thage G Peterson, som vid inte
            mindre än sex tillfällen sade att han visste att regeringen skulle
            ha fått någon typ av information. Han gavs många möjligheter att
            närmare förklara vad det var han visste, när han hade fått upplysningarna
            och från vem han hade fått upplysningarna. Senast var det, vill
            jag minnas, vid en utfrågning den 19 april. Men något besked kom
            aldrig.
          </note>
          <note>
            Vi kan alltså konstatera att informationsfrågan varit den ena
            sida av saken. Det har inte lyckats för utskottet att på den punkten
            klarlägga vad som har hänt respektive vad som inte har hänt. Pehr
            G Gyllenhammar uppger att han definitivt inte visste om att affären
            skulle spricka förrän vid styrelsemötet den 2
          </note>
          <note>
            december.
          </note>
          <note>
            Den andra frågan som har tagits upp och diskuterats gäller vilken
            ställning regeringen skall ta. Carl
          </note>
          <note>
            Bildt förklarade tydligt vid utfrågningen våren 1994
          </note>
          <note>
            att hela affären inte var ett ärende för regeringen och att det
            var en medveten politik från regeringens sida att ansvaret skulle
            ligga hos Volvo.
          </note>
          <note>
            Detta tas nu till intäkt av vänstermajoriteten för att anklaga
            regeringen för passivitet. Tvärtom måste det naturligtvis ses
            som något i hög grad positivt - i varje fall från borgerlig utgångspunkt
            - att man i regeringen gjorde en klar boskillnad mellan sitt eget
            och det enskilda näringslivets ansvarsområde. Fusionen var en
            sak uteslutande för Volvos bolagsstämma.
          </note>
          <note>
            Den omständigheten att majoriteten i utskottet nu vill göra en
            politisk sakbedömning och anklaga regeringen för att ha en annan
            uppfattning är naturligtvis någonting som inte har det ringaste
            med konstitutionella aspekter att göra.
          </note>
          <note>
            Herr talman! Från den utgångspunkten kan jag inte finna annat
            än att den kritik som framförts enbart är partipolitiskt betingad
            och inte har någonting med själva sakfrågan att göra. Den bör
            därför avvisas. Jag yrkar bifall till reservation nr 9, vilket
            jag för resten gjort tidigare också.
          </note>
          <note type="speaker">
            Anf. 90 HÅKAN HOLMBERG (fp)
          </note>
          <note>
            Herr talman! Kärnan i ärendet är egentligen det som Birger Hagård
            kallade för den andra delen av frågan, nämligen vilken uppgift
            och vilken ställning regeringen har.
          </note>
          <note>
            Jag kan konstatera att det handlar om att vi har olika syn på
            vilken regeringens uppgift i sådana här situationer är. Därmed
            är det inte riktigt fråga om ett konstitutionellt problem i den
            vanliga bemärkelsen här, utan det är två näringspolitiska ideologier
            som bryts.
          </note>
          <note>
            Vi i Folkpartiet anser att staten skall styra inom allmänna ramar
            och regler och inte gå in i enskilda beslut. Socialdemokratin
            har en annan uppfattning i någon form. Den är mer eller mindre
            långt driven, kanske beroende på schatteringar inom partiet.
          </note>
          <note>
            Jag tror att vi kommer att få leva med den här debatten under
            all överskådlig framtid. Frågeställningen lär överleva också de
            statssocialistiska systemens kollaps i Östeuropa.
          </note>
          <note>
            Ändå finns det en del empiriskt material som, om debatten gällde
            näringspolitik, man skulle kunna anföra till stöd för den hållning
            som vi i Folkpartiet tillsammans med Moderaterna och Centerpartiet
            har intagit. Varje gång staten har försökt bete sig som majoriteten
            önskat och när boskillnaden inte riktigt har iakttagits, har det
            gått mer eller mindre dåligt, ofta mer.
          </note>
          <note>
            Det finns en formulering i majoritetens text om att regeringen
            skulle ha visat bristande intresse och ansvar i en fråga av så
            stor betydelse för landet som
          </note>
          <note>
            Volvo-Renault-affären. Samma formulering kan faktiskt användas
            om precis motsatt hållning; det hade varit att visa bristande
            intresse och ansvar om regeringen försökt blanda sig i och bryta
            boskillnaden. Jag tror faktiskt att den är nödvändig för både
            näringslivets och politikens långsiktiga positiva utveckling.
          </note>
          <note>
            Jag kommer att nöja mig med dessa enkla konstateranden. Det avgörande
            för Folkpartiets del är att inget konstitutionellt fel har kunnat
            påvisas. Den andra debatten kan man föra om man har lust, men
            jag tycker inte att detta är riktigt rätt tillfälle.
          </note>
          <note>
            För att underlätta för sekretariatet skall jag passa på att yrka
            bifall i ordentlig ordning till reservationerna 4, 9, 13, 15,
            16, 17, 19 och 21.
          </note>
          <note>
            Anf. 91 NILS-GÖRAN HOLMQVIST (s)
          </note>
          <note>
            Herr talman! I regeringsformens 1 kap. 4 § står:
          </note>
          <note>
            "Regeringen styr riket. Den är ansvarig inför riksdagen."
          </note>
          <note>
            I Sverige finns knappt en handfull företag som kan betraktas
            som någon form av symboler för Sverige.
          </note>
          <note>
            Till de företagen hör tveklöst Volvo vars bilar världen över
            kopplas samman med Sverige och svensk industriell produktion.
          </note>
          <note>
            När beskedet om ett planerat samgående mellan
          </note>
          <note>
            Volvo och Renault kom var det rimligtvis inte endast en angelägenhet
            för de berörda företagen utan också en angelägenhet för Sverige
            som nation.
          </note>
          <note>
            Även om regeringens bedömning av kanske både ideologiska och
            andra skäl var att man inte kan bestämma över ett företags agerande,
            är det ändå rimligt att förvänta sig av landets regering att den
            med största intresse försöker följa processen och se vad den genom
            sitt agerande i sammanhanget kan ta till vara för våra svenska
            nationella intressen. Regeringens uppgift är ju att styra riket.
          </note>
          <note>
            Företaget Volvos betydelse för Sverige behöver väl knappast beskrivas.
            Volvo har inte bara betydelse för sysselsättningen i Västsverige
            utan fungerar som motor för mängder av underleverantörer över
            hela landet. Vissa regioner är helt beroende av Volvo och dess
            framgångar.
          </note>
          <note>
            Ur den synvinkeln borde det vara självklart för en regering att
            noga följa utvecklingen när Volvo går in i förändringar av den
            storleksordning som det var fråga om vid planerna för samgåendet
            med Renault.
          </note>
          <note>
            Herr talman! Den fråga som kommit upp kring regeringens agerande
            vid Volvo-Renault-affären berör egentligen i huvudsak regeringens
            kännedom om affärens utveckling under den dramatiska slutfasen
            -
          </note>
          <note>
            de tio dagarna innan Volvo-Renault-affären sprack och Pehr Gyllenhammar
            såg sig föranlåten att lämna ledningen för Volvo. Bakom frågan
            ligger bl.a. en undran i vad mån regeringens ledamöter haft sådan
            kunskap om affärens faktiska utveckling att de kunnat förutse
            de kraftiga ändringar i aktiekursen för Volvo som blev följden
            av att affären sprack.
          </note>
          <note>
            Att dra hela förhistorien till den spruckna affären är, herr
            talman, att i onödan ta kammarens tid i anspråk. Den är i dag
            väl känd.
          </note>
          <note>
            Det är också väl känt att den spruckna affären gömmer många undertoner
            och att den ackompanjerades av såväl sakliga som mer känsloladdade
            argument blandade med makt- och inflytandefrågor. Allt finns väl
            omvittnat i mängder av tidnings- och tidskriftsartiklar.
          </note>
          <note>
            Med tanke på Volvos oomtvistade betydelse för landet är det bristande
            intresse som regeringen enligt egen utsago visade för affären
            anmärkningsvärt.
          </note>
          <note>
            I ett läge där både person- och gruppmotsättningarna var så uppenbara
            och där osäkerheten inför affärens slutgiltiga utgång ständigt
            stegrades hade det egentligen varit naturligt om regeringen haft
            en egen kontaktperson med uppdrag att följa turerna. Att i den
            dramatiska och mycket känsliga slutfasen av affären inte ens försöka
            följa utvecklingen genom frågor till eller information från Volvos
            ledning eller personer med god insikt i Volvo, förefaller mer
            än oansvarigt.
          </note>
          <note>
            Enligt regeringens eget uttalande fanns det ingen kontakt mellan
            regeringen och ledningen för Volvo mellan den 22 november 1993
            och den 2 december samma år, tio dagar fyllda av dramatik och
            svängande priser på Volvoaktier.
          </note>
          <note>
            Regeringen Bildt hävdar att man under nämnda tid fick sin information
            genom massmedierna och därför var precis lika välinformerad som
            vilken annan svensk som helst.
          </note>
          <note>
            I det brev Pehr Gyllenhammar skrivit till konstitutionsutskottet
            finns det inget belägg för att inga kontakter förevarit mellan
            Volvos ledning och regeringen under nämnda period.
          </note>
          <note>
            Pehr Gyllenhammar gör i brevet gällande att han informerat regeringen
            kontinuerligt. Han antyder dessutom att det funnits även andra
            informationskällor till regeringen. Däremot säger han ingenting
            om när informationerna mellan honom och regeringen eventuellt
            upphörde.
          </note>
          <note>
            Det som är känt om Pehr G. Gyllenhammar som person är att han
            är oerhört noggrann och att han har för vana att informera. Enligt
            de människor som genom åren funnits nära Pehr G. Gyllenhammar
            är regeringens försäkran om att inga kontakter eller informationer
            förelåg under de tio dramatiska slutdagarna mindre trovärdig.
          </note>
          <note>
            Pehr G. Gyllenhammar lär ha informerat troget och alltid efter
            samma lista av informationstagare.
          </note>
          <note>
            Även om det inte är konstitutionsutskottets sak att utreda i
            vad mån regeringen hade eller inte hade någon saklig analys av
            hur man ville att affären mellan
          </note>
          <note>
            Volvo och Renault skulle landa, så finns det ändå anledning att
            ifrågasätta om regeringen Bildt genom sitt agerande verkligen
            tog till vara chansen att bevaka nationens intressen.
          </note>
          <note>
            Den bild man får av regeringens agerande är spretig. Regeringen
            lyfte egentligen inte ett finger i affären, utöver det gentemot
            Frankrike diplomatiskt nödvändiga.
          </note>
          <note>
            I en vitbok utgiven av Aktiespararna, en av de organisationer
            som hårdast drev kampanjen mot sammanslagningen, säger deras vice
            ordförande - en gammal god vän och under lång tid nära medarbetare
            till Carl Bildt - direktör Gunnar Ek: "Vi fick klara indikationer
            på att regeringsmedlemmar bakom såväl skål och vägg förklarat
            att självklart är vi emot affären."
          </note>
          <note>
            Det som absolut gör regeringens försäkran om bristande information
            mindre trovärdig är de nära kopplingar som flera av statsråden
            i regeringen Bildt, inklusive statsministern själv, hade till
            svenskt näringsliv och självfallet också till Volvo.
          </note>
          <note>
            Om den beskrivning regeringen ger av sitt handlande stämmer,
            så är det ur konstitutionell synpunkt anmärkningsvärt att landets
            regering låter tio kritiska dagar gå utan att skaffa sig information
            för att eventuellt med denna kunna bruka regeringsmakten till
            landets fromma.
          </note>
          <note type="speaker">
            Anf. 92 BIRGER HAGÅRD (m)
          </note>
          <note>
            Herr talman! Jag lyssnade med stort intresse på vad Nils-Göran
            Holmqvist skulle säga. Jag fann inte ett enda argument för en
            konstitutionell kritik mot regeringen i det här hänseendet. Han
            säger att regeringen borde ha informerat sig, den borde ha gripit
            in.
          </note>
          <note>
            Det är just här den ideologiska skiljelinjen går.
          </note>
          <note>
            Jag konstaterar att den socialdemokratiska regeringen gjorde
            sig skyldig till utomordentligt allvarliga fel när det gällde
            både Volvo i Uddevalla och Saab-
          </note>
          <note>
            Scania i Malmö. Men det var politiska beslut. Dem bekämpar vi
            politiskt, i valrörelser och andra sammanhang. Här var det på
            samma sätt ett politiskt beslut att inte lägga sig i vad det enskilda
            näringslivet har för sig.
          </note>
          <note>
            Det var en plaidoyer för en socialistisk näringspolitik som Nils-Göran
            Holmqvist kom med i det här sammanhanget. Han talar om Volvo som
            symbol för
          </note>
          <note>
            Sverige. Det finns en mängd symboler för Sverige, även andra
            industriföretag. Vi kan nämna Ericsson och det företag som tillverkar
            Kalles kaviar, där det väl inte finns något svenskt intresse längre.
            Det har gått över till Norge. Det finns många andra företag som
            naturligtvis till stor del är utlandsägda. Industrier som symboler
            för Sverige får vi kanske vara litet försiktiga med i framtiden.
          </note>
          <note>
            Det som gör mig litet beklämd i sammanhanget är att vi i majoritetstexten
            mitt på s. 143 ser ett resonemang om vad Gyllenhammar sagt och
            inte sagt. Sedan står det så här: Detta kan uppfattas så att Per
            G. Gyllenhammar känner till att andra än han själv informerade
            regeringen.
          </note>
          <note>
            Majoritetssidan fortsätter alltså med de insinuationer som vi
            fick i sådant övermått i tidigare sammanhang. Detta är något som
            i hög grad måste beklagas och som man egentligen borde hålla sig
            för god för.
          </note>
          <note type="speaker">
            Anf. 93 HÅKAN HOLMBERG (fp)
          </note>
          <note>
            Herr talman! Denna replik måste få två beståndsdelar. Först måste
            jag reagera en smula mot Nils-
          </note>
          <note>
            Göran Holmqvists beskrivning av vad som är regeringens uppgift.
            Regeringen styr riket säger han. Ja, regeringen styr riket under
            lagarna. Detta är faktiskt ganska väsentligt. Det är bl.a. konstitutionsutskottets
            uppgift att granska huruvida den styrelse som bedrivs är i enlighet
            med grundlagar och vanliga lagar eller om man möjligen förbryter
            sig mot dem på något sätt.
          </note>
          <note>
            Med Nils-Göran Holmqvist definition, som jag hoppas inte var
            riktigt genomtänkt, blir det legitimt för vilken regering som
            helst att gripa in och, för att citera honom själv, "bruka regeringsmakten
            till landets fromma" i vilken fråga som helst som man för ögonblicket
            tycker är viktig. Det är just för att förhindra att sådant kan
            ske som vi har ett konstitutionsutskott och även en del andra
            institutioner. Detta är den ena delen i den replik som är nödvändig
            på Nils-
          </note>
          <note>
            Göran Holmqvists anförande.
          </note>
          <note>
            Jag kommer nu till den andra delen. Låt oss anta att regeringen
            hade gjort det som Nils-Göran Holmqvist rekommenderade, utsett
            en kontaktperson för att inifrån på något sätt följa processen
            mellan Volvo och
          </note>
          <note>
            Renault eller kanske i något annat företag. Kalles kaviar har
            nämnts. Anta att detta hade skett! Vad blir konsekvensen? Vi kan
            inte veta säkert. Men man kan mycket väl tänka sig en situation
            där man låser företagen vid olika bedömningar som regeringen gör.
          </note>
          <note>
            Man blockerar kanske förhandlingar. Man kanske skapar en situation
            där utfallet, vilket det nu blir i olika hypotetiska fall, blir
            sämre än som skulle ha varit fallet annars, därför att just boskillnaden
            mellan politik och det som måste vara näringslivets egen sektor
            av beslutsfattande bryts igenom. Jag vill varna mycket bestämt
            för föreställningen att man skulle kunna lösa några problem med
            kontaktpersoner. Det kan bli precis tvärtom.
          </note>
          <note>
            Statsminister Carl Bildts brev till konstitutionsutskottet den
            4 maj 1994
          </note>
          <note>
            (avsnitt 13.2)
          </note>
          <note type="speaker">
            Anf. 94 BIRGER HAGÅRD (m)
          </note>
          <note>
            Herr talman! Den här frågan hänger intimt samman med den fråga
            vi förut berörde, nämligen Volvo-
          </note>
          <note>
            Renault-affären. Jag talade redan förut om de många insinuationer
            som kom från förre ordföranden i konstitutionsutskottet, Thage
            G Peterson, när han gång efter annan hävdade att Carl Bildt eller
            Ulf Dinkelspiel skulle ha fått information från något håll, kanske
            från Pehr G. Gyllenhammar. Han sade sig veta detta, men han preciserade
            aldrig någonsin sin del i det hela.
          </note>
          <note>
            Så småningom reagerade Carl Bildt, vilket jag förstår till fullo.
            När detta upprepades gång efter annan, trots att man vid utskottsutfrågningar
            klargjort att man inte hade den kännedom som i synnerhet ordföranden
            i KU hade påstått att man hade, reagerade Carl Bildt. Han skrev
            ett brev till konstitutionsutskottet där han sade att han ville
            ha fram vad som var sanning i de här frågorna, att han ville ha
            fram vilka uppgifter som var korrekta och vilka som inte var det.
          </note>
          <note>
            Nu heter det från majoritetens sida att Carl Bildt därmed skulle
            ha lagt sig i konstitutionsutskottets arbete, i synnerhet den
            del som gällde hans egen tjänsteutövning.
          </note>
          <note>
            Vid det senaste förhöret vi hade med Thage G
          </note>
          <note>
            Peterson i april i år gjorde vi försök att få fram från
          </note>
          <note>
            Thage G Peterson vad det nu var han egentligen visste. Han sade
            sig då vid tre eller möjligen fyra tillfällen ha fått uppgifter
            från Pehr G. Gyllenhammar. Men när och vilka de här uppgifterna
            var ville han inte svara på. Vi fick inga som helst raka svar
            från Thage G
          </note>
          <note>
            Peterson, som i de här utfrågningarna, kan man väl säga, själv
            tog otillbörligt stor del i "förföljelsen" av
          </note>
          <note>
            Carl Bildt och Ulf Dinkelspiel.
          </note>
          <note>
            Det är naturligtvis ingenting som hindrar en statsminister att
            skriva ett brev till konstitutionsutskottet. Det finns inga konstitutionella
            regler, det finns ingen praxis som skulle förhindra att han gör
            på det viset. Sedan är det naturligtvis utskottet obetaget att
            göra vad det vill med brevet i fråga.
          </note>
          <note>
            Men det är naturligtvis inte korrekt, som majoriteten vill göra
            gällande, att Carl Bildt på något sätt skulle ha lagt sig i utskottets
            arbete. Hedern påbjöd i det här fallet att man fick klarlagt det
            som har blivit fördolt, och som jag inte heller kan förstå varför
            det fortfarande skall behöva vara fördolt. Om man säger sig ha
            visshet om att någonting har timat, varför inte säga rent ut vad
            det är? Något svar på den frågan har vi aldrig någonsin fått.
          </note>
          <note>
            Därför blir majoritetens uppfattning i det här fallet ett slag
            i luften. Den kan inte tas till intäkt för att vara någonting
            annat än just en politisk förföljelse.
          </note>
          <note>
            Jag yrkar avslag på utskottets hemställan, och jag yrkar med
            detta också bifall till reservation 10. Även det har jag yrkat
            förut.
          </note>
          <note type="speaker">
            Anf. 95 KURT OVE JOHANSSON (s)
          </note>
          <note>
            Herr talman! Låt mig innan jag glömmer bort det säga att det
            naturligtvis är befängt av Birger Hagård att påstå att det skulle
            röra sig om politisk förföljelse.
          </note>
          <note>
            Att kalla det för politisk förföljelse att alla partier utom
            Moderaterna i konstitutionsutskottet har hittat en gemensam skrivning,
            det faller på sin egen orimlighet, Birger Hagård.
          </note>
          <note>
            Herr talman, låt mig emellertid i det här ärendet upprepa vad
            jag sade i min inledning, nämligen att det faktiskt är beklagligt
            att Moderaterna i konstitutionsutskottet saknat kuraget att som
            alla andra partier ta avstånd från f.d. statsminister Carl Bildts
            brev och hans försök att blanda sig i konstitutionsutskottets
            granskningsarbete. Att det är en inblandning i granskningsarbetet
            är ju helt uppenbart.
          </note>
          <note>
            Den moderata reservationen med anledning av
          </note>
          <note>
            Carl Bildts brev till KU, med en direkt uppmaning att granska
            utskottets förre ordförande, är utan jämförelse den mest bedrövliga
            som har fogats till ett utskottsbetänkande i Sveriges riksdag.
            Reservationen saknar faktiskt motstycke.
          </note>
          <note>
            Det är för mig närmast ofattbart att ledamöter i ett konstitutionsutskott
            ens vill sätta sina namn under ett sådant dokument. Det är ynkedomens
            seger över förnuftet. Det är inte granskning, Birger Hagård, utan
            enbart advokatyr av sämsta tänkbara slag.
          </note>
          <note>
            Att som reservanterna försöka rentvå en f.d.
          </note>
          <note>
            statsministers makalösa klavertramp genom att hävda att han vill
            slå vakt om heder och etik är en argumentering på så låg nivå
            att den inte är värd att bemötas.
          </note>
          <note>
            Jag kan måhända förstå att en statsminister som
          </note>
          <note>
            Carl Bildt kan ha upplevt KU:s granskning som både obekväm och
            besvärande. Men det, Birger Hagård, rättfärdigar inte på något
            sätt Carl Bildts brev till utskottet om att granska dess ordförande.
          </note>
          <note>
            Det mest rakryggade hade varit att tillstå att brevet var en
            förlöpning i stridens hetta och att det aldrig skulle ha skrivits,
            än mindre ha sänts i väg. Carl Bildt skriver i brevet: "Mot bakgrund
            av den vikt som utskottets ordförande gett sina anklagelser såväl
            i den offentliga debatten som i utskottets arbete förutsätter
            jag att utskottet inte skiljer sig från sitt arbete denna vår
            utan att ha tagit ställning till om dess ordförandes uppgifter
            är korrekta eller inte."
          </note>
          <note>
            Det är otvetydigt en begäran om att utskottet skulle granska
            sin egen ordförande. Formuleringen kan under inga omständigheter
            misstolkas. Alla försök till bortförklaringar, Birger Hagård,
            är löjeväckande.
          </note>
          <note>
            Grundlagen är också klar. Den medger inte att konstitutionsutskottet
            granskar hur riksdagens ledamöter eller utskottets ordförande
            utövar sina uppdrag.
          </note>
          <note>
            Jag tycker att det är närmast genant att Carl Bildt och hans
            partivänner i KU inte känner till detta.
          </note>
          <note>
            Mot bakgrund av vad jag nu har anfört måste naturligtvis Carl
            Bildt klandras för sitt tilltag att i ett granskningsärende av
            regeringens agerande skriva till utskottet och uppmana till granskning
            av utkskottets ordförande. Det tilltaget vittnar om förakt för
            både konstitutionen och den demokratiska ordning vi har byggt
            upp i Sverige för att skapa en rimlig balans mellan riksdag och
            regering och där riksdagen - representerande den yttersta folkmakten
            - har KU som instrument för att följa upp att regeringen i sin
            handläggning och ämbetsutövning inte gör våld på vare sig grundlagen
            eller annan av riksdagen beslutad och för regeringsarbetet relevant
            svensk lag.
          </note>
          <note>
            Herr talman! Jag tänker inte begära någon replik i detta ärende.
            Jag hoppas innerligt att den omdömeslöshet som kommit till uttryck
            genom brevet till KU
          </note>
          <note>
            aldrig upprepas.
          </note>
          <note>
            Anf. 96 BIRGER HAGÅRD (m) replik
          </note>
          <note>
            Herr talman! Jag fäste mig naturligtvis vid de som vanligt mycket
            timida ord som användes av Kurt Ove
          </note>
          <note>
            Johansson. Det är inte alls så att moderaterna saknar kurage
            i den här frågan. Men vår indignation när vi fick se dessa uppträdanden
            var nog lika stark som den som kom till uttryck hos Carl Bildt.
            Det var fråga om uppenbara övergrepp mot förre statsministern
            och Ulf
          </note>
          <note>
            Dinkelspiel.
          </note>
          <note>
            Vi tycker att det hade varit på sin plats att man inom utskottet
            hade försökt att klara ut vad som var rätt och fel. Statsministern
            skriver brev till konstitutionsutskottet precis som vilken medborgare
            som helst. Det var vår sak att bedöma hur vi skulle ha ställt
            oss till brevet. Jag menar att utskottet gjorde fel som inte klargjorde
            vad som var rätt och sant.
          </note>
          <note type="speaker">
            Anf. 97 HÅKAN HOLMBERG (fp)
          </note>
          <note>
            Herr talman! Min och folkpartiet liberalernas grundläggande syn
            på den här frågan har jag redan redogjort för. Därför räcker det
            nu med att jag konstaterar att jag har stor förståelse för den
            irritation som drev Carl Bildt att skriva brevet till KU. Men
            jag tycker ändå inte att det var bra. Synpunkterna kunde och borde
            ha framförts på annat sätt. Det är viktigt att slå vakt om konstitutionsutskottets
            integritet. Det är angeläget att vi undviker att glida in i en
            praxis med skrivelser från det ena statsrådet efter det andra
            som kan tänkas ha åsikter om på vilket sätt och med vilka frågor
            utskottet bör arbeta.
          </note>
          <note>
            Det är två aspekter på ett och samma problemkomplex. Jag är medveten
            om att det kan vara svårt att inse att man kan ha båda dessa åsikter
            samtidigt, men det är fullt möjligt och de är fullt förenliga
            med varandra.
          </note>
          <note type="speaker">
            Anf. 98 KENNETH KVIST (v)
          </note>
          <note>
            Herr talman! Irritation eller inte, men respekten för KU:s integritet
            kräver att den som granskas av KU
          </note>
          <note>
            vare sig med brev eller på annat sätt skall ifrågasätta eller
            försöka påverka granskningen eller den som granskar.
          </note>
          <note>
            Det som utskottsmajoriteten, med undantag av moderaterna, står
            för är alldeles rätt och nödvändigt att säga.
          </note>
          <note>
            Den rättsuppfattning som ligger bakom utskottsmajoritetens förslag
            kan vi hitta exempel på inom ett helt annat område, nämligen idrotten.
            Där förekommer också granskning, granskning av domare t.ex.
          </note>
          <note>
            Den domare som tillskrev en granskare för att försöka påverka
            betygsättningen av honom, har dömt färdigt i de flesta lagidrotter.
            Därigenom skulle han också få en förintande kritik.
          </note>
          <note>
            Detta är ett olämpligt uppträdande av en statsminister, oavsett
            om han hade anledning till irritation eller inte. Man försöker
            inte ingripa i KU:s granskning.
          </note>
          <note type="speaker">
            Anf. 99 PETER ERIKSSON (mp)
          </note>
          <note>
            Herr talman! Det här är årets mest solklara fråga.
          </note>
          <note>
            Det kan inte råda något som helst tvivel om att Carl
          </note>
          <note>
            Bildts agerande var mycket olämpligt. Med det som utgångspunkt
            räcker det med att Birger Hagård gör bort sig här i talarstolen.
            Inom moderaterna måste ni faktiskt fundera över hur ni agerar
            i de här frågorna.
          </note>
          <note>
            Ni beter er som småbarn när ni inte kan acceptera att
          </note>
          <note>
            Carl Bildt faktiskt har begått ett uppenbart fel. Att prata om
            förföljelse är ju fullkomligt snett. Någon rim och reson mellan
            orden och verkligheten måste ändå finnas. Bifall till utskottet.
          </note>
          <note>
            Försäljningen av statligt ägda aktier i Assi Domän
          </note>
          <note>
            AB
          </note>
          <note>
            (avsnitt 14)
          </note>
          <note type="speaker">
            Anf. 100 JERRY MARTINGER (m)
          </note>
          <note>
            Herr talman! För att koncentrera de statliga delarna av skogsindustrin
            och skapa ett företag med stark internationell konkurrenskraft
            bildades Assi Domän
          </note>
          <note>
            AB i slutet av 1993. Som ett led i privatiseringen av statliga
            företag beslutades därefter att högst 49 % av statens aktier i
            detta bolag skulle säljas till allmänheten, anställda och institutionella
            placerare. Samtidigt ansökte Assi Domän om notering på Stockholms
            fondbörs.
          </note>
          <note>
            Det var Carnegie Fondkommission AB som erhöll huvuduppdraget
            att leda försäljningen av aktierna tillsammans med Svenska Handelsbanken,
            S-E-
          </note>
          <note>
            Banken, Nordbanken, Föreningsbanken, Sparbanken och Posten.
          </note>
          <note>
            Dåvarande näringsministern Per Westerberg har vid utfrågning
            inför konstitutionsutskottet uppgett att regeringen inför försäljningen
            hade målsättningen att åstadkomma ett mycket spritt ägande av
            aktierna i
          </note>
          <note>
            Assi Domän och att Assi Domän-aktien skulle bli en veritabel
            folkaktie. Den breddning av ägandet som var målet låg också väl
            i linje med de motiv för ägarspridning som regeringen uttalat
            bl.a. i propositionen 1991/92:69 om privatisering av statliga
            företag.
          </note>
          <note>
            Från näringsdepartementets sida har uppgetts att den kritik som
            framförts i samband med privatiseringen av Celsius Industrier
            AB hade stor betydelse vid diskussionen om vilket förfaringssätt
            som skulle användas vid prissättning och tilldelning av Assi Domän-aktierna.
            Kritiken mot försäljningen av Celsiusaktierna hade inriktat sig
            på dels att anbudsgivarna var alltför få och att priset därför
            hade kommit att fastställas till ett för lågt belopp dels att
            Celsius styrelse hade det avgörande inflytandet över tilldelningen
            av aktier.
          </note>
          <note>
            Inte minst mot bakgrund av denna kritik ville man enligt Näringsdepartementet
            vid försäljningen av Assi
          </note>
          <note>
            Domän-aktierna i stället ha ett auktionsförfarande med många
            anbudsgivare när det gällde prissättningen och en automatisk modell
            när det gällde tilldelningen.
          </note>
          <note>
            Fördelen med en automatisk tilldelningsmodell var att ingen kunde
            ifrågasätta tilldelningen eftersom det var omöjligt att styra
            den. Ingen subjektiv bedömning av köparna skulle ske, varvid inga
            misstankar om godtycke vid tilldelningen skulle kunna uppstå.
            Enligt departementet gjordes dessutom bedömningen att ett selektivt
            tilldelningsförfarande skulle ha inneburit att man fick färre
            anbudsgivare med lägre försäljningspris som följd.
          </note>
          <note>
            Innan man fattade något slutligt beslut om försäljningen inhämtade
            man synpunkter från Privatiseringskommissionen. Kommissionens
            skriftliga yttrande tog visserligen enbart sikte på prissättningsmetodiken,
            mot vilken man inte hade någon erinran, men företrädare för kommissionen
            har inför utskottet uppgivit att man självfallet även hade yttrat
            sig över den föreslagna tilldelningsmodellen om man hade
          </note>
          <note>
            "känt oro" för den.
          </note>
          <note>
            Eftersom svenska staten dessutom skulle ha kvar
          </note>
          <note>
            51 % av aktierna, samtidigt som aktier skulle säljas i så små
            poster att spridningen skulle bli stor ansåg departementet att
            det inte var nödvändigt att göra någon annan kvalitetsbedömning
            av köparna än att transaktionerna inte utgjorde ett led i ekonomisk
            brottslighet.
          </note>
          <note>
            Herr talman! Användningen av modellen automatisk tilldelning
            innebar att man när anbudstiden gick ut på kvällen den 7 mars
            1994 hade 10-20 anbudsgivare som man vid en första anblick inte
            kände närmare till. Trots att man gjorde efterforskningar återstod
            vid lunchtid den 8 mars ett tiotal anbudsgivare som man inte kunde
            identifiera. Därigenom visste man självfallet inte heller något
            om deras betalningsförmåga eller allmänna kvalitet. Några tecken
            på brottslighet i sammanhanget fanns inte.
          </note>
          <note>
            Eftersom det i prospektet hade angivits att priset på Assi Domän-aktierna
            skulle offentliggöras den 9
          </note>
          <note>
            mars och att avräkningsnotorna avseende anbudsförfarandet denna
            dag skulle börja utsändas till dem som erhållit tilldelning valde
            man att utan tidsutdräkt fatta beslut om pris och tilldelning
            i anbudsomgången.
          </note>
          <note>
            Att skjuta på beslutet om tilldelning för att försöka göra ytterligare
            undersökningar beträffande de okända anbudsgivarna hade inte varit
            särskilt klokt, eftersom man då hade äventyrat hela emissionen.
          </note>
          <note>
            I en sådan situation hade man självfallet tvingats lämna dörren
            öppen för dem som ville kliva av och ompröva sitt anbudsbeslut.
            Detta hade i sin tur påverkat anbuden negativt. Dessutom hade
            det uppstått en osäkerhet om aktiens värde på aktiemarknaden.
            Det hade redan spekulerats en del i tidningarna om huruvida Assi
            Domän-aktien över huvud taget var köpvärd till de kurser som kunde
            förväntas.
          </note>
          <note>
            Att skjuta på tilldelningsbeslutet bara någon dag hade för övrigt
            inte tjänat mycket till. Den företrädare för finanspolisen som
            hörts inför utskottet, kommissarie Åke Sundgren, har uppgivit
            att det kunde ta både veckor och månader att få fram uppgifter
            om vissa utländska anbudsgivare och att man, för den händelse
            man fick fram några uppgifter över huvud taget, inte ens kunde
            vara säker på om dessa var korrekta, eftersom registreringssystemen
            i andra länder inte motsvarar det svenska.
          </note>
          <note>
            Sundgren har i övrigt uppgivit att han inte kunnat se några tecken
            på att penningtvätt förekommit i samband med försäljningen av
            Assi Domän-aktierna och att inte heller den specialåklagare på
            ekonomiska brott, statsåklagaren Bernt Adamsson, som Sundgren
            kopplat in, kunnat konstatera något brottsligt i ärendet.
          </note>
          <note>
            Av Per Westerbergs uppgifter inför utskottet har visserligen
            framgått att han varit mindre nöjd med att vissa köpare erhållit
            tilldelning. Men det är inte samma sak som att han menat att tilldelningen
            till dessa köpare fysiskt sett borde ha stoppats. Westerbergs
            uttalande har haft en mera etisk innebörd. Han har menat att han
            inte ansett sig kunna hindra dem från att vara med eftersom alla
            skulle behandlas lika vid Assi
          </note>
          <note>
            Domän-emissionen. Men i likhet med varje stor företagsägare ville
            han självfallet att de nytillkomna övriga ägarna skulle ha ett
            så propert rykte som möjligt.
          </note>
          <note>
            Herr talman! Det är svårt att tyda utskottsmajoritetens text
            på annat sätt än så, att man anser att det skall vara förenat
            med starka restriktioner att få köpa aktier i en sådan här emission
            och att alla som vill köpa skall utsättas för en djupgående kontroll
            med avseende på laglydnad.
          </note>
          <note>
            Detta är enligt moderat mening en helt orealistisk inställning.
            En sådan kontroll skulle vara oerhört ingripande och skulle över
            huvud taget inte vara möjlig att genomföra med nuvarande lagar.
          </note>
          <note>
            Mot bakgrund av det förhållandet att det riktats kritik mot det
            förfarande som användes vid försäljningen av aktierna i Celsius
            Industrier samt regeringens och näringsminister Per Westerbergs
            ambitioner att göra Assi Domän-aktien till en verklig folkaktie
            var det naturligt att man valde en automatisk tilldelningsmodell
            när det gällde Assi Domän, i synnerhet som en sådan modell dessutom
            uppfyllde den önskan man hade om likabehandling av personer och
            institutioner som ville köpa aktier. Mot bakgrund härav finns
            det ingen anledning till kritik mot regeringens handläggning av
            försäljningen av statligt ägda aktier i
          </note>
          <note>
            Assi Domän.
          </note>
          <note>
            Anf. 101 PÄR-AXEL SAHLBERG (s)
          </note>
          <note>
            Herr talman! Det finns många frågor som kan utläsas ur handlingarna
            i det här materialet, ett av de mest omfångsrika materialen i
            hela betänkandet och det med de flesta utfrågningarna. Men jag
            tycker att
          </note>
          <note>
            Jerry Martinger gjorde saken litet för enkel. Den behöver belysas
            på flera sätt än vad han gjorde.
          </note>
          <note>
            Man kan naturligtvis ta till utgångspunkt att det i botten finns
            ganska skilda synpunkter på hur de gemensamma ägodelar som den
            svenska staten och det svenska folket har bör hanteras. Den diskussionen
            om privatiseringar kan vi återkomma till.
          </note>
          <note>
            Vad vi var mycket överens om vid utfrågningen av
          </note>
          <note>
            Per Westerberg var att det är synnerligen angeläget att en privatiseringsprocess
            genomförs på ett korrekt sätt
          </note>
          <note>
            - detta för att inte rubba förtroendet för staten som ägare och
            för den privatiseringsprocess som pågår.
          </note>
          <note>
            Vid utförsäljningen av Assi Domän införde Per Westerberg en helt
            ny och från tidigare utförsäljningar av statligt ägda företag
            oprövad princip. Tilldelningen av aktierna skulle ske efter en
            mekaniskt verkande modell, och den som lade in ett tillräckligt
            högt anbud skulle också få tilldelning. I reglerna för utförsäljningen
            fanns inga krav på kontroll av köparna.
          </note>
          <note>
            Den modell som Per Westerberg införde hade enligt hans egen utsago
            inför utskottet vissa förebilder från privatisering. Var? Jo,
            i det forna Östeuropa! Det var den modell som han hade funnit.
            Det är därför inte konstigt att Per Westerberg när vi träffade
            honom vid utfrågningen i KU den 4 april beklagade att de som det
            här är fråga om hade möjlighet att köpa. Då hade eftertanken kommit
            så långt att han insåg att ganska många och ganska grava fel hade
            begåtts, framför allt i själva förberedelsen för processen.
          </note>
          <note>
            De mindre lämpliga personerna fick tilldelning av
          </note>
          <note>
            Assi Domän-aktier. De fick också genom de regler och villkor
            som Näringsdepartementet satte upp i det s.k. prospektet för utförsäljningen
            möjlighet att kamma hem en inte föraktlig vinst på tilldelningen.
          </note>
          <note>
            I argumenteringen i den moderata reservationen har man försökt
            skydda sig med motivet folkaktie. Jag hade inte alls tänkt ta
            upp det - jag tycker att det är en pinsam formulering. Det som
            vi nu har att granska har nämligen i stort sett inte alls med
            spridningen av ägandet att göra. Här handlar det om hur prissättningen
            av något som inte tidigare fanns på marknaden skulle göras och
            vilket system man skulle använda.
          </note>
          <note>
            Det var sedan som man med rabatterade priser i mindre aktieportföljer
            kunde gå ut till svenska folket med folkaktien. Den argumenteringen
            hör alltså över huvud taget inte till saken i det här sammanhanget.
          </note>
          <note>
            Det finns anledning att vara mycket kritisk till den förändring
            av system som man företog och det prospekt som man lämnade ut.
            Det är där, i själva förberedelsen av affären, som misstagen -
            denna förmögenhetsspridning till mindre nogräknade människor -
          </note>
          <note>
            kunde ha stoppats.
          </note>
          <note>
            I den massmediedebatt som följde har det visat sig att detta
            har skadat förtroendet för den privatiseringsprocess som den gamla
            regeringen genomförde. Ansvaret för detta ligger självfallet på
            Per Westerberg.
          </note>
          <note>
            Det vittnar om en oacceptabelt efterlåten hantering av ärendet.
          </note>
          <note>
            Men, herr talman, det sätt på vilket Per Westerberg hanterade
            den offentliga debatt som uppstod då det blev känt att Assi Domän-aktier
            tilldelats ett antal mindre önskvärda köpare ger anledning till
            ännu mer klander. Vi har under utfrågningen med Per Westerberg
            talat om hans försäkran i medierna att finanspolisen granskat
            de köpare som vi är överens om var olämpliga och att finanspolisen
            godkänt affären.
          </note>
          <note>
            Inom finanspolisen var man mycket klar och sade att det inte
            var något man kunde göra. Det kanske t.o.m. var så att frågan
            inte låg inom finanspolisens kompetensområde. Att lassa över skulden
            på en annan statlig myndighet är helt ogörligt. Det är nästan
            lögnaktigt i det här perspektivet.
          </note>
          <note>
            Därför är det från demokratisk synpunkt viktigt att allmänheten
            känner tillit till regeringen. Därför åligger det också statsråd
            att utöva sitt ämbete så att detta förtroende inte rubbas.
          </note>
          <note>
            I detta avseende lämnar Per Westerbergs sätt att handlägga bl.a.
            kritiken mot Assi Domän-affären en hel del övrigt att önska. Det
            ger enligt min mening saklig grund för ett allvarligt tillrättavisande.
            Jag biträder därför på denna punkt KU:s yttrande när det gäller
            privatiseringen av Assi Domän.
          </note>
          <note>
            Anf. 102 JERRY MARTINGER (m) replik
          </note>
          <note>
            Herr talman! Pär-Axel Sahlberg säger att det finns anledning
            att vara mycket kritisk mot Per Westerberg för dennes handläggning
            av försäljningen av Assi
          </note>
          <note>
            Domän-aktierna. Han ger dock inget klart besked om hur han anser
            att det i stället borde ha gått till.
          </note>
          <note>
            Han tycks på fullt allvar mena att det bör göras någon form av
            vandelsprövning av varje köpare innan en affär i ett sådant här
            sammanhang skall få slutföras.
          </note>
          <note>
            För att en sådan prövning skall kunna ske får man bygga upp ett
            helt nytt kontrollsystem.
          </note>
          <note>
            Vem skall i så fall göra prövningen? Vem skall sköta den enorma
            administration som det måste bli fråga om? Skall vår redan tungt
            belastade polis ha hand om det här eller skall det läggas på länsstyrelserna?
            Eller har Pär-Axel Sahlberg rent av tänkt att man skall bygga
            upp en helt ny myndighet - t.ex.
          </note>
          <note>
            Statens vandelsmyndighet - med egen generaldirektör för att sköta
            kontrollen?
          </note>
          <note>
            Skall alla personer som har begått någon typ av brott utestängas
            från aktieköp? Om inte, vilka brott skall det gälla och vilka
            personer får köpa aktier? Kan man räkna med att exempelvis en
            person som har varit inblandad i en trafikolycka och dömts för
            vårdslöshet i trafik kommer att få köpa aktier i t.ex.
          </note>
          <note>
            Vattenfall om det skulle bli aktuellt med en utförsäljning? Hur
            skall man göra med dem som ännu inte är dömda utan som bara förekommer
            i polisens spaningsregister? Skall inte heller de får köpa aktier?
          </note>
          <note>
            Hur skall man exempelvis göra med ett företag som lägger anbud
            i samband med en emission om företaget råkar ha en styrelseledamot
            som är dömd för brott? Skall hela företaget stoppas från tilldelning?
          </note>
          <note>
            Man kan stillsamt undra vad det är för ett samhälle med A- och
            B-människor som Pär-Axel Sahlberg och
          </note>
          <note>
            Socialdemokraterna drömmer om.
          </note>
          <note>
            Anf. 103 PÄR-AXEL SAHLBERG (s)
          </note>
          <note>
            replik
          </note>
          <note>
            Herr talman! Den kortaste motrepliken är naturligtvis att fråga
            om Jerry Martinger tycker att det är bra att staten på det här
            sättet medverkar till en kriminell verksamhet och en miljonförmering,
            som var aktuell i det här fallet.
          </note>
          <note>
            Det vore egentligen mycket mera intressant att diskutera den
            principiella frågan. Jerry Martinger berörde i början av sitt
            inlägg skillnaden mellan privatiseringen av Celsius och Assi Domän.
            Det är kanske på den mera principiella nivån som det här samtalet
            borde föras.
          </note>
          <note>
            Det har faktiskt hänt saker tidigare i historien. Att då hämta
            en ganska oprövad modell från Östeuropa, som har helt andra förutsättningar,
            är naturligtvis inte det mest lämpliga. Det finns en lång rad
            möjligheter att i det här sammanhanget kontrollera köparna.
          </note>
          <note>
            Det behövs ingen ny myndighet till det, även om
          </note>
          <note>
            Jerry Martinger så här offentligt annonserade en generaldirektörstjänst.
            Nej, det handlar snarare om att man i prospektet redan från början
            måste vara så klar över att de här komplikationerna kommer att
            uppstå att man på ett tidigt stadium bygger in de regleringar
            som behövs. Det är detta som är angeläget.
          </note>
          <note>
            Jerry Martinger återkom inte alls till frågan om folkaktier.
            Det är en argumentering i Moderaternas reservation som är i det
            närmaste pinsam.
          </note>
          <note>
            Anf. 104 JERRY MARTINGER (m) replik
          </note>
          <note>
            Herr talman! Det som är i det närmaste pinsamt,
          </note>
          <note>
            Pär-Axel Sahlberg, är väl i så fall att socialdemokraterna under
            alla år de hade makten aldrig själva kunde skapa någon folkaktie.
            I stället koncentrerades ägandet mer och mer.
          </note>
          <note>
            Staten har inte medverkat till någon kriminell verksamhet. Vi
            har hört vad finanspolisen och en representant för eko-åklagarna
            haft att säga. De har i båda fallen sagt att de inte har kunnat
            finna något brottsligt i samband med Assi Domän-försäljningen.
          </note>
          <note>
            Det fördes intensiva diskussioner om vilken väg man skulle använda
            när man skulle gå ut med den här emissionen. Per Westerberg har
            sagt att det lades ner mycket stor möda på att åstadkomma likabehandling
            av de personer och institutioner som ville köpa. Företrädare för
            Carnegie har också sagt att man förde ingående diskussioner med
            Näringsutskottet om huruvida man över huvud taget skulle lämna
            ut aktier till dem som var okända. Man valde dock att göra det,
            eftersom det fanns väldigt många risker med att inte göra det.
          </note>
          <note>
            Om man inte lämnade ut aktier skulle det nämligen senare kunna
            visa sig att en del som borde ha haft aktier inte fick det. Då
            skulle man alltså ha hållit inne aktierna på mycket, mycket vaga
            grunder. Det enda skälet man hade var ju att man inte kände till
            förvärvarna närmare. Det är inte svårt att föreställa sig vilka
            skriverier det skulle ha kunnat bli i det fallet om sådana personer
            eller institutioner som borde ha haft aktier inte hade fått några.
          </note>
          <note>
            Det hade naturligtvis också blivit ett herrans liv inom Pär-Axel
            Sahlbergs eget parti. Då hade man säkert gjort en KU-anmälan om
            den saken i stället -
          </note>
          <note>
            att aktier inte hade tilldelats dem som borde ha fått aktier.
          </note>
          <note>
            Om det nu är så mycket som borde ha gjorts annorlunda i samband
            med försäljningen av aktierna i
          </note>
          <note>
            Assi Domän, Pär-Axel Sahlberg, varför påpekade ni då inte detta
            från socialdemokratisk sida redan i början av förra året? Så snart
            det blev klart att ett automatiskt tilldelningsförfarande skulle
            användas borde ni i så fall ha reagerat mot det, om den modellen
            nu var förenad med så många nackdelar.
          </note>
          <note>
            Anf. 105 PÄR-AXEL SAHLBERG (s)
          </note>
          <note>
            replik
          </note>
          <note>
            Herr talman! Det bredaste ägandet, vilket jag ideologiskt kortfattat
            berörde inledningsvis, innebär naturligtvis att svenska folket
            är ägare. Då kan man diskutera om just den här privatiseringen
            var rimlig eller nödvändig.
          </note>
          <note>
            Från finanspolisen sade man tydligt, Jerry Martinger, att detta
            inte var deras kompetensområde. Det fanns i det här läget ingen
            möjlighet att stoppa det som skedde. När vi för den här diskussionen
            försöker jag få Jerry Martinger att förstå att såsom affären utfördes
            fanns det mycket små möjligheter att göra korrigerar i efterhand.
            Därför inriktar sig vår kritik på den litet oreflekterade utformningen
            av prospektet.
          </note>
          <note>
            När affären sedan väl var sjösatt, så att säga, fick man naturligtvis
            i någon mån lov att fullfölja loppet. Att tro att finanspolisen
            under de här omständigheterna skulle kunna göra någonting var
            helt orimligt. Det stod helt klart för oss andra när finanspolisen
            hördes hos oss.
          </note>
          <note>
            Redovisning till riksdagen av de ekonomiska förutsättningarna
            för Öresundsbroprojektet
          </note>
          <note>
            (avsnitt 17)
          </note>
          <note type="speaker">
            Anf. 106 BIRGITTA HAMBRAEUS (c)
          </note>
          <note>
            Herr talman! KU har granskat Öresundsbroprojektet förut. Denna
            gång handlar granskningen enbart om den information om de ekonomiska
            förutsättningarna som riksdagen har begärt att regeringen skall
            lämna kontinuerligt.
          </note>
          <note>
            Riksdagen har utgått från att projektet i sin helhet skall finansieras
            med trafikavgifter. Vi har emellertid börjat misstänka att statsgarantin
            mot planerna kommer att utlösas. Senast hösten 1994 lugnade regeringen
            riksdagen med att de ekonomiska förutsättningarna var stabila.
            Regeringen har inte rätt att genomföra projektet om dessa förutsättningar
            ändras. I så fall bör man självfallet återkomma till riksdagen
            och föreslå att pengar anslås eller att förhandlingar upptas med
          </note>
          <note>
            Danmark om att bryta kontraktet.
          </note>
          <note>
            KU:s analys visar att kalkylerna är mycket sköra.
          </note>
          <note>
            KU har också fått information som stärker misstanken att Öresundsbron
            skulle bli mycket dyr för statskassan, tvärtemot alla beräkningar.
            Intressantast är ett brev från Riksrevisionsverket till Aktion
            Skåne-Miljö som finns i granskningsbetänkandets del 2 s. 601.
          </note>
          <note>
            RRV hänvisar bl.a. till sina remissvar i Öresundsbrofrågan, där
            man konstaterar att den företagsekonomiska kalkylen var mycket
            känslig. En ökning av realräntan från 5 till 5,17 % skulle t.ex.
            göra projektet olönsamt. En 4-procentig realränta som konsortiet
            tycks räkna med är definitivt inte marknadsmässig.
          </note>
          <note>
            Skulle trafikmängderna nedjusteras till ursprungliga antaganden
            innebär det ett företagsekonomiskt underskott för bron.
          </note>
          <note>
            RRV anför också att stora infrastrukturinvesteringar nästan alltid
            underskattas när det gäller kostnaderna. Normalt ökar kostnaderna
            avsevärt i jämförelse med planen. RRV menar att dessa underskattningar
            var "ett allvarligt problem därför att de kan leda till att statsmakterna
            riskerar att fatta felaktiga övergripande beslut ang investeringar
            i vägar och järnvägar".
          </note>
          <note>
            Det finns all anledning att misstänka att även bron blir dyrare
            än beräknat. Tidigare anbud på förbindelsens tunneldel och muddringsarbetena
            ligger avsevärt över kalkylerna. Erfarenheterna från bron över
            Stora
          </note>
          <note>
            Bält och tunneln under Engelska kanalen förskräcker.
          </note>
          <note>
            Viktig information som har betydelse för Öresundsbrons ekonomi
            kan man läsa sig till i massmedia, men detta borde ha redovisats
            av regeringen. Hur är det t.ex. med bron över Fehmarn Bält? Denna
            är en förutsättning för att SJ skall vara intresserad. Nu finns
            det uppgifter om att en sådan bro skulle kosta dubbelt så mycket
            som Öresundsbron och att det är mycket osannolikt att den kommer
            till stånd över huvud taget.
          </note>
          <note>
            Vi planerar alltså en bro till en ö utan en direkt fast förbindelse
            med kontinenten.
          </note>
          <note>
            Regeringens ekonomiska redogörelse över projektet borde ha varit
            mer ingående och också ha medtagit nya uppgifter som kan ifrågasätta
            projektets lönsamhet, en lönsamhet som alltså är en förutsättning
            för att projektet skall kunna drivas vidare utan att riksdagen
            anslår medel.
          </note>
          <note>
            I morgon lämnas, enligt uppgifter i medier, de sista och tyngsta
            anbuden på brobygget. Kommunikationsministern har lovat att i
            höst lämna en redogörelse för hela projektets byggkostnader. Om
            det då visar sig att kalkylerna inte håller är det enligt min
            uppfattning regeringens skyldighet att ta upp frågan i riksdagen
            för omprövning. Vi har nämligen inte anslagit några som helst
            medel för detta bygge.
          </note>
          <note>
            Det är troligt att det kommer att stå klart att såväl den förrförra
            och förra som den nuvarande regeringen brustit när det gäller
            att uppfylla riksdagens krav på kontinuerlig ekonomisk redovisning
            av projektet.
          </note>
          <note>
            Till sist en reflexion, som bygger på min egen erfarenhet från
            många somrar på västkusten. Cement vittrar snabbt sönder, och
            t.o.m. rostfritt järn rostar i saltvatten. Ölandsbron vittrar
            redan nu, fast den bara utsätts för bräckvatten. Skulle bron byggas
            kan underhållskostnaderna bli en ytterligare överraskning, när
            kapitaltjänsten äntligen har fullgjorts.
          </note>
          <note>
            Herr talman! Jag ber att få yrka bifall till reservation 12.
          </note>
          <note type="speaker">
            Anf. 107 MARGITTA EDGREN (fp)
          </note>
          <note>
            Herr talman! I anmälan till konstitutionsutskottet förs det fram
            en rad farhågor, misstankar och invändningar mot projektets ekonomi
            utifrån bl.a. ett svar av
          </note>
          <note>
            Riksrevisionsverket till Aktion Skåne-Miljö.
          </note>
          <note>
            Anmälaren vill ha granskat om regeringarna - de tre som Birgitta
            Hambraeus nämnde - har uppfyllt riksdagens krav på insyn i ekonomin
            för projektet, och anmälaren befarar också att den dansk-svenska
            statsgarantin på 15 miljarder i 1990 års priser kan komma att
            krävas ut av skattebetalarna. Utifrån detta anser anmälaren att
            det vore lämpligt med en omförhandling med Danmark. Anmälaren
            tar också upp att
          </note>
          <note>
            Riksrevisionsverket har gett sin syn på kalkyler på stora projekt
            i allmänhet i sitt svar till Aktion Skåne-
          </note>
          <note>
            Miljö och även att Riksrevisionsverket konstaterar att kalkylen
            för bron är känslig för förändring i de ingående variablerna avseende
            ränta och trafikprognoser.
          </note>
          <note>
            I dag och nu är det viktigt att, liksom Birgitta
          </note>
          <note>
            Hambraeus gjorde i sitt inledningsanförande, betona att KU inte
            granskar de ekonomiska kalkylerna eller risker för fördyringar
            eller andra problem i anslutning till broprojektet. Det har inte
            KU mandat för och heller inte kompetens för.
          </note>
          <note>
            KU:s uppgift är att granska om riksdagen har fått den insyn i
            projektet som var villkoret dels för trafikutskottets behandling
            och riksdagens beslut 1991, dels för senare beslut som svar på
            motioner och propositioner. Det krav som riksdagen ställde och
            ställer gäller resultat av upphandlingen, årliga redovisningar
            av ekonomin och i vilken omfattning garantiåtagandet tagits i
            anspråk.
          </note>
          <note>
            Jag vill då svara Birgitta Hambraeus på följande sätt.
          </note>
          <note>
            Upphandlingen avslutas, som hon sade, i morgon, den 1 juni, och
            kan alltså inte ha rapporterats ännu.
          </note>
          <note>
            Enligt uppgift från Kommunikationsdepartementet kommer riksdagen
            under hösten att få en ordentlig sammanställning.
          </note>
          <note>
            Redovisningar till riksdagen har getts vid tre olika tillfällen,
            dels som en skrivelse, dels som propositioner, den senare i årets
            budgetproposition.
          </note>
          <note>
            Kommunikationsministern har vidare i två frågesvar gett sin uppfattning
            om broprojektet.
          </note>
          <note>
            Trafikutskottet har dessutom meddelat att man under hösten 1995
            i ett betänkande kommer att följa upp projektets ekonomi i sin
            helhet.
          </note>
          <note>
            Eftersom projektet inte är upphandlat är bygget inte startat
            och än mindre avslutat, så diskussionerna om garantiåtagandet
            är endast hypotetiska, och det har därmed inte funnits någon anledning
            att redovisa dessa för riksdagen. Majoriteten i konstitutionsutskottet
            anser att riksdagen har fått den insyn som var villkoret för beslutet
            och att det inte finns någon fog för att rikta kritik mot något
            statsråd.
          </note>
          <note>
            I reservationen vädrar reservanterna sin kända motvilja mot bron
            och för fram misstankar som dock icke avser förhållanden av konstitutionell
            art och därför inte kan behandlas i denna konstitutionella granskning.
            Reservanterna begär i sin reservation en mer ambitiös och öppen
            attityd vid redovisningen av projektet för riksdagen. Med den
            genomgång jag har gjort menar jag att den redovisning riksdagen
            har fått har varit både öppen och ambitiös.
          </note>
          <note>
            Sedan, Birgitta Hambraeus, kan vi gärna till hösten, när regeringen
            redovisar sin upphandling, diskutera kalkylernas hållbarhet, tidigare
            berömda felaktiga glädjekalkyler - alltifrån Suezkanalen till
            JAS-planen
          </note>
          <note>
            -, den högre räntans effekter på hela projektet och antaganden
            om trafikmängden på bron. Men här, i dag är det fråga om en konstitutionell
            granskning, och därmed menar jag att majoritetens ställningstagande
            är korrekt.
          </note>
          <note type="speaker">
            Anf. 108 BIRGITTA HAMBRAEUS (c)
          </note>
          <note>
            replik
          </note>
          <note>
            Herr talman! Det kan nog bli en spännande höst.
          </note>
          <note>
            Jag håller med Margitta Edgren om att vi nu endast granskar om
            regeringen har lämnat sådan ekonomisk information till riksdagen
            som kan anses vara relevant och som gör att riksdagen har möjlighet
            att ta ställning till om projektet får fortskrida.
          </note>
          <note>
            Själva beslutet om att bygga bron hade nämligen som förutsättning
            att det inte skulle kosta staten någonting. Man räknade med att
            garantierna inte skulle behöva utlösas. Sedan visade det sig på
            den ena punkten efter den andra att de här kalkylerna verkligen
            var glädjekalkyler. Det gäller vissa mindre upphandlingar, som
            har visat sig bli mycket dyrare än vad man hade räknat med, det
            gäller muddringsarbeten, trafikprognoser, osv.
          </note>
          <note>
            Detta borde enligt min uppfattning ha framgått i regeringens
            redovisningar. Man borde där ha tagit upp allt det som vi får
            läsa oss till i massmedier och gjort en bedömning av om det var
            relevant eller inte, så att vi hade kunnat bilda oss en uppfattning
            om de antagliga utgifterna för en bro.
          </note>
          <note>
            Regeringarna har verkligen brustit här. Man har i svepande omdömen
            bara sagt att förutsättningarna är stabila - vad nu det betyder.
            Man har inte gått in och bemött alla de nya erfarenheter som har
            kommit fram under resans gång. Det vanliga är ju att allt blir
            mycket dyrare, men riksdagen har här icke fått en möjlighet att
            i tid ta ställning så att vi skulle kunna ompröva beslutet. Risken
            är överhängande att riksdagen ställs inför fullbordat faktum och
            måste punga ut med miljardtals kronor därför att det blir för
            sent att backa.
          </note>
          <note>
            Jag tycker att detta är mycket anmärkningsvärt, och jag kan inte
            förstå varför regeringarna, dessa tre regeringar, har valt en
            sådan linje. Man borde ha haft en öppenhet, man borde ha diskuterat
            problemen med ekonomin och hela tiden ha förankrat sina ställningstaganden
            i riksdagen. Det kan ju rent av hända att riksdagen skulle ha
            anslagit de medel som hade behövts. Men om man tror att en sådan
            här ytlig redovisning är det enda som riksdagen begär, då är vi
            illa ute när det gäller att hålla i statens ekonomi.
          </note>
          <note>
            Anf. 109 MARGITTA EDGREN (fp) replik
          </note>
          <note>
            Herr talman! Jag tycker inte att det är korrekt, som
          </note>
          <note>
            Birgitta Hambraeus säger, att riksdagen har fått en ytlig redovisning.
            Det är inte så. Riksdagen har fått de redovisningar som den har
            begärt och har dessutom vid två tillfällen, i höstas och nu under
            våren, fått ordentliga och inom regeringen samordnade svar.
          </note>
          <note>
            När det sedan gäller hela projektets ekonomi kan man inte ta
            ställning till de enskilda delarna förrän hela upphandlingen är
            klar, och de sista inlämnade anbuden bryts inte förrän i morgon.
            När det gäller tunneln, som var budgeterad till 3,2 miljoner,
            har man fått in ett lägsta anbud om 3,8 miljoner. Muddringen var
            budgeterad till 1,3 miljarder, och lägsta anbud uppgick till 1,4
            miljarder. Anbuden för högbrodelen är dock inte brutna. Det är
            därför inte korrekt när
          </note>
          <note>
            Birgitta Hambraeus säger att vi vet att den blir dyr.
          </note>
          <note>
            Det vet vi ännu inte totalt sett.
          </note>
          <note>
            Jag menar därför att riksdagen fram till nu har fått en korrekt
            information från regeringen om de komponenter som regeringen själv
            har haft någon kännedom om. Resten är gissningar, misstankar osv.
            Den dag när vi skall göra en ny samlad bedömning blir det mycket
            relevant att ta upp alla de delar som Birgitta Hambraeus och reservanterna
            har tagit upp, men just i dag är frågan om regeringen har uppfyllt
            villkoren i riksdagsbeslutet. Vi i majoriteten säger att så är
            fallet.
          </note>
          <note type="speaker">
            Anf. 110 ELISA ABASCAL REYES (mp)
          </note>
          <note>
            Herr talman! Jag vill först instämma i det som
          </note>
          <note>
            Birgitta Hambraeus sade i sin senaste replik.
          </note>
          <note>
            Utskottet har i sin text skrivit:
          </note>
          <note>
            "Det kan inte anses ingå i granskningsuppgiften att utskottet
            skall göra en kontroll av tillförlitligheten i beräkningarna av
            projektets ekonomi och därtill knutna problem av varierande slag
            samt bedömningar med anledning av dessa förhållanden."
          </note>
          <note>
            Enligt min mening är en oberoende ekonomisk granskning nödvändig
            för att man skall kunna ta ställning till om riksdagen har fått
            den information som krävs eller inte. Riksdagen har vid upprepade
            tillfällen fått försäkringar om att den fortlöpande skall hållas
            väl underrättad om projektets ekonomiska förutsättningar. Den
            information som riksdagen och andra myndigheter har fått ta del
            av är dock så pass bristfällig att en granskning vore lämplig.
            Bl.a. har, som Birgitta Hambraeus hänvisar till i sin anmälan
            till konstitutionsutskottet, det svenska riksrevisionsverket framfört
            kritik mot projektets kalkyler. Enligt Riksrevisionsverkets beräkningar
            är projektet ur företagsekonomisk synpunkt mycket känsligt. Denna
            uppfattning har framförts även av andra instanser, inte minst
            via medier, senast i den extra bilaga som Dagens
          </note>
          <note>
            Industri publicerade i våras.
          </note>
          <note>
            Faktum är att Öresundsbrons ekonomiska beräkningar utsatts för
            allmänt löje från såväl näringsliv som ideella organisationer.
            Med tanke på den kritik som riktats mot känsligheten är det dessutom
            märkligt att Öresundsbrokonsortiet självt inte redovisat någon
            känslighetsanalys för projektet. Ännu märkligare är det att varken
            riksdag eller regering begärt någon sådan.
          </note>
          <note>
            Vad jag med detta vill säga är att det inte går att påstå att
            ett projekt är stabilt när det kommer så pass kraftiga signaler
            från andra myndigheter inom den statliga förvaltningen om att
            så inte är fallet. Det är mycket svårt för riksdagen att ta ställning
            till om den har fått en lämplig information eller inte när betydande
            delar av den information som krävs för en känslighetsanalys saknas.
          </note>
          <note>
            I Danmark har däremot en oberoende granskning av projektet skett,
            och i den rapport som presenterades av den danska rikstelevisionen
            riktades hård kritik mot Danmarks regering och trafikministerium
            mot hanteringen av den information som lämnats om brons ekonomi.
            Jag undrar om det finns någon rädsla för att samma sak skulle
            hända i Sverige, särskilt med tanke på att Danmarks industriminister
            offentligt deklarerat att det är mycket möjligt att de danska
            skattebetalarna på sikt kommer att få stå för brons kostnader
            - ett scenario som absolut inte är otänkbart även för de svenska
            skattebetalarna.
          </note>
          <note>
            Riksrevisionsverket i Sverige har, som även framgår av det brev
            som Riksrevisionsverket sänt till Aktion Skåne-Miljö, inte mandat
            att granska Öresundsbron. Därför hade det varit synnerligen lämpligt
            att konstitutionsutskottet hade tillstyrkt en sådan granskning
            med utgångspunkt i den förra och den nuvarande regeringens agerande
            i frågan.
          </note>
          <note>
            Vad gäller anbudsprocessen har man enligt Öresundsbrokonsortiet
            först och främst mycket gynnsamma upplåningsvillkor på den internationella
            valutamarknaden. Några avtal har vi dock inte sett. Det är helt
            riktigt att anbudsprocessen avslutas i morgon, den
          </note>
          <note>
            1 juni, och att avtal kommer att träffas i sommar. Men vad innebär
            det förhållandet att samtliga anbud ligger ovanför det som man
            från början hade tänkt sig? Och hur skall man kunna hantera situationen
            i höst, när avtal redan kan vara slutna? Först då får vi ta del
            av informationen.
          </note>
          <note>
            Trots att anbuden varit högre än vad man hade föreställt sig
            och att det råder osäkerhet om vilken realränta som man kan få
            har ingen ny information givits till riksdagen förutom i samband
            med de frågor som kommunikationsminister Ines Uusmann svarade
            på i höstas.
          </note>
          <note>
            Ministern har sagt att projektet är stabilt. Vad detta innebär
            rent konkret och sakligt har vi inga belägg för, och jag anser
            det därför oerhört viktigt att riksdagen får information härom.
          </note>
          <note>
            Enligt den granskning som Riksrevisionsverket gjort av vissa
            infrastrukturprojekt och presenterade i en rapport i augusti förra
            året har Vägverket haft kostnadsökningar för vissa projekt om
            i genomsnitt
          </note>
          <note>
            86 %, vilket måste ses som en anmärkningsvärd uppgift. Motsvarande
            höjning för Banverket är 17 %. Inte minst med anledning av detta
            och de turer som har förekommit inom Vägverket finns det verkligen
            skäl att undersöka om alla fakta ligger på bordet.
          </note>
          <note>
            Så länge riksdagen undanhålls möjligheten att ta del av en oberoende
            granskning är det också mycket svårt att bedöma regeringens hantering
            av ärendet och på vilket sätt man har presenterat information
            för riksdagen. Jag hoppas att de svenska skattebetalarna inte
            kommer att få betala bron, inte ens under 2000-
          </note>
          <note>
            talet, något som skulle vara helt i strid med det ursprungliga
            avtalet. Om så sker kommer ansvarsfrågan då att bli mycket svår
            att lösa.
          </note>
          <note>
            Med detta vill jag yrka bifall till reservation nr 12.
          </note>
          <note>
            Statsråds förmögenhetsförhållanden
          </note>
          <note>
            (avsnitt 18)
          </note>
          <note type="speaker">
            Anf. 111 BIRGER HAGÅRD (m)
          </note>
          <note>
            Herr talman! I regeringsformen 6 kap. 9 § finns en bestämmelse
            om att ett statsråd inte får utöva allmän eller enskild tjänst
            och inte heller inneha uppdrag eller utöva verksamhet som kan
            rubba förtroendet för honom. Statsministern åläggs inte direkt
            ett ansvar för att statsråden lever upp till detta, men eftersom
            det är han som tillsätter och entledigar statsråd, får han ändå
            anses ha ett ansvar i sammanhanget.
          </note>
          <note>
            På denna paragraf, herr talman, hängde den socialdemokratiska
            oppositionen, enkannerligen i konstitutionsutskottet, redan på
            ett tidigt stadium upp sin kritik mot den borgerliga regeringen
            sedan den hade tillträtt. Man ville särskilt misstänkliggöra personer
            som hade en förmögenhet, och det tillkom också en granskning från
            utskottets sida av vilka jävsbestämmelser som fanns samt en genomgång
            av hur i och för sig innehav av förmögenhet av olika slag skulle
            kunna påverka ställningen.
          </note>
          <note>
            Regeringen tillsatte också en särskild etikkommitté för att se
            till att det inte förekom något olämpligt i dessa sammanhang.
          </note>
          <note>
            När 1993 års granskningsbetänkande var föremål för diskussion
            här i riksdagen hade man också att ta ställning till en socialdemokratisk
            reservation, där särskilt statsrådet Westerberg som näringsminister
            och statsrådet Dinkelspiel som utrikeshandelsminister utpekades
            som icke lämpade för de här befattningarna, främst på grund av
            deras förmögenhetsinnehav.
          </note>
          <note>
            Detta förblev en reservation. Socialdemokraterna var i minoritet.
            Nu har man med stöd av kommunister och miljöpartister kommit in
            i ett majoritetsförhållande och passar på att ta upp den här frågan
            igen.
          </note>
          <note>
            Det har hela tiden skett ett misstänkliggörande av
          </note>
          <note>
            Ulf Dinkelspiel som ter sig minst sagt osmakligt och ohederligt.
            Det förslag som majoriteten har lagt fram torde representera något
            av ett lågvattenmärke. Det förekommer tarvliga insinuationer mot
            dåvarande statsrådet Dinkelspiel.
          </note>
          <note>
            Man konstaterar med anledning av att den fondkommissonsfirma
            där Ulf Dinkelspiel är delägare uppbar ett lån under den stora
            kristiden. Omständigheterna kring detta har noggrant gåtts igenom
            av inte bara revisorerna i Riksbanken utan också av en särskild
            revisionfirma.
          </note>
          <note>
            Man konstaterar att utskottet således inte har anledning till
            någon misstanke om att dåvarande statsrådet Dinkelspiels intressen
            i Öhman påverkat företagets möjligheter att låna i Riksbanken.
            Än mindre har utskottet anledning att misstänka att Ulf Dinkespiel
            agerat otillbörligt i låneärendet.
          </note>
          <note>
            På alla punkter frias Ulf Dinkelspiel från varje misstanke. Men
            man smyger ändå in följande: Vad som förevarit i låneärendet har
            varit ägnat att leda till spekulationer om bakgrunden och till
            att rubba medborgarnas förtroende för Ulf Dinkelspiel som statsråd.
          </note>
          <note>
            Vad vet man om det? Platt intet.
          </note>
          <note>
            Så kommer man äntligen fram till den slutsats man längtat efter
            att komma fram till i en majoritetssituation: Carl Bildt borde
            vid sin regeringsbildning ha förutsett att situationer kunde uppstå
            där bl.a. Ulf
          </note>
          <note>
            Dinkelspiels delägarskap i ett fondkommissionärsföretag som också
            förvaltar hans aktieinnehav skulle kunna leda till misstro från
            allmänhetens sida. "Skulle kunna leda till..."! Sämre än på det
            sätt som majoriteten gör i detta betänkande kan väl detta inte
            uttryckas.
          </note>
          <note>
            Det är insinuationer och en tarvlighet som inte är acceptabel.
          </note>
          <note>
            Reservanterna säger också i betänkandet att detta är allvarligt
            från många utgångspunkter. Jag vill citera från s. 271: "Det skulle
            få orimliga konsekvenser om vissa personer eller grupper skulle
            betraktas som i förväg diskvalificerade för statsrådsposter. Det
            skulle i realiteten vara ett hot mot demokratin och kunna utgöra
            inkörsporten till ett politiskt system som knappast någon önskar."
          </note>
          <note>
            Vart är vi på väg? Vänstermajoriteten i utskottet borde besinna
            sig. Det här ökar inte på något sätt konstitutionsutskottets trovärdighet.
            Jag yrkar avslag på majoritetsförslaget och bifall till den borgerliga
            reservationen.
          </note>
          <note type="speaker">
            Anf. 112 HÅKAN HOLMBERG (fp)
          </note>
          <note>
            Herr talman! Som framgått har strängt taget samma fråga behandlats
            av konstitutionsutskottet ett tidigare år. Socialdemokraterna
            och några till tycker tydligen att det inte dög, utan vill pröva
            frågan igen med hjälp av de nya majoritetsförhållandena, utan
            att några misstankar mot den person som det i huvudsak handlar
            om - Ulf Dinkelspiel - har kunnat preciseras.
          </note>
          <note>
            Vad det är fråga om är spekulationer och formuleringar av typen
            "skulle kunna", "under vissa omständigheter", "eventuellt" osv.
          </note>
          <note>
            Jag tycker i allmänhet att det är ett sätt att uttrycka sig,
            och i synnerhet i samband med granskning i konstitutionsutskottet,
            som är väldigt olämpligt och olyckligt och som kan föra in på
            resonemang i andra sammanhang som jag inte tror att någon skulle
            vilja att vi kom till.
          </note>
          <note>
            Man kan ta många olika parallellexempel. Jag tar ett som rann
            mig i minnet: Ingvar Carlsson har en bostadsrätt i Tyresö. Den
            ligger om jag är rätt informerad i en förening som skulle rekonstrueras
            ekonomiskt. Detta har kanske skett på förmånliga villkor.
          </note>
          <note>
            Det är i så fall någonting som man gärna kan gratulera denna
            förenings medlemmar till.
          </note>
          <note>
            Antag nu - det tycks ha skett - att någon i föreningen i något
            sammanhang har sagt att det skulle kunna ha haft betydelse i sammanhanget
            att just Ingvar Carlsson bor där.
          </note>
          <note>
            Skulle det ha lett till att socialdemokraterna och några till
            i utskottet skulle ansett att Ingvar Carlsson vore diskvalificerad
            för att vara statsråd eller för att vara statsminister därför
            att han skulle kunna utsättas för misstankar av något slag? Pressen
            skulle ha kunnat få tag i något förfluget yttrande och byggt vidare
            på det.
          </note>
          <note>
            Det kan inte någon mena. Men det är precis den argumenteringen
            man för i detta fall.
          </note>
          <note>
            Det faktum att det skulle kunna bli intresse av något slag kring
            en viss persons förmögenhet borde, tycker man, ha varit en orsak
            för Carl Bildt i detta fall att överväga om Ulf Dinkelspiel borde
            ha ingått i regeringen.
          </note>
          <note>
            Det är ett sätt att argumentera som är alldeles orimligt. Det
            leder till att man får göra långa listor.
          </note>
          <note>
            Jag vet inte hur många tusen personer - kanske tiotusentals -
            som ur en eller annan synpunkt skulle vara olämpliga att komma
            ifråga som statsråd därför att de bor på ett visst sätt, har si
            eller så mycket pengar eller har en eller annan anknytning till
            någonting som någon eventuellt skulle kunna tycka vara suspekt
            på något vis.
          </note>
          <note>
            Det enda relevanta kriteriet måste ju vara hur vederbörande själv
            agerar - om vederbörande är eller kan antas vara kompetent för
            en uppgift, och om vederbörande har förvaltat t.ex. en förmögenhet
            på ett ansvarsfullt och seriöst sätt. Ingenting sådant har ens
            antytts i detta fall.
          </note>
          <note>
            Nu har det sagt att det egentligen inte handlar om
          </note>
          <note>
            Dinkelspiel utan att det handlar om Carl Bildt. Det är klart
            att man kan säga så. Men på sätt och vis handlar det ändå om båda.
            Här är det fråga om en person som den tidigare socialdemokratiska
            regeringen - tre regeringar tillbaks, så att säga - använder som
            EU-
          </note>
          <note>
            förhandlare. Han skulle ändå på något sätt vara diskvalificerad.
            Men det kan inte handla om honom själv i största allmänhet utan
            om förmögenhetsförhållanden och liknande.
          </note>
          <note>
            Om jag minns rätt var det Kurt Ove Johansson som i inledningsrundan
            sade att det faktum att Dinkelspiels delägarskap skulle kunna
            leda till misstro ändå borde ha lett till försiktighetsåtgärder.
            Jag tycker att
          </note>
          <note>
            Ingvar Johnsson, som skall komma upp härnäst i talarstolen, skall
            reda ut detta. Vad är
          </note>
          <note>
            "försiktighetsåtgärder"? Vad betyder detta ord?
          </note>
          <note>
            Skulle Ulf Dinkelspiel ha utsetts till statsråd eller inte? Vad
            är det egentligen ni vill säga?
          </note>
          <note type="speaker">
            Anf. 113 INGVAR JOHNSSON (s)
          </note>
          <note>
            Herr talman! Jag vill börja med att säga att jag tycker att det
            har varit fantastiskt att hela dagen lyssna till inlägg från Birger
            Hagård. Så fort den allra minsta kritik riktas mot något moderat
            statsråd handlar det om tarvligheter och insinuationer, och då
            är det partitaktik som ligger bakom. Då talar han om en konspiration
            av socialister, kommunister och miljöpartister i stället för att
            vilja diskutera frågans allvar.
          </note>
          <note>
            Jag tycker nämligen också att det kan vara intressant att ta
            just 6 kap. 9 § i regeringsformen som utgångspunkt, där just bestämmelsen
            om att ett statsråd inte får utöva allmän eller enskild tjänst
            och inte heller inneha uppdrag eller utöva verksamhet som kan
            rubba förtroendet för honom finns.
          </note>
          <note>
            Med den utgångspunkten har vi vid flera tillfällen i KU granskat
            just statsråds innehav av värdepapper m.m. i frågor som har att
            göra med jäv för statsråden.
          </note>
          <note>
            Dessa granskningar har utgått från att det är nödvändigt för
            det politiska arbetets anseende att allmänheten har förtroende
            för att statsråden står självständiga gentemot ovidkommande intressen.
          </note>
          <note>
            Dessa tidigare granskningar har inte bara gällt frågan om förtroendet
            faktiskt har rubbats utan också om allmänheten med hänsyn till
            omständigheterna kan ha haft anledning att ifrågasätta förtroendet.
            Främst har det gällt frågan om aktieägande statsråd kan utöva
            sin tjänst utan att ta ovidkommande hänsyn till sin förmögenhet.
          </note>
          <note>
            Som Birger Hagård nämnde hade vi socialdemokrater i vår reservation
            till 1993 års granskning ett uttalande om att vi inte skulle ha
            något generellt förbud för statsråd att inneha aktier eller annan
            egendom.
          </note>
          <note>
            Men vi påtalade att vissa statsrådsposter var mer känsliga ur
            förtroendesynpunkt än andra. Därför borde undantag göras för näringsministern
            och de statsråd som har ansvar för utrikeshandeln och vapenexport.
            Det är också ett svar på Håkan Holmbergs fråga.
          </note>
          <note>
            Vi menade också att statsråd borde överlämna sina aktier till
            en oberoende extern förvaltning med vilken aktieägaren inte hade
            intressebindningar såsom till en släkting eller ett bolag i vilket
            statsrådet var delägare.
          </note>
          <note>
            Vi vet ju också från förra årets utfrågningar att det stora aktieinnehavet
            innebar att statsråd i mycket stor omfattning fick förklara sig
            jäviga vid regeringsbeslut som beretts i det egna departementet.
          </note>
          <note>
            Som framgår av det nu aktuella fallet är det en ny aspekt på
            statsrådens förmögenhet som tas upp, nämligen det förhållandet
            om en ägare eller delägare i ett fondkomissionärsföretag som också
            är statsråd kan påverka företagets möjligheter till förmånlig
            behandling i olika sammanhang såväl hos myndighet som hos andra.
          </note>
          <note>
            Bakgrunden var att det förra hösten i tidningen
          </note>
          <note>
            Dagens Industri, som väl inte ens av Birger Hagård kan beskyllas
            för att vara socialistisk, avslöjades att
          </note>
          <note>
            Riksbanken under räntekrisen två år tidigare hade beviljat Öhmans
            fondkommission lån till betydligt lägre ränta än vad som andra
            fondkommissionärer fick betala för motsvarande lån. Senare konstaterades
            att lånet byggt på ett missförstånd och räntevillkoren ändrades.
          </note>
          <note>
            Vi har också i detta sammanhang sagt, som Birger
          </note>
          <note>
            Hagård påpekat, att det inte finns någon anledning till misstanke
            att dåvarande statsrådet Ulf Dinkelspiels intressen i Öhmans påverkat
            företagets möjligheter att låna i Riksbanken. Utskottet har heller
            inte någon som helst anledning till misstanke att han agerat otillbörligt
            i låneärendet.
          </note>
          <note>
            Men nog borde också Birger Hagård och Håkan
          </note>
          <note>
            Holmberg förstå att uppmärksamheten kring Riksbankens lån bekräftar
            de farhågor som framfördes i reservationen till KU:s betänkande
            1992/93:30. Vad som förevarit i låneärendet har varit ägnat att
            leda till spekulationer om bakgrunden och att rubba medborgarnas
            förtroende för regeringen.
          </note>
          <note>
            Vi framförde också vid ett tidigare tillfälle, vilket jag nu
            återupprepar, att Carl Bildt borde vid sin regeringsbildning ha
            förutsett att Ulf Dinkelspiels delägarskap i en fondkomissionärsföretag
            som också förvaltade hans aktieinnehav skulle kunna leda till
            misstro från allmänhetens sida. Carl Bildt måste därför anses
            ha tagit för lättvindigt på sin uppgift som regeringsbildare även
            utifrån den i år aktuella aspekten. Carl
          </note>
          <note>
            Bildt kan därför inte anses att ha levt upp till sitt ansvar
            för att statsråden uppfyllde kraven i 6 kap. 9 § 2
          </note>
          <note>
            st. regeringsformen.
          </note>
          <note>
            Anf. 114 BIRGER HAGÅRD (m) replik
          </note>
          <note>
            Fru talman! Vad gäller Ingvar Johnssons mera generella invändning
            som han inledde sitt anförande med kan jag bara konstatera att
            det tyvärr inte har varit några särskilt lysande majoritetsförslag
            som lagts fram. Många av dem ligger rätt lågt på skalan.
          </note>
          <note>
            Kanske just detta ärende markerar något av ett lågvattenmärke.
          </note>
          <note>
            Det har sagts att vissa statsrådsposter skulle vara känsligare
            än andra. Då har man nämnt näringsministern och också utrikeshandelsministern.
            En stillsam undran i sammanhanget: Är det därför som man har gjort
            den nuvarande regeringens mest förmögna ledamot Sten Heckscher
            till näringsminister? Det gäller att leva litet grand som man
            lär.
          </note>
          <note>
            Jag kan inte komma till annat än att detta är ett typexempel
            på det jag nämnde i inledningsdebatten.
          </note>
          <note>
            Vad man inte hade någon chans att få igenom under tidigare mandatperioder
            återkommer man nu med. Så enkelt var det med den saken.
          </note>
          <note>
            Anf. 115 INGVAR JOHNSSON (s) replik
          </note>
          <note>
            Fru talman! Det var intressant att Birger Hagård tog upp detta
            med Sten Heckscher. Han äger i dag hundratalet aktier till ett
            värde av några få tusenlappar därför att han har gjort så som
            de tidigare ministrarna borde gjort, nämligen gjort sig av med
            alla de aktier som kan skapa de misstankar som vi talade om.
          </note>
          <note>
            Jag tycker fortfarande att det är märkligt att Birger
          </note>
          <note>
            Hagård försöker att göra detta till en fråga om att vi vill misstänkliggöra
            Dinkelspiel. Vad är det för prat?
          </note>
          <note>
            Vem har sagt något sådant? Birger Hagård debatterar inte med
            mig utan mot sin egen vantolkning av vad vi säger. Ulf Dinkelspiels
            insatser i olika sammanhang tidigare har naturligtvis ingenting
            med den här frågan att göra.
          </note>
          <note>
            Birger Hagård talar om den illvilja som finns. Jag vill då säga
            till Birger Hagård att det inte bara är socialdemokrater, kommunister
            och miljöpartister som tycker att detta tveksamt. Jag läste att
            den moderate riksdagsmannen och tillika KU-suppleanten
          </note>
          <note>
            Fredrik Reinfeldt i sin bok Nostalgitrippen tycker att det var
            ett misstag av Bildt att göra dessa utnämningar. Jag vill fråga
            Birger Hagård: Skall Fredrik Reinfeldt också av Birger Hagård
            beskyllas för att vara någon illvillig grön socialist?
          </note>
          <note>
            Anf. 116 BIRGER HAGÅRD (m) replik
          </note>
          <note>
            Fru talman! Jag tror inte han är vare sig grön eller röd socialist.
            Det är honom obetaget att hysa vilka uppfattningar han vill i
            olika sammanhang. Men jag är inte heller alldeles säker på att
            Ingvar Johnsson tolkar honom på helt rätt sätt. Jag tror att Ingvar
            Johnsson nu som i andra sammanhang gärna vill tolka saker och
            ting på sitt eget lilla vis när det passar bra in i sammanhangen.
          </note>
          <note>
            Jag hoppas också att Sten Heckscher inte gjort några stora förluster
            när han nu har sålt ut sina aktier.
          </note>
          <note>
            Vi skall i varje fall hoppas att han inte skall vara statsråd
            så länge till. Vi har ju ett nyval om några år, och då kan vi
            hoppas att han skall ersättas. Han får väl då på något sätt kompensera
            sig för de förluster som han till äventyrs kan ha gjort.
          </note>
          <note>
            Anf. 117 INGVAR JOHNSSON (s) replik
          </note>
          <note>
            Fru talman! Jag ifrågasätter inte om olyckan skulle vara framme
            och vi får ett nytt regeringsskifte att vi återigen skulle vara
            i den situationen att vi får ministrar som är i sådana känsliga
            lägen. Därför är det naturligtvis viktigt att Justitiedepartementet
            nu håller på med en utredning om hur man skall kunna ordna denna
            fråga med hjälp av blind trust eller något liknande så att man
            i varje fall slipper ifrån en del av de jävssituationer som tidigare
            uppstod.
          </note>
          <note>
            Det är märkligt att Birger Hagård inte kan se att människor ändå
            måste känna misstankar, eller att det finns risk att de gör det.
            Öhmans fick låna 750 miljoner kronor till en ränta på 34 % när
            andra fick betala
          </note>
          <note>
            500 %, och i detta företag är en minister delägare.
          </note>
          <note>
            Kan inte även Birger Hagård inse att det måste finnas problem
            i det, och att det är en källa till misstankar hos allmänheten
            som inte är bra?
          </note>
          <note>
            Slutligen vill jag tillägga att när det gäller begränsningar
            av hur man kan ha beroendeställning genom omfattande ägande i
            företag eller liknande, finns det begränsningar i många andra
            länder. USA
          </note>
          <note>
            har exempelvis ganska hårda regler. Det kan vara intressant att
            veta när Birger Hagård försöker göra de synpunkter jag har till
            någon sorts illvilliga socialistkommunist-gröna synpunkter.
          </note>
          <note>
            Anf. 118 HÅKAN HOLMBERG (fp) replik
          </note>
          <note>
            Fru talman! Jag tycker inte att detta duger, Ingvar
          </note>
          <note>
            Johnsson. Här talas det runt i cirklar på något sätt utan att
            det riktigt sägs ut vad syftet med majoritetstexten verkligen
            är.
          </note>
          <note>
            Jag frågade: Vad betyder "försiktighetsåtgärder"?
          </note>
          <note>
            Skulle Ulf Dinkelspiel ha utsetts till statsråd eller inte? Var
            det olämpligt eller var det inte olämpligt?
          </note>
          <note>
            Något riktigt svar kommer inte. Gång på gång sägs samma sak:
            Bildt borde ha förutsett. Bildt tog för lättvindigt på det, osv.
          </note>
          <note>
            Det sägs också, vilket naturligtvis är riktigt, att det är angeläget
            att ett statsråd kan utöva sin tjänst utan ovidkommande hänsyn.
            Det är självklart. Men frågan är ju här om Ulf Dinkelspiel kunde
            det eller inte. Och svaret är att han kunde det. Ingen har ju
            riktat någon form av kritik mot honom. Vad är det då som är fel?
          </note>
          <note>
            Vi kommer hela tiden tillbaka till detta att det inte är fråga
            om konkreta anmärkningar mot något som faktiskt har förevarit
            utan det handlar om spekulationer, om att man borde ha tagit hänsyn
            till vad någon person, någon tidning eller någon TV-kanal i någon
            situation skulle kunna göra av en viss omständighet som råkar
            vidlåda ett statsråd. Jag tycker faktiskt att detta inte duger.
          </note>
          <note>
            Det som Carl Bildt, Ingvar Carlsson och alla andra tänkbara regeringsbildare
            har att ta hänsyn till är en persons lämplighet. I det ingår naturligtvis
            huruvida personen har handhaft en förmögenhet eller något annat
            på ett ansvarsfullt och seriöst sätt. Om det är på det sättet,
            och så verkar det vara, så är det så. Då finns inget mer att säga.
            Men det duger tydligen inte. Det är något som inte sägs, och som
            vi hela tiden får lov att efterlysa.
          </note>
          <note>
            Anf. 119 INGVAR JOHNSSON (s) replik
          </note>
          <note>
            Fru talman! Om Håkan Holmberg läser utskottets betänkande från
            för två år sedan framgår det mycket väl vad vi utvecklar där och
            vad vi hänvisar till i det här betänkandet. Vi säger att det är
            känsligt om just näringsministern och ministern som sysslar med
            utrikeshandel och vapenexport är i beroendeställningar, t.ex.
            genom omfattande ägande av aktier.
          </note>
          <note>
            Håkan Holmberg ställer frågan litet demagogiskt när han frågar
            om Dinkelspiel var lämplig att utses till statsråd eller inte.
            Vi har sagt att på dessa poster är det inte lämpligt att man behåller
            sitt stora ägande av aktier. Det framgår tydligt i de tidigare
            betänkandena.
          </note>
          <note>
            Anf. 120 HÅKAN HOLMBERG (fp) replik
          </note>
          <note>
            Fru talman! Jag tycker inte alls att det är demagogiskt att efterlysa
            vad alla de ord, olika vändningar och omskrivningar som vi får
            höra egentligen betyder.
          </note>
          <note>
            Det är en fullt relevant fråga. Jag tycker att både kammaren
            och väljarna har rätt att få veta vad det egentligen är man är
            ute efter. Vad betyder
          </note>
          <note>
            "försiktighetsåtgärder", och vad betyder "borde ha förutsett"
            osv.? Något riktigt svar kommer ju inte.
          </note>
          <note>
            Anf. 121 INGVAR JOHNSSON (s) replik
          </note>
          <note>
            Fru talman! Jag utgick kanske ifrån att Håkan
          </note>
          <note>
            Holmberg, även om han inte tillhörde utskottet för två år sedan,
            hade läst vad vi sade den gången innan han gick in i debatten
            med det här kritiska tonfallet.
          </note>
          <note type="speaker">
            Anf. 122 PETER ERIKSSON (mp)
          </note>
          <note>
            Fru talman! Frågan om statsrådens förmögenheter hör till dem
            som jag tycker tillhör de svårare i det här betänkandet. Den slutsats
            vi i majoriteten har kommit fram till är inte alldeles självklar.
            Det finns inga helt givna regler i Sverige på det här området
            om hur man skall tolka de skrivningar som finns i regeringsformen.
            I många andra länder finns det däremot mycket klara regler kring
            hur detta skall fungera.
          </note>
          <note>
            När vi har en oklar situation om hur dessa s.k.
          </note>
          <note>
            jävssituationer kan uppstå när det gäller förmögenheter och att
            man i ett visst läge kan tänkas agera i egen sak på ett sätt som
            skulle kunna gynna den egna förmögenheten eller ett eget företag
            tycker jag att vi måste vara mer noggranna och mer vaksamma för
            att inte hamna i situationer där ett statsråd hamnar i konflikt
            med sin egen förmögenhet och sin egen sak.
          </note>
          <note>
            Jag tror att det kan vara en vettig utgångspunkt för en regeringsbildare
            att se på dessa frågor särskilt noga till dess vi får fram mer
            tydliga regler på det här området.
          </note>
          <note>
            Jag tycker att det är viktigt att vi får det inom de närmaste
            åren. Vi har haft den här debatten under många år, och fortfarande
            har vi inte någon riktigt klar uppfattning i Sveriges riksdag
            om hur man skall göra i de här situationerna.
          </note>
          <note>
            Jag måste säga att jag i det här fallet i större utsträckning
            respekterar Birger Hagårds, moderaternas och den borgerliga gruppens
            inställning att detta kanske inte var en riktig bedömning av majoriteten.
            Men vi har gjort den här bedömningen. Jag tycker att det var riktigt.
            Jag tycker att detta är en viktig fråga som har att göra med förtroendet
            bland allmänheten för politiker och högt uppsatta ministrars ställning
            och möjligheter att utöva inflytande över sin egen ekonomiska
            situation.
          </note>
          <note>
            I framtiden måste man i större utsträckning se till att de ministrar
            man utnämner också gör de förändringar som krävs när det gäller
            den förmögenhet och det värdepappersinnehav de har så att dessa
            jävssituationer inte riskerar att uppstå.
          </note>
          <note>
            Därmed yrkar jag bifall till utskottets hemställan.
          </note>
          <note>
            Anf. 123 HÅKAN HOLMBERG (fp) replik
          </note>
          <note>
            Fru talman! Det är egentligen inte en replik på
          </note>
          <note>
            Peter Erikssons inlägg. Jag respekterar och uppskattar hans sätt
            att föra en diskussion om detta på ett nyanserat sätt.
          </note>
          <note>
            Jag vill bara passa på tillfället att konstatera att det naturligtvis
            är fullt rimligt att statsråd i vissa lägen säljer t.ex. aktier
            som de har inför en utnämning till statsråd. Jag påminner mig
            en folkpartistisk försvarsminister som gjorde just detta för ganska
            länge sedan. Det väckte en del uppseende, men det var antagligen
            det naturliga att göra i det läget.
          </note>
          <note>
            Nu har vi inga regler, och det är mycket svårt att formulera
            regler för detta. Det är möjligt att vi kommer att kunna hitta
            på några regler så småningom. Det är möjligt att vi misslyckas.
            Det vet jag inte.
          </note>
          <note>
            Men i den här situationen kan jag för min del inte dra någon
            annan slutsats än att det är upp till presumtiva statsråd och
            presumtiva regeringsbildare att göra denna lämplighetsbedömning
            själva.
          </note>
          <note>
            Om ett statsråd trampar över och använder intressen i någonting,
            vad det nu är, på ett olämpligt sätt skall det givetvis tas upp
            och brännmärkas, måhända ganska kraftigt. Men har det inte skett
            - och det har det ju inte i det här fallet - finns det faktiskt
            inget mer att säga. Det är därför som jag reagerar som jag gör
            mot majoritetens skrivning.
          </note>
          <note>
            Anf. 124 PETER ERIKSSON (mp) replik
          </note>
          <note>
            Fru talman! Jag tycker ändå inte att man kan göra det riktigt
            så enkelt för sig som Håkan Holmberg gör.
          </note>
          <note>
            Vi har ju ändå 6 kap. 9 § i regeringsformen som vi måste göra
            en tolkning av. Ni kan göra er tolkning. Vi har gjort vår tolkning,
            och där står vi tills vi får fasta regler. Vi kommer inte längre
            i den här diskussionen.
          </note>
          <note>
            Stiftelser m.m.
          </note>
          <note>
            (avsnitten 22, 25.1 och 25.2)
          </note>
          <note type="speaker">
            Anf. 125 NILS FREDRIK AURELIUS (m)
          </note>
          <note>
            Fru talman! Vi har nu kommit till de granskningsärenden som handlar
            om kulturminister Margot
          </note>
          <note>
            Wallströms utbyte av styrelseledamöter i Stiftelsen framtidens
            kultur och utbildningsminister Carl Thams agerande mot vissa forskningsstiftelser.
          </note>
          <note>
            Dessa stiftelser bildades med bemyndigande från riksdagen av
            löntagarfondsmedel från Fond 92-94.
          </note>
          <note>
            Det skedde från december 1993 till juni 1994, alltså under den
            förra regeringens tid. Genom bildandet av forsknings- och kulturstiftelserna
            kan man säga att det bortre parentestecknet sattes för det säregna
            experimentet med löntagarfonder, försöket att socialisera näringslivet
            med hjälp av dess egna vinstmedel. Dessa stiftelser har uppenbarligen
            mot denna bakgrund och genom sin oberoende ställning varit en
            nagel i ögat på den regering som tillträdde efter valet 1994.
          </note>
          <note>
            I stiftelseförordnandet för Stiftelsen framtidens kultur står
            det att stiftelsen under minst tio år skall ge ekonomiskt stöd
            till långsiktiga och nyskapande kulturprojekt och stimulera det
            regionala kulturlivet i vid mening.
          </note>
          <note>
            I december 1994 ersatte kulturminister Wallström ordföranden
            och vice ordföranden i denna stiftelse,
          </note>
          <note>
            Ingegerd Troedsson och Gertrud Sandkvist. I ett brev till stiftelsen
            den 19 december deklarerade kulturministern att hon ansåg att
            stiftelsens bidragsgivning borde balanseras i förhållande till
            fördelningen av statliga resurser på kulturområdet.
          </note>
          <note>
            Statsrådet klargjorde också hur fördelningen av medel borde vara:
            En tredjedel borde gå till projekt som föreslogs av Statens kulturråd
            och en tredjedel till projekt föreslagna av Riksantikvarieämbetet
            och
          </note>
          <note>
            Riksarkivet. Också när det gällde den resterande tredjedelen
            visade det sig att kulturministern hade utförliga synpunkter.
            Dessa pengar borde användas till kulturell stimulans i storstadsmiljöer
            med flyktinggrupper osv.
          </note>
          <note>
            Styrelsen skall förstås följa sitt förordnande. För att få större
            följsamhet för departementets åsikter, som visade sig avvika från
            dem som stadgas i förordnandet, bytte alltså kulturministern ut
            ordföranden och vice ordföranden. Ytterligare två styrelseledamöter
            valde då också att avgå.
          </note>
          <note>
            När kulturministern bytte ut styrelsen och gav instruktioner
            som avvek från förordnandet gick hon över gränsen för vad som
            är tillbörligt. Sedan kan man tillägga att det förstås är lämpligt
            att ett statsråd som vill entlediga en ordförande, i detta fall
            en nytillsatt sådan som tillika varit talman, iakttar rimlig hänsyn
            och t.ex. infinner sig till avtalade möten och ger klara besked
            i god tid.
          </note>
          <note>
            Ett agerande som detta öppnar slutligen också dörren för ett
            s.k. spoilsystem av amerikansk typ, där en ny regering byter ut
            en mängd tjänstemän och andra personer som tillsatts av den föregående
            regeringen.
          </note>
          <note>
            Jag skall inte här och nu ta ställning till om en sådan utveckling
            är önskvärd eller inte, men jag undrar om kulturministern var
            riktigt medveten om vilka följder hennes handlande kunde få.
          </note>
          <note>
            Utbildningsminister Carl Tham irriterade sig mycket över att
            forskningsstiftelserna var privaträttsliga. Styrelserna skulle,
            enligt de olika förordnandena, dessutom förnyas genom det som
            heter kooptation, dvs. genom att styrelserna själva utser efterträdare.
          </note>
          <note>
            Nu är detta inte på något sätt märkligt. I den nya stiftelselagen
            står det i 2 kap. 9 § att huvudregeln för förnyelse av stiftelses
            styrelse är att den själv utser och entledigar ledamöter. Det
            förtjänar att påpekas att denna princip gillades av lagutskottet
            och riksdagen, som i denna del var enhällig. Denna bestämmelse
            skulle förstås i det här fallet garantera styrelsernas självständighet
            i förhållande till den politiska makten, en garanti som ju också
            visade sig vara bra att ha.
          </note>
          <note>
            Carl Tham förklarade vid utskottets utfrågning att han ansåg
            att den enhälliga riksdagen hade fattat ett felaktigt beslut i
            detta avseende.
          </note>
          <note>
            Vad som sedan skedde var att utbildningsministern skrev likalydande
            brev till de oberoende forskningsstiftelserna. Han framförde där
            önskemål om att styrelserna skulle tillämpa offentlighet - ett
            önskemål som redan var eller snart blev uppfyllt. Han framförde
            också åsikten att sättet att utse ledamöter, enligt regeringens
            åsikt, var odemokratiskt. Om förtroendet hos regeringen och forskarsamhället
            skulle kunna upprätthållas, borde stiftelserna därför ansöka om
            permutation i dessa delar, hette det. Utbildningsministern ansåg
            också att stiftelserna skulle anslå medel som kompenserade regeringens
            besparingar. Det klandervärda här är det inlindande hot som finns
            i brevet. Jag syftar alltså på formuleringen om förlorat förtroende.
          </note>
          <note>
            Det är också klandervärt av en minister att uppmana en styrelse
            att bryta mot en portalparagraf i de egna stadgarna.
          </note>
          <note>
            Utbildningsministerns och regeringens agerande har naturligtvis
            sin bakgrund i en ideologisk, i utbildningsministerns fall socialistisk,
            syn på hur stort inflytande statsmakten skall ha över forskningen.
          </note>
          <note>
            Statsrådet Tham anser alltså att det är odemokratiskt att han
            inte kan styra och ställa, bestämma om fördelningen av medel i
            fristående stiftelser och av- och tillsätta styrelser.
          </note>
          <note>
            Mot denna inställning står en pluralistisk syn på forskningen,
            synen att det är bra för forskningen med stiftelser som är oberoende
            av den politiska makten.
          </note>
          <note>
            Erfarenhetsmässigt kan man lätt konstatera att denna pluralistiska
            syn har lett till goda resultat, vilket åtskilliga exempel från
            Sverige och utlandet visar.
          </note>
          <note>
            Nåväl, även om man nu alltså kan ha olika ideologiska synsätt,
            berättigar detta inte en minister att med påtryckningar - jag
            tycker att termen inlindat hot är berättigad - försöka få forskningsstiftelserna
            att frångå sina förordnanden om självständighet och oberoende.
            Utbildningsminister Tham är därför värd klander i detta avseende.
          </note>
          <note type="speaker">
            Anf. 126 MARGITTA EDGREN (fp)
          </note>
          <note>
            Fru talman! Jag instämmer i vad föregående talare har sagt. Till
            detta vill jag tillägga att jag tidigare här i debatten har sagt
            att socialdemokraterna har fått stiftelserna på hjärnan och att
            de genom sitt agerande fått detta unika tillskott till forskningen
            att framstå som någon sorts onödigt slöseri. Det tycker jag är
            mycket olyckligt.
          </note>
          <note>
            Faktum är ju att Sverige långsiktigt och uthålligt behöver förstärka
            både det kulturella kunnandet och den grundläggande forskningen.
            Vi i riksdagen var ju före stiftelsedebatten helt överens om detta.
            Men det har inte funnits pengar för att över statsbudgeten göra
            extraordinära insatser. Stiftelserna är ett sätt att garantera
            uthållighet och att släppa fram den forskning som kanske för dagen
            inte är tydligt användbar men som på sikt ger den bas som landet
            behöver. De bidrar också till en extra finansiering av forskarutbildningen
            genom doktorandtjänster som landet också behöver.
          </note>
          <note>
            Syftet var att bilda stabila finansieringsformer som samtidigt
            var självständiga och kompetenta nog att se bortom dagens aktuella
            problem och att ge en strategisk bas för svensk forskning i framtiden.
            Detta angavs mycket noga i propositionerna, både 1993 och
          </note>
          <note>
            1994: Detta fondmedel skall användas för unika insatser som ej
            kommer till stånd utan dem.
          </note>
          <note>
            Detta fanns med i underlaget inför riksdagens diskussion och
            beslut.
          </note>
          <note>
            Att den nya regeringen som en omedelbar åtgärd försöker påverka
            stiftelserna att bryta mot regelverket anser vi reservanter vara
            ett märkligt förfarande. Man kan ha olika uppfattning, vilket
            vi också har, om formen stiftelse och om hur löntagarfondspengarna
            skall användas. Att man inte gillar riksdagsbeslutet är liksom
            en sak, men att kalla riksdagsbeslutet, som föregick stiftandet,
            för odemokratiskt gagnar inte riksdagens trovärdighet.
          </note>
          <note>
            Anf. 127 PÄR-AXEL SAHLBERG (s)
          </note>
          <note>
            Fru talman! Nils Fredrik Aurelius gör det enkelt för sig genom
            att inte börja med ärende 22 utan direkt gå in på de övriga två.
          </note>
          <note>
            Det är beklagligt att Margitta Edgren inte förstår det demokratiska
            problem som den här frågan rymmer.
          </note>
          <note>
            Det är nämligen en främmande fågel som har flugit in i den svenska
            offentliga demokratin. En regering har beslutat att den har rätt
            att fatta beslut, som sträcker sig över en följd av mandatperioder,
            utan möjligheter för kommande majoriteter att justera eller förändra.
          </note>
          <note>
            När grundlag skall ändras krävs två riksdagsbeslut med mellanliggande
            riksdagsval. När statens förvaltning behandlas kan alltså en regering
            föreslå ett system som i ett klubbslag flyttar offentliga medel
            till den privata sfären, vilka där handläggs av regeringsmedlemmarnas
            partikamrater för alltid.
          </note>
          <note>
            Det är en främmande fågel att svenska folkets tillgångar på ett
            så flagrant sätt flyttats utom räckhåll för folket och för den
            offentliga verksamheten. Per
          </note>
          <note>
            Unckel kallade detta för överförande av statliga medel utanför
            demokratins kontroll. Sammantaget överfördes nära 20 miljarder
            till ett antal sådana privaträttsliga stiftelser.
          </note>
          <note>
            Den 2 och 3 juni förra året debatterades och beslutades om en
            del av de fall som vi nu granskar. I debatten här i kammaren berördes
            denna fråga mycket litet.
          </note>
          <note>
            Man diskuterade mer forskningsmetodik och statens roll därvidlag.
            Konsekvenserna eller varianterna av privaträttsliga stiftelser
            diskuterades däremot inte alls.
          </note>
          <note>
            En socialdemokratisk ledamot sade att stiftelserna var olämpliga
            och att det var bevisat, men han sade inte hur. En moderat ledamot
            förstod inte alls vad stiftelseformen skulle innebära för paradigmatiskt
            skifte, och en vänsterpartist talade om ett demokratiskt underskott.
          </note>
          <note>
            Utbildnings- respektive kulturutskottet preciserade aldrig den
            privaträttsliga utformningen i detalj, men socialdemokrater och
            vänsterpartister röstade emot och ville att medlen skulle placeras
            antingen i pensionsfonderna eller i att stärka statens ekonomi.
          </note>
          <note>
            Regeringen hade därför efter beslutet i riksdagen den 3 juni
            en betydande frihet att utforma stiftelserna, inte minst vad gäller
            den demokratiska nyckelfråga som rör tillsättande av styrelse.
            Hur stor den friheten var visar regeringens egen handläggning
            allra bäst.
          </note>
          <note>
            Medan Per Unckel förvarade sin del av miljarderna i slutna stiftelser
            med långt detaljreglerade stiftelsestadgar, där det stadgas att
            styrelsen själv utser sina efterträdare, valde Kulturdepartementet
            en mycket lös stiftelseförordning, utan att ens lyfta in alla
            specifikationer från riksdagsbeslutet men där styrelsen även fortsättningsvis
            skulle utses av regeringen. Jag är därför inte säker på att riksdagen
            vid sitt beslut för ett år sedan var klar över vilket öppet mandat
            man skulle lämna till regeringen.
          </note>
          <note>
            Med denna bakgrund har därför majoriteten i utskottet i ärende
            22 valt att ge vad gäller Birgit Friggebo en positiv bedömning
            i detta avseende. Moderaterna, Folkpartiet och Centern har av
            någon anledning inte velat vara med om denna goda betygsättning
            utan har i egen reservation lämnar ett annat förslag, vilket jag
            föreslår att riksdagen avvisar.
          </note>
          <note>
            Sammantaget kan man därför av våra utfrågningar och granskningar
            finna en hel del granskningsvärt.
          </note>
          <note>
            Stiftelsen Framtidens kultur fick t.ex. sitt säte i Uppsala,
            den dåvarande ordföranden Ingegerd Troedsson sade sig inte alls
            veta varför. Den gamla styrelsen för stiftelsen hävdade också
            med viss emfas att man beslutat tillämpa stor öppenhet - uppenbart
            omedveten om att en sådan enkelriktad deklaration givetvis inte
            på någon punkt kan jämföras med en i lag reglerad offentlighet
            med rätt till insyn. Då jag frågade förre talmannen om hon inte
            såg en konflikt mellan sin roll som högsta parlamentariska representant
            i vårt land och denna privatisering av offentliga tillgångar,
            svarade hon att hon inte kunde se någon konflikt förekomma.
          </note>
          <note>
            Per Unckel sade sig heller inte se några konflikter mellan den
            öppna demokratin och den privatisering av offentliga medel där
            partivänner sätts att förfoga över tidigare statliga medel utan
            demokratins kännemärken av lagreglerad öppenhet eller demokratins
            kännemärke av rätten att "vraka de styrande", som
          </note>
          <note>
            SNS demokratiråd skrev i gårdagens DN.
          </note>
          <note>
            Denna demokratiska omedvetenhet och svaga känsla för demokratiska
            grundlagar kastar givetvis sin skugga över dessa privatiserade
            gemensamma medel.
          </note>
          <note>
            Men inte ens Per Unckel, som kanske tydligast har uttalat sig
            i ärendet, är konsekvent. Då stiftelseförordnandet undertecknas
            anses ju stiftelserna ha vunnit laga kraft. Men de är inte, enligt
            Per Unckel, mer färdigbildade än att följdinstruktioner från samma
            regering kunde anses äga kraft. Per Unckel kallar brevet som sedan
            gick ut från regeringen som en direkt utlöpare av stiftelsens
            statuter.
          </note>
          <note>
            Men då en ny regering med Carl Tham veckorna efter valet kommunicerar
            med stiftelserna kastar Per
          </note>
          <note>
            Unckel snabbt in en anmälan till KU, en anmälan som skulle kompletteras,
            vilket inte har gjorts.
          </note>
          <note>
            KU:s majoritet anser därför inte att Carl Tham eller Margot Wallström
            gjorde något annat än vad de, särskilt med den här redovisade
            bakgrunden, bort göra. Att sedan den moderata reservationen i
            anmälan av Margot Wallström på Anders Björcks initiativ skulle
            innehålla en fostrande mening om takt och ton är ju i sig någon
            man kunde gå hastigt förbi. Vi som sett den förre försvarsministern
            försöka att gå i takt i militärparad inser att det inte är alldeles
            enkelt. Eller som Expressen skrev i går: "Särskilt minns jag Anders
            Björck struttande omkring i TV som en historiens tupp." Men att
            med det som bakgrund se något konstitutionellt i att fostra ministrar
            förefaller litet illa argumenterat.
          </note>
          <note>
            Det allvarliga med de här berörda stiftelserna är därför att
            regeringen utnyttjat sin tillfälliga riksdagsmajoritet, med oklart
            formulerat beslut, och fattat beslut med en räckvidd som övergår
            grundlagsbeslutet. Regeringens utformning av stiftelserna, som
            hanterar det som tidigare var nära 20 miljarder offentliga kronor,
            gör att ingen kommande majoritet kan öva inflytande över verksamheten.
            Detta skiljer sig från gängse demokratiska principer.
          </note>
          <note>
            Herr talman! Per Unckel talade om en demokratisyn som jag hoppas
            att han är ganska ensam om i den här kammaren. Han såg något positivt
            i att förlägga verksamheten utanför demokratisk kontroll. Han
            talade om att begränsa demokratins spelrum, och han kallade demokratin
            för ett intresse som måste balanseras. Denna kammare måste se
            som ett av sina främst syften att stå på den parlamentariska demokratins
            sida. Om det borde det inte råda något tvivel.
          </note>
          <note>
            Anf. 128 NILS FREDRIK AURELIUS (m) replik
          </note>
          <note>
            Fru talman! Pär-Axel Sahlberg är något så relativt ovanligt som
            en socialdemokrat som faktiskt talar om löntagarfonderna, eller
            åtminstone löntagarfondsmedlen, med välbehag.
          </note>
          <note>
            När han använder uttryck som "främmande fågel"
          </note>
          <note>
            syftar han inte på löntagarfonderna - de var däremot verkligen
            främmande fåglar i svenskt politiskt liv -
          </note>
          <note>
            utan han syftar på självständiga forskningsstiftelser, och det
            säger ju en del om hans ideologiska grundsyn.
          </note>
          <note>
            Likadant är det när han talar om det förfärliga i att flytta
            till den privata sfären sådant som borde vara svenska folkets
            medel och allmänna medel.
          </note>
          <note>
            Två olika sätt att se på forskning och på det svenska samhället
            står naturligtvis mot varandra här.
          </note>
          <note>
            Antingen anser man att det är mest demokratiskt och därför bäst
            att politikerna har så stort inflytande som möjligt över forskningen,
            eller också anser man att det är bra att det finns fria och självständiga
            stiftelser.
          </note>
          <note>
            Vad man än anser om detta, tycker jag icke att en inställning
            som den som Pär-Axel Sahlberg har, nämligen att det var fel att
            inrätta stiftelserna på detta sätt, gör att man kan försvara särskilt
            Carl Thams agerande. Det kan, hur man än ser på stiftelserna,
            icke vara rimligt att ett statsråd med inlindade hot vänder sig
            till en självständig forskningsstiftelse och kräver att den skall
            ändra sina stadgar.
          </note>
          <note>
            Anf. 129 PÄR-AXEL SAHLBERG (s)
          </note>
          <note>
            replik
          </note>
          <note>
            Fru talman! Jag skulle nog kunna tänka mig att diskutera löntagarfonderna,
            även om jag inte var politiskt aktiv på den här nivån när den
            frågan var aktuell.
          </note>
          <note>
            Men om man för mycket överdriver knytningen mellan de pengar
            som kom in löntagarfondsvägen och det här beslutet, blir det riktigt
            komplicerat för Per
          </note>
          <note>
            Unckel och den förra regeringen. Då låter det mer som hämnd och
            revansch på något sätt. Jag tror nog egentligen att Per Unckel
            hade tämligen goda avsikter med själva destinationen av pengarna,
            men inte hade reflekterat så noga över hur det hela skulle utformas.
          </note>
          <note>
            Nils Fredrik Aurelius talade förut om den nya stiftelselagstiftningen
            som den gamla regeringen beslutade om, och diskuterar med välbehag
            vissa frågor om hur styrelsen utses. Men han återger självfallet
            inte alls det som samma regering sade om att statens verksamhet
            ej bör ske i stiftelseform. Det finns med i samma förberedande
            text.
          </note>
          <note>
            När det sedan gäller Carl Thams agerande, har jag väldigt svårt
            att förstå, och har så haft under hela den här processen, vad
            det är för hot med att den ansvarige ministern kommunicerar med
            sådana här gigantiska stiftelser, som förfogar över så mycket
            pengar. En fråga ställdes. Carl Tham uppmanade inte till något
            lagbrott, för om det hade varit så hade vi inte över huvud taget
            haft permutationsinstitutet.
          </note>
          <note>
            En fråga ställdes, som sagt. Men när det gäller offentligheten
            spelar det ingen roll vad de olika stiftelserna deklarerade. Det
            är ändå inte offentlighet i offentlig mening. Möjligheten att
            permutera verksamheten hade varit helt i enlighet med lagen.
          </note>
          <note>
            Anf. 130 NILS FREDRIK AURELIUS (m) replik
          </note>
          <note>
            Fru talman! Det är inte regeringen som stiftat den nya lagen
            om stiftelser, utan det har riksdagen gjort.
          </note>
          <note>
            Riksdagen var enhällig på denna punkt.
          </note>
          <note>
            Det är riktigt att kooptationsförfarandet kanske inte skall tillämpas
            beträffande statliga stiftelser. Men i detta fall är det fråga
            om något som blivit ett privaträttsligt subjekt.
          </note>
          <note>
            Det talas om revansch. Men vem känner revanschlust här? Inte
            kan det väl vara den riksdag och den regering som inrättade dessa
            stiftelser, däremot den minister som direkt vänder sig emot dessa
            nyinrättade stiftelser och börjar kräva att de skall förändra
            sina stadgar mot den bakgrund som vi känner till.
          </note>
          <note>
            Jag tycker inte, Pär-Axel Sahlberg, att man här kan tala om kommunikation
            med de nya stiftelserna.
          </note>
          <note>
            Statsrådet skriver med den tyngd som ämbetet har och använder
            formuleringar om förlorat förtroende hos hela regeringen och även
            i forskarsamhället. Hur Carl
          </note>
          <note>
            Tham kan uttala sig så kan man möjligen undra över.
          </note>
          <note>
            Huvudpunkten blir ändå att själva uppträdandet var mycket olämpligt.
            Det är det som vi har att granska nu. Säg hellre i den sista repliken,
            herr Sahlberg, något om detta uppträdande och tala kanske inte
            så mycket om varför sätet var i Uppsala! Det är inget fel på Uppsala,
            tycker jag som läste i Lund - det kan jag väl passa på att tala
            om. Inte heller tycker jag att det är särskilt relevant för den
            här diskussionen hur Anders Björck marscherat.
          </note>
          <note>
            Anf. 131 PÄR-AXEL SAHLBERG (s)
          </note>
          <note>
            replik
          </note>
          <note>
            Fru talman! Det som är relevant är ju svårigheten att diskutera
            frågor om takt och ton - det finns ett mycket näraliggande och
            i veckan kommenterat exempel.
          </note>
          <note>
            Revanschfrågan är naturligtvis intressant, särskilt som den väcker
            så mycket av aggressioner och engagemang i den här frågan när
            den nuvarande regeringen försökt göra vad den är vald att göra,
            dvs. att regera landet och utöva inflytande, och vi gång på gång
            hamnar i läget att vi haft en annan regering som kom med sluga
            politiska beslut och en detaljutformning som inte fastställts
            av riksdagen utan av regeringen.
          </note>
          <note>
            Det låter så ödesmättat när man hör att det skulle se ut på det
            sätt som Per Unckel föreslog. Men Birgit Friggebos agerande visar
            att det inte alls var så ödesbestämt. Det fanns alternativ.
          </note>
          <note>
            Det hade varit mycket intressant om själva demokratifrågan åtminstone
            någon gång under denna resas gång hade diskuterats. Det här är
            ett unikt exempel på att offentliga medel låses in i slutna stiftelser
            - utan en riktigt offentlig beredning och utan ett tydligt riksdagsbeslut,
            men med den tydliga inriktningen att se till att kommande politiska
            val inte kan påverka utformningen när det gäller det här lilla
            avsnittet.
          </note>
          <note>
            Anf. 132 MARGITTA EDGREN (fp) replik
          </note>
          <note>
            Fru talman! Jag fäste mig också vid uttrycket främmande fågel.
            Det är inte alls fråga om det. Vi har ju en rad stiftelser som
            bekostar och finansierar forskning. Faktum är att merparten av
            den forskning som utförs i Sverige bekostas med privata medel.
            Det är alltså inte staten som står för merparten av insatserna
            och för finansieringen av forskningen, utan det är företag som
            inom sin verksamhet bedriver forskning. Det gäller alltifrån grundforskning
            till mera målrelaterad forskning.
          </note>
          <note>
            Stiftelser finns på olika sätt. I våra papper nämns
          </note>
          <note>
            Wallenbergstiftelsen, Gustafssonstiftelsen och Fernströmska stiftelsen
            i Lund. Det gäller även stiftelser utomlands.
          </note>
          <note>
            Det viktiga med det här beslutet är att vi har fått en ökad konkurrens
            om projekt som skall få stöd. Vi har alltså ökat insatserna och
            garantierna för att långsiktigt, stabilt och självständigt kunna
            göra bedömningar av projekt som kan finnas inom Sverige och för
            forskarutbildningen. Detta är det viktiga.
          </note>
          <note>
            Som jag sade tidigare är det här ett sätt att finansiera en långsiktig,
            uthållig och stabil forskning - en finansiering som flera partier,
            över partigränserna, har sökt efter. Redan 1993 motionerade Socialdemokraterna
            om att vi måste ha mera pengar till forskning.
          </note>
          <note>
            Men de gick inte att hitta. Detta var ett sätt att hitta dem.
            Om pengarna inte hade låsts in i en stiftelse skulle de inte ha
            funnits för framtida forskning. Det är jag helt övertygad om.
          </note>
          <note>
            Återigen: Hotet när det gäller Carl Thams brev var, och på den
            punkten håller jag med föregående talare, att om de inte gjorde
            som han önskade så hade han inget förtroende för dem. Det är ett
            mycket tydligt hot, och det reagerar vi mot.
          </note>
          <note>
            Anf. 133 PÄR-AXEL SAHLBERG (s)
          </note>
          <note>
            replik
          </note>
          <note>
            Fru talman! Jag hade hoppats att en god liberal skulle ha kunnat
            se det demokratiska problemet här.
          </note>
          <note>
            Men inte ens Margitta Edgren fångar den bollen.
          </note>
          <note>
            Jämförelsen med Wallenbergstiftelsen har gjorts flera gånger
            under utfrågningen och den är närmast absurd. Visa på ett riksdagsbeslut
            där offentliga medel förts över till Wallenbergstiftelsen för
            att hanteras där! Det är det som är själva knutfrågan. Och det
            är det som gör att den nya regeringen rimligen måste se om sitt
            hus och se i vad mån man kan utöva inflytande över den här verksamheten.
            Att det innebär en skillnad i grundsyn är jag alldeles klar över.
            Men det hade varit mycket intressant om någon ändå litet grand
            hade flaggat för att man inte står bakom den demokratisyn som
            bl.a. Per Unckel gjorde sig till tolk för under vår utfrågning.
          </note>
          <note>
            Detta oroar mig, även med tanke på denna kammares och vårt parlamentariska
            systems existens, och detta är den känsliga nyckelfrågan.
          </note>
          <note>
            Anf. 134 MARGITTA EDGREN (fp) replik
          </note>
          <note>
            Fru talman! Riksbankens Jubileumsfond är också ett finansieringssätt.
            Staten bidrar ju med pengar som sedan inte är åtkomliga.
          </note>
          <note>
            Skillnaden mellan de här aktuella stiftelserna och
          </note>
          <note>
            Riksbankens Jubileumsfond ligger i utseendet av ledamöter. När
            det gäller utseendet av ledamöterna i stiftelserna följer man
            stiftelselagen. Men Karl-Axel
          </note>
          <note>
            Sahlberg talar om regeringen, allmänheten och forskarsamhället
            och säger att inflytande saknas.
          </note>
          <note>
            Återigen: Jag är inte alls övertygad om att vi här har ett sämre
            utseende av ledamöter. Inte heller Karl-
          </note>
          <note>
            Axel Sahlberg borde vara övertygad på den punkten, med tanke
            på den skandal som varit i Medicinska forskningsrådet. Utseendet
            av ledamöter går där till på precis samma sätt som tidigare. Men
            tydligen räcker inte ens det.
          </note>
          <note>
            Det vi här talar om är ett sätt. Dessutom gäller det inte människor
            som inte kan något. Man har mycket noga sett till att de här människorna
            har förtroende från det vetenskapliga samhället och att de har
            egen kompetens. När det skall förnyas skall man höra sig för med
            Vetenskapsakademin, Ingenjörsvetenskapsakademin, Skogs- och lantbruksakademin
            osv. Det är alltså inte så att en liten grupp människor sitter
            i ett stängt rum och utser varandra eller sin närmaste kompis.
            Karl-Axel Sahlberg verkar framställa det så. I
          </note>
          <note>
            stället är det här ett annat sätt än det traditionella sättet
            att utse folk. Det medger jag. Men för den skull behöver det inte
            vara ett sämre sätt eller ett sätt som leder till sämre stabilitet
            och långsiktighet samt sämre kompetens i forskningen. Det är ju
            det vi är ute efter.
          </note>
          <note>
            Anf. 135 PÄR-AXEL SAHLBERG (s)
          </note>
          <note>
            replik
          </note>
          <note>
            Fru talman! Jag heter Pär-Axel, inte Karl-Axel.
          </note>
          <note>
            Men jag kan vara Karl också. Det är helt okej.
          </note>
          <note>
            Jämförelsen med Riksbankens Jubileumsfond är alldeles utmärkt,
            Margitta Edgren! Kanske gick ett litet ljus upp där. Det är ju
            precis här som vi ser skillnaderna i möjligheterna att hantera
            dessa frågor.
          </note>
          <note>
            Förra året när riksdagen behandlade frågan om privaträttsliga
            stiftelser gick man säkert till beslut med olika bilder av vad
            det var man avsåg. Det visar regeringens beslut. Jag menar att
            detta är mycket olyckligt och hoppas att man hittar en lösning
            på det här problemet. Därför tycker jag att konstitutionsutskottets
            majoritet har ställt sig bakom ett bra förslag i detta avseende
            när det gäller samtliga tre ärenden.
          </note>
          <note type="speaker">
            Anf. 136 SIV HOLMA (v)
          </note>
          <note>
            Fru talman! Pär-Axel Sahlberg har på ett mycket välformulerat
            sätt beskrivit majoritetsuppfattningen i konstitutionsutskottet.
            Jag tycker dock att detta är en så pass viktig fråga att jag gärna
            vill redogöra för
          </note>
          <note>
            Vänsterpartiets syn.
          </note>
          <note>
            Det handlar i första hand om demokrati. För oss inom Vänsterpartiet
            är demokratin en överordnad princip. Utifrån det synsättet har
            vi tittat närmare på dessa granskningsärenden, som berör dels
            den borgerliga regeringens inrättande av privaträttsliga stiftelser,
            dels socialdemokratiska regeringsmedlemmars agerande mot vissa
            av dessa stiftelser.
          </note>
          <note>
            Det har under debattens gång talats om att granskningen har varit
            partipolitiserad. En del har t.o.m. menat att det handlar om personliga
            eller politiska vendettor. Vi i Vänsterpartiet känner oss helt
            fria från dessa anklagelser, eftersom vi, liksom Miljöpartiet,
            inte har suttit med i någon regering och av den anledningen inte
            har några s.k. sjuka mostrar att försvara.
          </note>
          <note>
            I vårt granskningsarbete har vi, som Kenneth
          </note>
          <note>
            Kvist redan har framfört, lagt stor vikt vid att granska ärendena
            utifrån konstitutionella aspekter. Mot denna bakgrund anser vi
            därför att det finns anledning att se allvarligt på när den borgerliga
            regeringen urholkar demokratin genom att säkerställa en privatisering
            från framtida parlamentarisk kontroll. Det skadar förtroendet
            för det parlamentariska systemet.
          </note>
          <note>
            Den borgerliga regeringen har överfört 18 miljarder kronor av
            allmänna medel till tio privaträttsliga stiftelser. Det är stiftelser
            som har till syfte att finansiera främst forskningsprojekt men
            också kulturprojekt.
          </note>
          <note>
            De enda motiv som kan skönjas till att privatisera allmänna medel
            på detta sätt är ideologiska motiv.
          </note>
          <note>
            En privatisering behöver inte i sig strida mot konstitutionella
            spelregler. Vi avstår i betänkandet från politisk kritik av privatiseringar.
            Men vi hade hellre sett att dessa pengar varit kvar i pensionssystemet,
            speciellt med tanke på det statsfinansiella läge vi befinner oss
            i.
          </note>
          <note>
            Det vi fäster störst vikt vid är hur man har gjort dessa privatiseringar.
            Man kan vända på resonemanget och i stället tala om socialisering.
            Vi menar att om en majoritet av svenska folket vill avveckla tidigare
            beslutad socialisering skall den ha en självklar, suverän, demokratisk
            rätt att göra det. Vi anser att den borgerliga regeringen inte
            har haft samma demokratiska utgångspunkt när man inrättade dessa
            stiftelser. Här kan man faktiskt tala om förakt för de demokratiska
            spelreglerna.
          </note>
          <note>
            Man ville en gång för alla begrava idén med löntagarfonderna.
            Det var ursprungligen dessa pengar som blev överförda till stiftelserna.
            Löntagarfonderna kunde man avveckla genom en ny politisk majoritet.
          </note>
          <note>
            Däremot har den borgerliga regeringen säkerställt de privaträttsliga
            stiftelsernas integritet genom särskilda stadgar. Inrättandet
            av flera av stiftelserna påskyndades kort före valet i september
            1994. Det kan inte betraktas som god demokratisk ordning.
          </note>
          <note>
            När man privatiserar eller bolagiserar viktiga samhällsfunktioner
            begränsas demokratins politiska räckvidd och förmåga att styra
            samhällsutvecklingen.
          </note>
          <note>
            Forskningsstiftelsernas stadgar går dessutom ut på att den sittande
            styrelsen själv skall utse sin efterträdare, vilket är en djupt
            odemokratisk ordning som inte hör hemma i ett utvecklat demokratiskt
            land som
          </note>
          <note>
            Sverige.
          </note>
          <note>
            Det finns emellertid ett undantag bland stiftelserna, och det
            skall den förra kulturministern Birgit
          </note>
          <note>
            Friggebo ha "credit" för. I stadgarna för Stiftelsen
          </note>
          <note>
            Framtidens kultur, som hon ansvarade för att utforma, framgår
            att det är regeringen som utser och entledigar samtliga fem ledamöter.
            Jag delar följdriktigt KU:s majoritets uppfattning, att man därigenom
            tillförsäkrat regeringen och riksdagen ett visst inflytande över
            stiftelsens verksamhet.
          </note>
          <note>
            Fru talman! När det gäller granskningen av kulturministerns respektive
            utbildningsministerns agerande mot vissa stiftelser menar den
            ena av anmälarna att utbildningsministern agerat utöver gränsen
            för sitt ministeransvar, när han har försökt att få en annan demokratisk
            ordning i forskningsstiftelserna. Den andra anmälaren vill att
            kulturministerns handlande vid avsättandet av medlemmarna i styrelsen
            för Stiftelsen Framtidens kultur granskas.
          </note>
          <note>
            Vi i vänsterpartiet delar utskottsmajoritetens uppfattning att
            granskningen inte föranleder något uttalande från utskottets sida.
            Det innebär att de aktuella regeringsmedlemmarna inte formellt
            eller konstitutionellt begått några fel när de entledigat ledamöter
            i
          </note>
          <note>
            Stiftelsen Framtidens kultur. Det skedde enligt gällande stadgar.
            Inga formella fel skedde heller i och med att man tillkännagav
            synpunkter på stiftelsernas odemokratiska struktur. Att man kanske
            hade kunnat utföra entledigandena och samrådet med stiftelserna
            på ett trevligare sätt har vi från Vänsterpartiet inte funnit
            vara tillräcklig grund för kritik eller uttalande.
          </note>
          <note>
            Avslutningsvis yrkar jag på godkännande av utskottets anmälan
            vad avser avsnitten 22 och 25. Jag står också bakom det särskilda
            yttrandet gällande avsnitt 25.
          </note>
          <note>
            Anf. 137 NILS FREDRIK AURELIUS (m) replik
          </note>
          <note>
            Fru talman! Jag har bara en fråga till Siv Holma.
          </note>
          <note>
            Hon talar om hur djupt odemokratiskt det är att styrelserna utser
            sina egna efterträdare. Som vi påpekade nyss står det i den nya
            stiftelselagen från 1994,
          </note>
          <note>
            2 kap. 9 §, att huvudregeln för förnyelse av stiftelsens styrelse
            är att man gör så.
          </note>
          <note>
            Denna bestämmelse antogs av riksdagen 1994.
          </note>
          <note>
            Vänsterpartiet var representerat i riksdagen då.
          </note>
          <note>
            Handlade de representanter för Vänsterpartiet som då satt i riksdagen
            djupt odemokratiskt när de gick med på en sådan bestämmelse?
          </note>
          <note>
            Anf. 138 SIV HOLMA (v) replik
          </note>
          <note>
            Fru talman! Den stiftelseregel som nämns är djupt odemokratisk
            därför att det handlar om allmänna medel som man har privatiserat
            och därför att man på detta sätt har uteslutit all parlamentarisk
            kontroll i framtiden. Därför är det djupt odemokratiskt.
          </note>
          <note>
            Anf. 139 NILS FREDRIK AURELIUS (m) replik
          </note>
          <note>
            Fru talman! Jag får tolka svaret som att Siv Holma beklagar att
            Vänsterpartiet medverkade till detta förslag 1994.
          </note>
          <note>
            Anf. 140 SIV HOLMA (v) replik
          </note>
          <note>
            Fru talman! Precis som jag sade i inledningen i mitt anförande
            är demokrati en övergripande princip för oss. Jag utgår från att
            de har haft den inställningen också när beslutet fattades 1994.
          </note>
          <note>
            Nomineringen av svenska befattningshavare vid EU:s institutioner
          </note>
          <note>
            (avsnitt 26)
          </note>
          <note type="speaker">
            Anf. 141 BIRGIT FRIGGEBO (fp)
          </note>
          <note>
            Fru talman! Granskningen i detta ärende har lett till att hela
            utskottet anser att vi nästa år måste göra en systematisk genomgång
            av hur registreringen av offentliga handlingar går till i regeringskansliet.
            Det har kunnat konstateras att handlingar blivit liggande i månader
            utan att de har registrerats. Det är naturligtvis oacceptabelt,
            särskilt som vi från svensk sida anser oss vara och vill vara
            missionärer i EU för att övertyga EU om det lämpliga i att ha
            en offentlighetsprincip.
          </note>
          <note>
            När den bristande registreringen dessutom omfattar just ärenden
            som berör EU är det naturligtvis än mer uppseendeväckande. I ärlighetens
            namn skall sägas att denna administrativa hantering har tillämpats
            oberoende av vilken regering vi har haft.
          </note>
          <note>
            Men det fortsätter också. Det senaste exemplet är
          </note>
          <note>
            Finansdepartementets s.k. rekommendationsbrev för
          </note>
          <note>
            Vägverkets förre generaldirektör. Det är som sagt var ett nytt
            exempel. Det finns verkligen anledning att granska hur registreringen
            går till, inte minst sedan vi har fått den nya tekniken. En rad
            handlingar kommer ju in den vägen.
          </note>
          <note>
            Utskottet är inte heller nöjt med den mer eller mindre hemliga
            process som föregår regeringens nomineringar av personer till
            tjänster inom EU. Utskottet vill att regeringen åtminstone talar
            om vilka principer som skall tillämpas för nomineringarna och
            hur besluten förbereds, dvs. vilken beredningsprocess som finns
            för nomineringarna. Det är naturligtvis viktigt att det finns
            regler för detta, dels för de människor som är berörda och som
            kan tänkas vara intresserade av tjänster i EU, dels för att man
            skall kunna följa hur regeringen hanterar detta nya inslag i regeringens
            utnämningsmakt. Det är nämligen inte slut med det som hittills
            har skett. Det handlar kanske om nomineringar av hundratals tjänster
            under de närmaste åren.
          </note>
          <note>
            Om de här kraven är utskottet ense. Sedan skiljer vi oss åt i
            bedömningen av vad som hittills har skett.
          </note>
          <note>
            Socialdemokraterna och Centerpartiet, denna nya koalition i riksdagen,
            är nöjda med vad som har skett, övriga är kritiska.
          </note>
          <note>
            Som framgår av betänkandet finns det inte några regler för hur
            nomineringarna skall gå till. Men regeringen säger själv att den
            följer regeringsformens stadganden i 11 kap. 9 § som säger att
            det är sakliga grunder såsom förtjänst och skicklighet man skall
            utgå ifrån.
          </note>
          <note>
            Det ger sken av att det är någon form av öppet förfarande som
            används och att det är en objektiv prövning som sker. Jag tycker
            att det vore bättre om man sade att vi i regeringen såg i vår
            närhet personer som vi tyckte var lämpliga och bra och som vi
            ville placera på viktiga poster i EU.
          </note>
          <note>
            Nu har vi facit i den första fasen av nomineringarna. Det har
            alltså nominerats till sju höga poster - de högsta posterna som
            Sverige kan komma i åtnjutande av. Av de sju posterna är två juridiska
            poster. De har tillsatts med oberoende jurister. Av övriga fem
            poster har fyra besatts av aktiva socialdemokrater. En person
            kommer från näringslivet. Det är inte känt att han har någon politisk
            aktivitet bakom sig.
          </note>
          <note>
            Det är självklart att resultatet hittills kan ge anledning till
            tvivel om opartiskheten i beredningsförfarandet. Eftersom regeringen
            själv anser att förtjänst och skicklighet skall vara grunden för
            nomineringar borde man enligt reservanterna - Folkpartiet, Miljöpartiet
            och Vänsterpartiet - ha varit mer varsam vid nomineringarna.
          </note>
          <note>
            Vi har ett exempel. Ingvar Carlsson tillfrågade Jan
          </note>
          <note>
            O. Karlsson redan i början av oktober i samband med att han bildade
            sin nya regering om han ville ha en post i EU. Som vi säger i
            betänkandet är det inte troligt att Ingvar Carlsson då hade tillgång
            till övriga intresseanmälningar, än mindre hade regeringen hunnit
            tillfråga olika intresseorganisationer eller partier om det fanns
            andra personer som eventuellt var intresserade.
          </note>
          <note>
            Man säger alltså att det är ett opartiskt, sakligt beredningsförfarande
            som skall ligga till grund. Samtidigt utser man sina kompisar.
            Det är den här typen av argumentation som, tycker jag, förstärker
            misstron mot makthavaren och som också ger upphov till anklagelser
            om dubbelmoral.
          </note>
          <note>
            Slutsatsen är att det vore bra om regeringen presenterade hur
            det här skall gå till i framtiden och att man sedan följer de
            reglerna.
          </note>
          <note>
            Anf. 142 Förste vice talman ANDERS
          </note>
          <note>
            BJÖRCK (m)
          </note>
          <note>
            Fru talman! Denna kammare har åtskilliga gånger diskuterat utnämningspolitiken.
            Jag har själv haft anledning att gång på gång påpeka i denna kammare
            och från denna talarstol att socialdemokratiska regeringar har
            missbrukat den utnämningsmakt som regeringsformen ger regeringen.
          </note>
          <note>
            Regeringsformens bestämmelser om förtjänst och skicklighet som
            grund för statliga utnämningar har ersatts med ett system av godtycke,
            där ibland, ja, t.o.m. ofta, den socialdemokratiska partiboken
            har varit en vägande merit. Det finns inte, fru talman, någon
            anledning att längre tro att en bättre tingens ordning från socialdemokratiska
            regeringars sida skulle kunna komma till stånd. Därför tror jag
            helt enkelt inte på att aldrig så många påpekanden från konstitutionsutskottet
            om att man skall hålla sig på mattan, att man skall se över rutiner
            och annat kommer att ge effekt. Det kommer icke att ge effekt.
          </note>
          <note>
            Missbruk av utnämningsmakten är djupt rotat i den socialdemokratiska
            partisjälen. För en liten själ finns där nog i alla fall.
          </note>
          <note>
            Vi har gått igenom detta tidigare, lista efter lista, sida efter
            sida, statistik efter statistik. Mellan tummen och pekfingret
            går det fyra socialdemokratiska utnämningar på en borgerlig. Tro
            inte att detta går att rätta till med hjälp av vänliga påpekanden.
          </note>
          <note>
            Det finns bara ett sätt att komma till rätta med detta. Det är
            att öppet och ärligt ge regeringarna den makt som de bör ha att
            utforma en administration efter sitt sinne, precis som i en rad
            andra demokratiska länder. När en ny regering tillträder tillsätter
            man ett antal nyckelbefattningar i kanslihuset. Det är numera
            allmänt accepterat. Ingen ifrågasätter detta. Det rör sig om ungefär
            150-160 stycken, har utskottet konstaterat. Det vore högst rimligt
            att detta kompletterades med kanske 50-60 generaldirektörsposter,
            chefsposter. Ett statsråd skall till sitt förfogande ha verkschefer
            som är beredda att lojalt fullfölja den politik som landets lagliga
            regering för, och regeringen är ansvarig inför riksdagen. Detta
            underlättas nu av att vi har fått fyraåriga mandatperioder. Fyra
            år är en rimlig period för utnämningar av det här slaget.
          </note>
          <note>
            Detta är naturligtvis också kopplat till det internationella
            fältet. Jag vet att en del kanske beklagar att vi nu kommer att
            få ett spoilsystem i Sverige, om det blir ett regimskifte 1998,
            för det kommer att bli följden, oavsett om riksdagen fattar ett
            beslut eller inte. Men jag tror att det är bra. Det ligger i tiden.
            Det kommer att öka effektiviteten.
          </note>
          <note>
            Ett statsråd har då all anledning att se till att han eller hon
            får personer till sitt förfogande som man kan lita på, som man
            vet är kompetenta. Man kan aldrig skylla på att den tidigare regeringen
            har tillsatt personer av dålig kvalitet. Man har det hela och
            fulla ansvaret. Det är ett hederligt, ärligt och rakryggat system.
            Jag har svårt att se att det inte skulle kunna fungera bra här.
          </note>
          <note>
            Till det här får vi återkomma, och jag är övertygad om att detta
            blir en viktig och intressant fråga för konstitutionsutskottet
            att följa och att se till att vi äntligen får ett modernt utnämningssystem
            i Sverige.
          </note>
          <note>
            Det nuvarande systemet har sina rötter i 1600-talet, och de reformer
            på den centrala förvaltningens område som då skapades har levt
            ut sin tid.
          </note>
          <note>
            Utskottet har den här gången särskilt studerat nomineringarna
            av svenska befattningshavare inom
          </note>
          <note>
            EU. Det har, som utskottets ordförande konstaterade, inte varit
            någon särskilt uppbygglig process. Allvarliga fel har förekommit
            vad gäller diarieföring och papper har kommit på avvägar. Det
            har varit svårt att veta vilka befattningar Sverige har inriktat
            sig på och som därför skulle vara av intresse för svenska kandidater.
            Man kan diskutera ansvaret för denna oordning, det må vara delat.
            Det hela har utmynnat i ett resultat som utmanar alla sannolikhetskalkyler,
            nämligen att av de sju förnämsta befattningarna är fyra besatta
            med socialdemokrater, de övriga tre befattningshavarna har aldrig
            haft någon partipolitisk aktivitet.
          </note>
          <note>
            Det ansvariga statsrådet för att man har hamnat i det här läget
            är Mats Hellström. Så som frågorna har handlagts kan han inte
            undgå kritik. Det finns anledning att fortsätta att noga följa
            hur regeringen sköter utnämningsfrågorna, såväl nomineringar till
            befattningar inom den europeiska unionen som chefsbefattningar
            här hemma.
          </note>
          <note type="speaker">
            Anf. 143 KENNETH KVIST (v)
          </note>
          <note>
            Fru talman! När Sverige kom med i EU gällde det att nominera
            till några höga tjänster inom EU. EU-
          </note>
          <note>
            tjänsterna är tjänster av en ny typ. Det är inte längre fråga
            om statstjänstemän, utan egentligen överstatstjänstemän. De traditioner
            eller den praxis som gällt för vissa höga tjänster är kanske inte
            längre tillämplig eftersom det är fråga om nya typer av uppdrag.
            Uppdragen är nya i den meningen att man inte skall företräda något
            svenskt intresse, vare sig regeringens eller någon annans. Man
            väljs in i tjänsten för att vara tjänare åt gemenskapen och företräda
            gemenskapens intressen.
          </note>
          <note>
            När dessa höga tjänster skall utses kan regeringen naturligtvis
            inte tillämpa den gamla praxis som gäller när man utser tjänster,
            som t.ex. att väga in vissa politiska skäl. Det sker vanligtvis
            vid tillsättandet av många andra höga tjänster.
          </note>
          <note>
            Regeringen har ändå trampat på i ullstrumporna.
          </note>
          <note>
            Det gör att det finns anledning till vissa anmärkningar. Utskottets
            ordförande har tagit upp de formella brister som förekommit. Utskottet
            har faktiskt enhälliga skrivningar när det gäller otillfredsställande
            diarieföring m.m. Man borde ha sett till att dessa tjänster hade
            behandlats med en annan varsamhet än vad som är brukligt vid tillsättandet
            av tjänster.
          </note>
          <note>
            Man har använt EU-tjänsterna när man vid ny regeringsbildning
            haft svårt att placera vissa personer.
          </note>
          <note>
            Man talar om för dem att de kan komma i fråga för en
          </note>
          <note>
            EU-tjänst. Man har t.o.m. mer eller mindre nominerat personer
            till EU-tjänster innan man i folkomröstningen avgjorde huruvida
            Sverige skulle vara med i EU
          </note>
          <note>
            eller inte. Detta är icke ett tillfredsställande sätt att hantera
            sådana frågor.
          </note>
          <note>
            För den här typen av nya tjänster borde man försöka ha en bredare
            beredning, där man kanske kollationerade med andra. Det är ju
            tänster som rör sig inom politikens område. EU:s mandatperioder
            är inte desamma som de mandatperioder vi har i Sverige. Det handlar
            ofta om femåriga eller längre mandatperioder.
          </note>
          <note>
            Det bör då vara personer som har bred politisk acceptans i det
            svenska samhället som kommer i fråga för tjänsterna. Detta menar
            jag är bakgrunden till kritiken.
          </note>
          <note>
            Det finns ingen anledning till någon formell kritik mot regeringen.
            Den har följt en tradition, som kan diskuteras. Jag vill inte
            ta ställning till om vi skall ha spoilsystem eller inte. Detta
            har gällt en ny typ av tjänster, vilket ökar kraven på en grannlaga,
            öppnare och bredare beredning. Det har regeringen inte tagit hänsyn
            till. Jag menar att man inte utan vidare kan låta regeringen gå
            fri från anmärkning från konstitutionsutskottet. Jag yrkar därför
            bifall till reservationen från Birgit Friggebo, Peter Eriksson
            och mig.
          </note>
          <note type="speaker">
            Anf. 144 CATARINA RÖNNUNG (s)
          </note>
          <note>
            Fru talman! EU tillsätter vissa högre tjänster på chefsnivå efter
            förslag från regeringen i det berörda landet. Regeringen har alltså
            härvidlag fullgjort en av sina skyldigheter. I denna nya grannlaga
            uppgift har regeringen vägletts av regeringsformens 11 kap. 9§
          </note>
          <note>
            där det stadgas att vid tillsättningen av statlig tjänst avseende
            skall fästas vid sakliga grunder som förtjänst och skicklighet.
            Vi har en månghundraårig god praxis i detta avseende.
          </note>
          <note>
            Jag vill bestämt hävda att de kvinnor och män regeringen hittills
            nominerat besitter just dessa kvaliteter. Därför kan de göra vårt
            land utomordentliga tjänster och verka för att svenskt arbetssätt
            och svenska värderingar får genomslagskraft inom EU.
          </note>
          <note>
            På UD pågår ett omfattande arbete sedan ett antal år med att
            rekrytera lämpliga personer på EU:s alla nivåer. Stor möda och
            omsorg har lagts ned på detta.
          </note>
          <note>
            Sverige kommer att under de närmaste åren få besätta upp till
            ett tusen tjänster.
          </note>
          <note>
            I första hand har givetvis arbetet gällt att få in svenskar på
            höga befattningar i EU:s institutioner.
          </note>
          <note>
            Här har regeringen samrått med övriga partier vid upprepade tillfällen.
            Nomineringarna har föregåtts av en partiöverläggning den 12 december
            1994.
          </note>
          <note>
            Det stämmer dåligt med Birgit Friggebos påståenden om de mer
            eller mindre hemliga nomineringar i slutna grupper som sker inom
            regeringen.
          </note>
          <note>
            Full uppslutning har rått kring Anita Gradins namn. Hon har som
            f.d. utrikeshandelsminister lett förhandlingarna inför Sveriges
            inträde i EU. Sverige lyckades för övrigt få en kommissionär där
            Österrike misslyckades.
          </note>
          <note>
            Jan O. Karlsson anses av seriösa bedömare vara ett utmärkt val
            av nominering till posten som ledamot i EU:s revisonsrätt. Där,
            skriver DN, behövs mod och stor förmåga att starta processer,
            även när stora ekonomiska och nationella intressen står i vägen.
            Jan O.
          </note>
          <note>
            Karlsson var ett utmärkt val.
          </note>
          <note>
            Jag vill instämma i detta. Jan O. Karlsson har gjort sig känd
            som en person med gedigen erfarenhet och en person som är orädd
            och rak. Han har emellertid ett stort fel - han är socialdemokrat.
            Han har varit statssekreterare i Finansdepartementet i en socialdemokratisk
            regering. Som sådan är han misstänkt för att ha fått sin nominering
            på ett otillbörligt sätt. Vänskapskorruption! Han har fått sitt
            feta uppdrag genom sina kontakter med statsministern, trumpetar
            Anders
          </note>
          <note>
            Björck ut. Journalisterna lyssnar väl okritiskt, och drevet går.
          </note>
          <note>
            Anders Björck bortser från att tidigare statssekreterare enligt
            avtal har rätt att få en någorlunda likvärdig tjänst. Han bortser
            från att högre tjänster i EU
          </note>
          <note>
            erbjudits statssekreterare i den avgångna borgerliga regeringen.
            Han bortser från att Frank Belfrage, tidigare statssekreterare
            i regeringen Bildt, nu tjänstgör som EU-ambassadör. Som sådan
            är han utsedd av regeringen, och där har alltså avtalet uppfyllts.
          </note>
          <note>
            Allan Larsson, tidigare finansminister och chef för
          </note>
          <note>
            AMS, är naturligtvis en väl kvalificerad person på posten som
            generaldirektör för arbetsmarknadsfrågor och industrirelationer.
            Alla vet att han med sina kunskaper inom dessa områden kommer
            att vara värdefull i det uppbyggnadsarbete som förestår när det
            gäller att få bukt med arbetslösheten inom EU.
          </note>
          <note>
            Jag har medvetet uppehållit mig vid socialdemokraternas meriter,
            deras förtjänst och skicklighet. I
          </note>
          <note>
            moderatreservationen talas det om att fyra av sju nominerade
            är kända socialdemokrater. Anita Gradin borde egentligen inte
            räknas in, med tanke på att just kommissionären enligt praxis
            i EU alltid tas ur regeringsunderlaget. Tre av sex är socialdemokrater,
            skulle det egentligen heta. En gudomlig rättvisa mellan socialdemokrater
            och allmänborgerliga representanter skulle därmed vara uppnådd.
          </note>
          <note>
            Utan skymten av bevis påstår moderaterna att regeringen inte
            följt de grundläggande reglerna för förtjänst och skicklighet
            när det gäller toppbefattningarna inom EU. Man gör ett stort nummer
            av att övriga utsedda inte varit partipolitiskt aktiva. Men detta
            är ju advokatyr. Är man f.d. rättschef i Justitiedepartementet,
            som Pernilla Lindh, nu ledamot av EU-domstolen, är man medarbetare
            i regeringen Bildt även om man inte har avslöjat sin partitillhörighet.
            Det behövs ju inte övernaturliga siargåvor för att kunna placera
            in de övriga i det allmänborgerliga lägret.
          </note>
          <note>
            Tilläggas kan att den nuvarande EU-ambassadören
          </note>
          <note>
            Frank Belfrage är f.d. statssekreterare i den borgerliga regeringen.
            Han är alltså en viktig förbindelselänk mellan regeringen och
            EU.
          </note>
          <note>
            Man tar sig för pannan när man läser moderaternas osakliga, småaktiga
            och illvilliga reservation. Är inte detta att politisera granskningen?
            Är inte detta det verkliga lågvattensmärket i årets granskningsbetänkande?
            Tyvärr speglar den det gamla vanliga sossehatet som man inbillade
            sig var överspelat.
          </note>
          <note>
            För undertecknarna av reservation 19 vill jag framhålla att regeringen
            är i sin fulla rätt att även på ett tidigt stadium tillfråga en
            person, i det här fallet
          </note>
          <note>
            Jan O. Karlsson, om han är intresserad av en viss befattning.
            Att höra sig för om en person är intresserad är inte detsamma
            som att slutgiltigt utse honom.
          </note>
          <note>
            Nomineringarna till EU föregås inte av något formellt ansökningsförfarande,
            utan hugade personer inger intresseanmälningar, och regeringen
            gör sin egen slutliga bedömning. I och med detta bortfaller också
            den fula insinuationen att Jan O. Karlsson utövat något otillbörligt
            inflytande över nomineringsprocessen i den arbetsgrupp där han
            ingick som adjungerad ledamot för att handha övergripande policyfrågor.
            Denna arbetsgrupp hade över huvud taget inte att befatta sig med
            de fyra högre tjänsterna, där ledamotskapet i revisionsrätten
            ingick.
          </note>
          <note>
            I den allmänna debatten har detta viktiga faktum -
          </note>
          <note>
            att arbetsgruppen inte hade med de fyra posterna att göra - kommit
            bort, inte negligerats, hoppas jag. Jag är noga med att poängtera
            detta, därför att det är just
          </note>
          <note>
            Jan O. Karlssons ledamotskap i arbetsgruppen som i medierna har
            framhållits som det sjuka i hela historien.
          </note>
          <note>
            Det konstitutionellt tveksamma som departementet gjort sig skyldigt
            till är slarvig diarieföring. Särskilt beklagligt är det när det
            gäller intresseanmälningar till högre tjänster. Här får den tidigare
            borgerliga och den nuvarande socialdemokratiska regeringen dela
            ansvaret, eftersom båda regeringarna gjort sig skyldiga till samma
            misstag. Om detta är utskottet enigt. En kommande uppföljning
            av just dessa rutiner är nödvändig.
          </note>
          <note>
            Fru talman! Jag yrkar bifall till KU:s betänkande i denna del.
          </note>
          <note type="speaker">
            Anf. 145 KENNETH KVIST (v)
          </note>
          <note>
            Fru talman! Catarina Rönnung påstår att regeringen samrått med
            övriga partier. Det är väl snarare så att den har informerat övriga
            partier - den formuleringen har också använts vid utfrågningen.
            Det är någonting annat.
          </note>
          <note>
            Det är ju regeringen som skryter med att den har låtit bara sakliga
            grunder, förtjänst och skicklighet, avgöra. När man skall utse
            innehavare av dessa tjänster, som kanske skall vara litet utanför
            politiken stående tjänster, är det väl då kanske inte så dumt
            att på ett seriöst sätt behandla de olika intresseanmälningar
            som förekommer i ärendena. Om en statsminister, innan regeringen
            i praktiken har tillträtt och satt i gång sitt arbete, frågar
            någon om hans intresse för en sådan här tjänst är det naturligtvis
            en oerhört tung nominering som han därmed gör. Det gör ju med
            nödvändighet att övriga intresseanmälningar görs förgäves. Loppet
            är liksom kört från början.
          </note>
          <note>
            Detta följer kanske en viss dålig tradition när det gäller tillsättande
            av tjänster i Sverige. Det innebär att man inte har tagit tillfället
            i akt att på ett nytt, bredare och öppnare sätt försöka nominera
            till de här tjänsterna i EU-organ.
          </note>
          <note>
            Däremot finns det inte grund för några formella anmärkningar,
            utan den reservation, nr 19, som vi har författat är mycket väl
            avvägd. Det är förvånande att socialdemokraterna inte kan ansluta
            sig till den.
          </note>
          <note>
            Anf. 146 Förste vice talman ANDERS
          </note>
          <note>
            BJÖRCK (m)
          </note>
          <note>
            Fru talman! Catarina Rönnung försöker få kammaren att tro att
            regeringsformens bestämmelser om förtjänst och skicklighet har
            följts när det gäller toppnomineringarna i EU-sammanhang. Så är
            det inte.
          </note>
          <note>
            Låt oss tala klartext! Anita Gradin blev kommissionär därför
            att man just före folkomröstningen i november behövde en socialdemokratisk
            kvinna för att lugna de tveksamma. Det var skälet.
          </note>
          <note>
            Jan O. Karlsson fick posten därför att han blev över som statssekreterare
            efter regeringsskiftet 1991
          </note>
          <note>
            och därför att man under tre år inte lyckats placera honom på
            en tjänst. Jag erinrar mig väl diskussionerna om detta i den gamla
            regeringen. Det är sanningen och ingenting annat, Catarina Rönnung!
          </note>
          <note>
            Allan Larsson fick tjänsten därför att han också var svårplacerad.
            Det var otänkbart att ta tillbaka honom som finansminister i höstas,
            med tanke på hans tidigare insats. Det vet alla, och det var skälet.
            Hyckla inte på den här punkten! Det är ändå ingen som tror
          </note>
          <note>
            Catarina Rönnung.
          </note>
          <note>
            För att kvinnokvoten skulle gå upp behövde man ytterligare en
            kvinna, och då tog man en kvinnlig socialdemokratisk f.d. statssekreterare,
            gift med en manlig f.d. socialdemokratisk statssekreterare, och
            simsalabim hade den ekvationen gått ihop!
          </note>
          <note>
            Så här är det ju. Men låt oss ändra på hela nominerings- och
            utnämningssystemet så att vi får ett spoilsystem. Det är jag övertygad
            om att vi kommer att få. Det kan endera sidan tvinga fram. Det
            krävs bara att man efter ett regimskifte med grundlagens hjälp
            byter ut tillräckligt många generaldirektörer. Då är ett sådant
            system de facto etablerat, och det vore bra för den svenska demokratin
            om det blev fallet.
          </note>
          <note type="speaker">
            Anf. 147 CATARINA RÖNNUNG (s)
          </note>
          <note>
            Fru talman! Kan Anders Björck verkligen på fullt allvar hävda
            att just de personer som har nominerats till topptjänster inom
            EU saknar förtjänst och skicklighet?
          </note>
          <note>
            Han försöker blanda bort korten här genom att dra in något slags
            jämställdhetsaspekt i frågan. Jag tycker att det är lyckosamt
            att regeringen har placerat kvinnor på höga befattningar, utan
            att för den skull på minsta sätt tumma på kraven om förtjänst
            och skicklighet.
          </note>
          <note>
            Jag har irriterat mig på Anders Björcks agerande i hela den här
            affären. Han påstår och insinuerar utöver anständighetens gräns
            att regeringen bara gynnar sina egna.
          </note>
          <note>
            Vi kan ta Anita Gradin som exempel. Hon kom inte alls till kommissionen
            för att lugna några kvinnliga väljare, om Anders Björck tror det.
            Hon kom dit i egenskap av kvalificerad förre detta utrikeshandelsminister.
          </note>
          <note>
            Som jag påpekade i mitt huvudanförande är det praxis i alla EU-länder
            att just kommissionärerna utses från regeringsunderlaget. Anita
            Gradin kan man av bara den anledningen bortse från i det här fallet.
          </note>
          <note>
            Enligt Anders Björck är man tydligen diskvalificerad för vartenda
            ämbete om man är socialdemokrat.
          </note>
          <note>
            Då tar man sig fram i livet endast med hjälp av partiboken. Den
            här oseriösa, insinuanta kritiken av regeringens nomineringsförfarande
            vill jag verkligen tillbakavisa.
          </note>
          <note>
            Anf. 148 Förste vice talman ANDERS
          </note>
          <note>
            BJÖRCK (m)
          </note>
          <note>
            Fru talman! Jag insinuerar inte alls att socialdemokraterna har
            gynnat de sina. Det är en öppen anklagelse jag gör och inget annat
            - inga insinuationer.
          </note>
          <note>
            Dessutom är det utmärkt att vi har fått in många kvinnor i EU-sammanhang
            liksom i andra sammanhang. Men det finns sannerligen gott om moderata,
            folkpartistiska, centerpartistiska, kristdemokratiska osv. kvinnor
            som sannerligen skulle göra ett minst lika bra jobb som de som
            nu har nominerats och som åkte på rejält med däng när de framträdde
            första gången inför EU-parlamentet. Problemet är inte att de här
            personerna i vissa avseenden kan ha kvalifikationer. Problemet
            är att när man nominerar personer som skall ha en politisk bakgrund
            hittar man bara personer som råkar vara socialdemokrater.
          </note>
          <note>
            Det är inte alls så att - det här kan inte Catarina
          </note>
          <note>
            Rönnung - man bara nominerar kommissionärer från den egna sidan.
            Först och främst har de större länderna två kommissionärer. Man
            har alltid haft som praxis att ta en kommissionär från vardera
            sidan. Så har man gjort i decennier.
          </note>
          <note>
            Vissa länder har bara en kommissionär. Det gäller de flesta medlemsländerna.
            Det gäller Sverige på grund av vårt lands storlek. I sådana fall
            har man ibland utsett opolitiska ämbetsmän, men också personer
            från båda sidorna. Här finns inte alls en sådan praxis som Catarina
            Rönnung påstår, utan att ha läst på.
          </note>
          <note type="speaker">
            Anf. 149 CATARINA RÖNNUNG (s)
          </note>
          <note>
            Fru talman! Jag stödjer mig på vad utskottet har sagt i den här
            frågan om praxis inom EU - låt vara att det kan gälla de små ländernas
            kommissionärer.
          </note>
          <note>
            Att hävda att orättvisa har uppstått och att socialdemokrater
            har blivit partipolitiskt gynnade och fått höga poster inom EU
            är en omöjlighet. Om man bortser från Anita Gradin har tre socialdemokrater
            nominerats. Dessutom har tre personer nominerats som inte har
            partipolitisk anknytning, varav en står regeringen nära - Pernilla
            Lindh. Dessa personer tillhör, som sagt, med yttersta säkerhet
            det allmänborgerliga lägret
          </note>
          <note>
            - om man nu skall göra denna underliga blockpolitiska uppdelningen
            av nomineringarna.
          </note>
          <note type="speaker">
            Anf. 150 BIRGIT FRIGGEBO (fp)
          </note>
          <note>
            Fru talman! Vi är överens i utskottet om att vi önskar att regeringen
            för framtiden skall precisera de principer och den beredningsprocess
            som skall gälla vid nomineringarna. Det har sin bakgrund i att
            vi i utskottet inte visste hur det här gick till.
          </note>
          <note>
            Regeringen har själv inte bestämt sig för riktigt hur det skall
            gå till. I varje fall har man inte publicerat hur beredningsprocessen
            går till, vem man skall vända sig till och vilka kriterier som
            gäller. Det är bakgrunden till att jag kallar det här för ett
            hemligt beredningsförfarande. Jag vidhåller det. Det blir inte
            mindre hemligt för att man har gått till några partiledare och
            informerat dem om vilka man tänker nominera.
          </note>
          <note>
            Vi visste inte och intresserade visste inte hur det här gick
            till. Visste t.ex. Nic Grönvall det, som fortsatte att skicka
            faxmeddelanden till Jan O. Karlsson som bara var adjungerad till
            arbetsgruppen medan
          </note>
          <note>
            Gunnar Lund ledde arbetet? Vi är överens om detta.
          </note>
          <note>
            När det gäller de hittills nominerade personerna har vi i vår
            reservation sagt att vi tycker att det verkar vara ganska bra
            personer. Den intressanta frågan är om det inte också fanns andra
            personer som kanske är minst lika bra och som möjligen har en
            annan politisk beteckning eller som t.o.m. är politiskt oberoende.
          </note>
          <note>
            Det ger litet dålig smak i munnen att titta på de första resultaten.
            Av fem poster som är mer fria att tillsätta - de två övriga är
            domartjänster - har fyra mycket aktiva socialdemokrater nominerats.
            Det går aldrig att vrida och vända på detta faktum och detta resultat.
          </note>
          <note>
            Jag vänder mig mot denna dubbelmoral och detta hyckleri när man
            säger att man använder sakliga regler, en opartisk bedömning och
            objektivitet när man i själva verket väljer i den närmaste kamratkretsen.
          </note>
          <note>
            Övrigt
          </note>
          <note>
            Anf. 151 ROSE-MARIE FREBRAN (kds)
          </note>
          <note>
            Fru talman! Granskningsärendena i KU tilldrar sig en stor uppmärksamhet,
            inte minst från mediernas sida. Bl.a. har vi kristdemokrater utsatts
            för mediernas nyfikenhet, eftersom vi inte finns med i utskottet.
            Man har undrat hur vi har ställt oss till olika frågor där det
            har rått oenighet inom utskottet. För att klargöra våra ställningstaganden
            vill jag göra en kortfattad genomgång.
          </note>
          <note>
            Fru talman! Vad gäller avsnitt 9, som tar upp regeringskansliets
            upphandling av konsulttjänster, stöder vi m-, c- och fp-reservation
            nr 1. Detsamma gäller reservation nr 4.
          </note>
          <note>
            I det mycket omtalade och omdebatterade avsnittet 11.2, som rör
            ett brev till Rysslands president, ställer vi kristdemokrater
            oss bakom utskottets ställningstagande. Vi stöder alltså kritiken
            mot förre statsministern för att han inte informerade Utrikesnämnden
            om brevet till Jeltsin. Vi kristdemokrater anser att det är viktigt
            att slå vakt om Utrikesnämndens betydelse och nämndens ställning.
          </note>
          <note>
            I fråga om avsnitt 13.1, som handlar om Volvo-
          </note>
          <note>
            Renault-affären och tidigare regeringars kontakter med bilindustrin,
            tar vi definitivt avstånd från utskottets bedömning och ansluter
            oss till reservation nr 9
          </note>
          <note>
            från våra tidigare regeringskolleger.
          </note>
          <note>
            Ett av de mest uppmärksammade avsnitten i det här betänkandet
            är avsnitt 13.2. Det gäller statsminister Carl Bildts brev till
            konstitutionsutskottet den 4
          </note>
          <note>
            maj 1994, ett brev som berör Thage G Petersons agerande och spridande
            av felaktiga uppgifter. Vi kristdemokrater anser att båda berörda
            herrar, Thage
          </note>
          <note>
            G Peterson och Carl Bildt, har agerat på ett närmast sandlådeaktigt
            sätt. Vi gör endast den markeringen, och vi kommer vid omröstningen
            om reservation 10
          </note>
          <note>
            att lägga ner våra röster.
          </note>
          <note>
            Vad gäller avsnitt 18 om statsråds förmögenhetsförhållanden avvisar
            vi bestämt den bedömning som utskottet gör och stöder reservation
            nr 13.
          </note>
          <note>
            Vad gäller de avsnitt som berör stiftelser m.m.
          </note>
          <note>
            stöder vi reservationerna 15, 16 och 17.
          </note>
          <note>
            I fråga om det avsnitt som behandlar nomineringen av svenska
            befattningshavare vid EU-institutioner finns två reservationer.
            Vi stöder den andra av dessa reservationer, dvs. nr 19, som är
            en fp-, v- och mpreservation, som vi finner balanserad och väl
            avvägd.
          </note>
          <note>
            Reservationen slutar med denna mening: "Det borde enligt utskottets
            mening ha gett anledning till större varsamhet vid nomineringarna."
            Detta är något som jag verkligen tycker att man kan instämma i.
          </note>
          <note>
            Detta är de reservationer vi stöder, och vi biträder yrkandena
            i de delarna.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Propositioner ställdes först beträffande envar av de frågor som
            berördes i de reservationer som fogats till betänkandet och därefter
            i ett sammanhang på övriga upptagna frågor.
          </note>
          <note>
            Regeringskansliets upphandling av konsulttjänster
          </note>
          <note>
            (avsnitt 9)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 1 (m, c, fp)
          </note>
          <note>
            Votering:
          </note>
          <note>
            182 för utskottet
          </note>
          <note>
            121 för res. 1
          </note>
          <note>
            46 frånvarande
          </note>
          <note>
            Kammaren godkände utskottets anmälan.
          </note>
          <note>
            Ingrid Skeppstedt (c) anmälde att hon avsett att rösta nej men
            markerats ha röstat ja.
          </note>
          <note>
            Utövandet av statens ägande (avsnitt 10.1.3)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 3 (mp)
          </note>
          <note>
            Votering:
          </note>
          <note>
            200 för utskottet
          </note>
          <note>
            18 för res. 3
          </note>
          <note>
            85 avstod
          </note>
          <note>
            46 frånvarande
          </note>
          <note>
            Kammaren godkände utskottets anmälan.
          </note>
          <note>
            Lennart Fridén (m) anmälde att han avsett att avstå från att
            rösta men markerats ha röstat ja.
          </note>
          <note>
            Siv Holma (v) anmälde att hon avsett att rösta ja men markerats
            ha avstått från att rösta.
          </note>
          <note>
            Uppgifter om underrättelseverksamhet mot Sovjetunionen på 1950-talet
            (avsnitt 11.1)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 4 (m, c, fp)
          </note>
          <note>
            Votering:
          </note>
          <note>
            179 för utskottet
          </note>
          <note>
            125 för res. 4
          </note>
          <note>
            45 frånvarande
          </note>
          <note>
            Kammaren godkände utskottets anmälan.
          </note>
          <note>
            Håkan Juholt (s) anmälde att han avsett att rösta ja men markerats
            vara frånvarande.
          </note>
          <note>
            Brev till Rysslands president (avsnitt 11.2)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 5 (m)
          </note>
          <note>
            Votering:
          </note>
          <note>
            232 för utskottet
          </note>
          <note>
            73 för res. 5
          </note>
          <note>
            44 frånvarande
          </note>
          <note>
            Kammaren godkände utskottets anmälan.
          </note>
          <note>
            Bengt Kronblad (s) anmälde att han avsett att rösta ja men markerats
            vara frånvarande.
          </note>
          <note>
            De sex konsekvensutredningarna inför ett svenskt
          </note>
          <note>
            EU-medlemskap (avsnitt 12.2)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 6 (v, mp)
          </note>
          <note>
            Votering:
          </note>
          <note>
            266 för utskottet
          </note>
          <note>
            37 för res. 6
          </note>
          <note>
            2 avstod
          </note>
          <note>
            44 frånvarande
          </note>
          <note>
            Kammaren godkände utskottets anmälan.
          </note>
          <note>
            Ingrid Skeppstedt (c) anmälde att hon avsett att rösta ja men
            markerats ha röstat nej.
          </note>
          <note>
            Information till hushållen inför folkomröstningen om svenskt
            EU-medlemskap (avsnitt 12.3)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 7 (v, mp)
          </note>
          <note>
            Kammaren godkände utskottets anmälan genom uppresning.
          </note>
          <note>
            Volvo-Renaultaffären och tidigare regeringars kontakter med bilindustrin
            (avsnitt 13.1)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 9 (m, c, fp)
          </note>
          <note>
            Votering:
          </note>
          <note>
            167 för utskottet
          </note>
          <note>
            138 för res. 9
          </note>
          <note>
            1 avstod
          </note>
          <note>
            43 frånvarande
          </note>
          <note>
            Kammaren godkände utskottets anmälan.
          </note>
          <note>
            Siv Holma och Kenneth Kvist (båda v) anmälde att de avsett att
            rösta ja men markerats ha röstat nej
          </note>
          <note>
            Statsminister Carl Bildts brev till konstitutionsutskottet den
            4 maj 1994 (avsnitt 13.2)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 10 (m)
          </note>
          <note>
            Votering:
          </note>
          <note>
            221 för utskottet
          </note>
          <note>
            74 för res. 10
          </note>
          <note>
            13 avstod
          </note>
          <note>
            41 frånvarande
          </note>
          <note>
            Kammaren godkände utskottets anmälan.
          </note>
          <note>
            Försäljningen av statligt ägda aktier i Assi Domän
          </note>
          <note>
            AB (avsnitt 14)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 11 (m)
          </note>
          <note>
            Votering:
          </note>
          <note>
            234 för utskottet
          </note>
          <note>
            72 för res. 11
          </note>
          <note>
            43 frånvarande
          </note>
          <note>
            Kammaren godkände utskottets anmälan.
          </note>
          <note>
            Redovisning till riksdagen av de ekonomiska förutsättningarna
            för Öresundsbroprojektet (avsnitt 17)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 12 (c, v, mp)
          </note>
          <note>
            Votering:
          </note>
          <note>
            250 för utskottet
          </note>
          <note>
            58 för res. 12
          </note>
          <note>
            41 frånvarande
          </note>
          <note>
            Kammaren godkände utskottets anmälan.
          </note>
          <note>
            Gustaf von Essen och Lennart Hedquist (båda m)
          </note>
          <note>
            anmälde att de avsett att rösta ja men markerats ha röstat nej.
          </note>
          <note>
            Statsråds förmögenhetsförhållanden (avsnitt 18)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 13 (m, c, fp)
          </note>
          <note>
            Votering:
          </note>
          <note>
            181 för utskottet
          </note>
          <note>
            127 för res. 13
          </note>
          <note>
            41 frånvarande
          </note>
          <note>
            Kammaren godkände utskottets anmälan.
          </note>
          <note>
            Statsrådet Bo Könbergs ledning av pensionsarbetsgruppen (avsnitt
            19)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 14 (v, mp)
          </note>
          <note>
            Votering:
          </note>
          <note>
            273 för utskottet
          </note>
          <note>
            35 för res. 14
          </note>
          <note>
            41 frånvarande
          </note>
          <note>
            Kammaren godkände utskottets anmälan.
          </note>
          <note>
            Utnyttjandet av bemyndigandet att inrätta Stiftelsen framtidens
            kultur (avsnitt 22)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 15 (m, c, fp)
          </note>
          <note>
            Votering:
          </note>
          <note>
            180 för utskottet
          </note>
          <note>
            126 för res. 15
          </note>
          <note>
            1 avstod
          </note>
          <note>
            42 frånvarande
          </note>
          <note>
            Kammaren godkände utskottets anmälan.
          </note>
          <note>
            Kulturministerns handlande i anslutning till utbytet av styrelseledamöter
            i Stiftelsen framtidens kultur
          </note>
          <note>
            (avsnitt 25.1)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 16 (m, fp)
          </note>
          <note>
            Votering:
          </note>
          <note>
            197 för utskottet
          </note>
          <note>
            111 för res. 16
          </note>
          <note>
            41 frånvarande
          </note>
          <note>
            Kammaren godkände utskottets anmälan.
          </note>
          <note>
            Utbildningsministerns åtgärder beträffande vissa forskningsstiftelser
            (avsnitt 25.2)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 17 (m, c, fp)
          </note>
          <note>
            Kammaren godkände utskottets anmälan med acklamation.
          </note>
          <note>
            Nomineringen av svenska befattningshavare vid EU:s institutioner
            (avsnitt 26)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 19 (fp, v, mp)
          </note>
          <note>
            Votering:
          </note>
          <note>
            167 för utskottet
          </note>
          <note>
            70 för res. 19
          </note>
          <note>
            69 avstod
          </note>
          <note>
            43 frånvarande
          </note>
          <note>
            Kammaren godkände utskottets anmälan.
          </note>
          <note>
            Rådet för mångfald inom massmedierna (avsnitt 29)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 21 (m, fp)
          </note>
          <note>
            Kammaren godkände utskottets anmälan med acklamation.
          </note>
          <note>
            Övriga i betänkandet upptagna frågor
          </note>
          <note>
            Kammaren godkände utskottets anmälan.
          </note>
          <note>
            Utskottets betänkande lades till handlingarna.
          </note>
          <note>
            Beslut om uppskjuten votering
          </note>
          <note>
            På förslag av andre vice talmannen medgav kammaren att återtoden
            av dagens ärenden fick avgöras i ett sammanhang vid morgondagens
            arbetsplenum.
          </note>
          <note>
            Meddelande om information från regeringen
          </note>
          <note>
            Andre vice talmannen meddelade att vid informationsstunden torsdagen
            den 1 juni kl. 14.30 skulle utrikesminister Lena Hjelm-Wallén
            lämna information om den senaste utvecklingen i f.d. Jugoslavien.
          </note>
          <note>
            Utrikesministerns information skulle lämnas efter de tidigare
            aviserade informationerna av justitieminister Laila Freivalds
            om regeringens politik mot våld och av statsrådet Mars Hellström
            om aktuella EU-
          </note>
          <note>
            frågor.
          </note>
          <note>
            5 § Beskattning av vissa förmåner
          </note>
          <note>
            Föredrogs
          </note>
          <note>
            Skatteutskottets betänkande 1994/95:SkU25
          </note>
          <note>
            Beskattning av vissa förmåner (prop. 1994/95:182)
          </note>
          <note>
            Anf. 152 JAN-OLOF FRANZÉN (m)
          </note>
          <note>
            Herr talman! När det gäller beskattningen av fri hälso- och sjukvård
            samt vissa andra förmåner som behandlas i betänkande SkU:25 har
            vi moderater avgivit tre reservationer. Den första gäller förmånsbeskattningen
            av hälso- och sjukvård.
          </note>
          <note>
            Regeringen har i propositionen avvikit från utredningens förslag
            och föreslagit avdragsbegränsningar när det gäller kostnader för
            anställdas icke offentligt finansierade hälso- och sjukvård. Vi
            moderater menar att utredningens förslag är att föredra från principiell
            synpunkt. Arbetsgivare bör enligt vår mening åtnjuta avdragsrätt
            även för dessa kostnader.
          </note>
          <note>
            Samtidigt uppkommer en förmån hos löntagaren som bör beskattas
            härför.
          </note>
          <note>
            Vidare handlar det i reservation 2 angående mom.
          </note>
          <note>
            2 och 6 om personalrabatter. Här föreslår regeringen bl.a. att
            de särskilda reglerna om korsvisa rabatter slopas. Det innebär
            bl.a. att skattefriheten inskränks till att endast gälla personalrabatter
            inom en koncern.
          </note>
          <note>
            Regeringen påpekar att det ofta enbart är en organisationsfråga
            om ett företag bedriver sin verksamhet i form av en eller flera
            juridiska personer. Detta är en skillnad som personalen inte uppfattar.
          </note>
          <note>
            De argument som regeringen anför som skäl för skattefria personalrabatter
            inom en koncern gäller i lika hög grad för anställda inom s.k.
            oäkta koncerner, dvs. de företag som står under i huvudsak gemensam
            ledning. Oftast är det fråga om mindre företag.
          </note>
          <note>
            Eftersom skattelagstiftningen bör vara neutral i förhållande
            till de organisationsformer som företagen väljer, bör anställda
            i oäkta koncerner inte behandlas annorlunda än anställda inom
            andra organisationsformer. Det är också viktigt att anställda
            i små och medelstora företag inte behandlas på ett sämre sätt
            än anställda i stora bolagskoncerner.
          </note>
          <note>
            Det moderata förslaget är, att en skattefrihet för personalrabatter
            skall gälla för alla anställda inom företag som står under i huvudsak
            gemensam ledning.
          </note>
          <note>
            Herr talman! När det gäller reservationen 3 beträffande mom.
            4 angående bilförmåner är den moderata uppfattningen, att den
            som har tjänstebil i allmänhet behöver bilen i sitt arbete och
            att innehavet av tjänstebilen medför en kännbar kostnad i form
            av inkomstbeskattning av förmånen.
          </note>
          <note>
            Vi anser att en skärpning av förmånsbeskattningen kan befaras
            medföra att allt fler väljer att köpa en egen bil för att mot
            milersättning använda den i tjänsteutövning. Därmed riskerar man
            bl.a. att få en äldre bilpark med sämre miljö- och trafiksäkerhetseffekter.
            Därtill kommer också en ökad byråkrati.
          </note>
          <note>
            Det står helt klart att vi inte motsätter oss en översyn av reglerna,
            men vi anser att nya regler inte skall försvåra tjänstebilsinnehav.
            Den moderata uppfattningen är att avvisa en generell skärpning
            av förmånsbeskattningen. Vi anser att de här anförda synpunkterna
            bör beaktas i den översyn som pågår rörande beskattningen av bilförmåner.
          </note>
          <note>
            Härmed yrkar jag bifall till reservation 1, men jag står självfallet
            bakom våra övriga reservationer.
          </note>
          <note type="speaker">
            Anf. 153 ROLF KENNERYD (c)
          </note>
          <note>
            Herr talman! I det spännande betänkande som nu debatteras behandlas
            förmånsbeskattning inom inkomstslaget tjänst. Från Centerpartiets
            sida har vi funnit anledning att reservera oss på en punkt, nämligen
            beskattningen av bilförmån.
          </note>
          <note>
            Denna beskattning av tjänstebilars användning för privat bruk
            är i dag starkt schabloniserad framför allt med avseende på körsträcka.
            Detta finner vi i Centerpartiet vara en otillfredsställande ordning
            som egentligen aldrig bort införas och som därför nu snarast bör
            ändras.
          </note>
          <note>
            Vi anser det vara alldeles självklart att längre utnyttjad körsträcka
            för privatresor skall åsättas ett högre förmånsvärde än vad kortare
            körsträcka åsätts.
          </note>
          <note>
            Den principen, dvs. att längre körsträcka ger högre förmånsvärde
            och vice versa, är en viktig rättvisefråga mellan olika individer.
            Men det är därutöver en viktig miljöfråga att inte skattesystemet
            stimulerar till onödig användning av tjänstebil för privatbruk.
          </note>
          <note>
            Än större styrningseffekt för att uppnå bättre miljöeffekter
            ger en förmånsbeskattning som också tar hänsyn till respektive
            bilars miljöegenskaper. En klassning av förmånsvärdena med avseende
            på bilens miljöegenskaper är därför angelägen att åstadkomma.
          </note>
          <note>
            Det är synnerligen angeläget att den översyn som nu pågår i regeringskansliet
            i detta hänseende får denna inriktning och att förslag framläggs
            i så pass god tid att de kan bli föremål för ikraftträdande före
            nästkommande årsskifte.
          </note>
          <note>
            Mot bakgrund av den öppnare attityd som regeringspartiet på senare
            tid visat till ett fördjupat samarbete hyser jag betydande hopp
            om att detta skall bli möjligt. Jag yrkar härmed bifall till reservation
            nr 4.
          </note>
          <note type="speaker">
            Anf. 154 KARIN PILSÄTER (fp)
          </note>
          <note>
            Herr talman! Det här betänkandet gäller dels propositionen om
            skatt på vissa förmåner, dels motioner som ligger utöver propositionen.
            Vi i Folkpartiet tillstyrker de förslag som finns propositionen.
          </note>
          <note>
            Med anledning av den oro som framför allt har framförts av naprapater
            om att det skulle bli en försämring för dem vill vi markera att
            detta inte handlar om någon förändring av naprapaternas ställning
            gentemot tidigare. Vi förväntar oss att det skall vara så också.
          </note>
          <note>
            När det gäller motionerna har vi reserverat oss beträffande förmånsbeskattningen
            på bilar. I grunden handlar detta om att man faktiskt måste välja
            när bekvämlighet eller andra intressen står mot miljöintressen.
          </note>
          <note>
            Vi har nyligen fått veta att regeringen har underkänt planerna
            på det tredje spåret i ytläge. Sådana beslut måste man kunna ta
            även när de är obekväma.
          </note>
          <note>
            En mycket stor debattfråga i den här regionen är ju just Dennispaketet.
            Det handlar till mycket stor del om biltrafiken. Jag använder
            nu exempel från Stockholms län dels för att de är tillgängliga,
            dels för att problemen är så pass stora och frågorna aktuella.
          </note>
          <note>
            Det går inte att komma till rätta med miljöproblemen utan att
            angripa källorna. Miljöhoten i Stockholms län kommer från bilismen.
            25 % av personbilarna ägs här av juridiska personer. 11 % av de
            bilar som hushåll disponerar ägs eller leasas av hushållens arbetsgivare.
            Det är ca 60 000 bilar. Det alltså inte något litet antal i detta
            län.
          </note>
          <note>
            Dessa bilar körs mycket mer än andra bilar. Bilar som kör genererar
            avgaser, trängsel och buller. Stillastående bilar är ett mindre
            problem, utom i centrala innerstan, men de har för det mesta körts
            dit.
          </note>
          <note>
            Enligt resvaneundersökningen för några år sedan körs förmånsbilarna
            mycket mer än de privatägda.
          </note>
          <note>
            Ungefär två tredjedelar av dem körs mer än 2 000 mil om året.
            Det är bara 13 % av de privatägda bilarna som körs mer än 2 000
            mil om året. De nyare skattereglerna har gjort att långkörare
            ännu mer har attraherats av förmånsbilar. Vi har fått ett system
            där de som kör väldigt mycket privat använder tjänstebil medan
            de som kör mycket i tjänsten använder privatbil och skriver reseräkning.
            Detta är fel.
          </note>
          <note>
            Den stora mängden rullande bilar, varav många är förmånsbilar,
            är ett nationellt, regionalt och lokalt problem. Därför har Stockholms
            stad, som styrs av socialdemokraterna med stöd av andra partier,
            bl.a.
          </note>
          <note>
            Folkpartiet, krävt att regeringen omprövar reglerna för förmånsbilar.
            De förslag som finns i Dennispaketet med biltullar, eventuella
            regionala bensinskatter och stora kollektivtrafiksatsningar är
            jättebra, men de påverkar inte dem som kör förmånsbil. För dem
            lönar det sig fortfarande att ta sin förmånsbil. Deras arbetsgivare
            kommer att betala eventuella bensinskatter och biltullar, och
            de betalar parkeringsböter. Den delen av bilkörningen kan man
            inte påverka med dessa åtgärder.
          </note>
          <note>
            Herr talman! Jag menar att det är i grunden fel att konstruera
            ett system så att enbart de som kör mycket privat kan tjäna på
            att ha förmånsbil. När man väl har betalt för detta är det alldeles
            gratis att köra. Allt ifrån långa semesterresor över halva jordklotet
            till turen ner till affären blir billigare med bilen än med andra
            färdmedel. Man tar sin förmånsbil och sparar dyra busspengar.
          </note>
          <note>
            Dessutom är detta ett system som framför allt gynnar män, herr
            talman. Om man skall använda skattepengar för att subventionera
            detta tycker jag definitivt inte att det skall göras på ett sätt
            som i så pass hög utsträckning gynnar män och högavlönade män.
          </note>
          <note>
            Vi måste i stället få ett system med rörlig kostnad för brukaren,
            ett system där tjänstebil inte är för privatbruk och privatbil
            inte är för tjänstebruk. Vi måste få ett system som tar hänsyn
            till bilarnas miljöegenskaper. Jag skulle helst se att vi inte
            hade några förmånsbilar alls utan att det faktiskt handlade om
            regelrätta tjänstebilar.
          </note>
          <note>
            Utskottet hänvisar återigen till ett ständigt pågående arbete.
            Detta verkar vara en evighetsmaskin.
          </note>
          <note>
            Därför har jag reserverat mig tillsammans med många andra för
            ett tillkännagivande som skall göra att regeringen måste komma
            med ett sådant här förslag.
          </note>
          <note>
            Jag yrkar bifall till reservation nr 4.
          </note>
          <note>
            Anf. 155 JAN-OLOF FRANZÉN (m) replik
          </note>
          <note>
            Herr talman! Jag tror inte, som Karin Pilsäter, att man använder
            tjänstebilen för att åka på semester genom hela Europa. Nu ligger
            det till så att Sverige består av litet mer än bara Stockholm.
            Det är inte alltid de rika som har en tjänstebil, Karin Pilsäter.
          </note>
          <note>
            En tjänstebil använder man för sitt arbete, för att få sin inkomst.
            Det är en stor kostnad för företaget.
          </note>
          <note>
            De är mycket noga med vad man använder sin tjänstebil till. Vi
            måste också vara medvetna om att det är ganska hårda beskattningar
            på dessa förmåner.
          </note>
          <note>
            Anf. 156 KARIN PILSÄTER (fp) replik
          </note>
          <note>
            Herr talman! Det är just detta som är problemet.
          </note>
          <note>
            Man blandar ihop tjänstebilar, dvs. bilar som används i tjänsten,
            med förmånsbilar. Det är bilar som man framför allt använder privat.
          </note>
          <note>
            En förmånsbil är en bil som man har som en förmån från sin arbetsgivare.
            Jag tror nog att vi allihop om vi tänker efter är bekanta med
            ganska många som har förmånsbilar och som använder dem både på
            semesterresor och till många andra ärenden. Detta är ett faktum.
          </note>
          <note>
            Jag har hur mycket statistik och uppgifter som helst. Att jag
            just tog fram dem för Stockholms län beror på att det är ett mycket
            stort problem här, att det är mycket vanligt förekommande här
            och att det finns mycket bra tillgängliga siffror. Jag tror säkert
            att det går att få fram siffror för alla län.
          </note>
          <note>
            Problemet är att det i grunden inte handlar om tjänstebilar som
            används för tjänstebruk utan om förmånsbilar som används för privat
            bruk.
          </note>
          <note type="speaker">
            Anf. 157 PER ROSENGREN (v)
          </note>
          <note>
            Herr talman! Vi i Vänsterpartiet vill över huvud taget komma
            ifrån ett system med förmåner. Förmåner gynnar i stor utsträckning
            höginkomsttagare. Om man beskattar förmåner ganska ordentligt
            kommer vi ifrån detta. Det skulle leda till att vi får rena löner
            i stället.
          </note>
          <note>
            När det gäller de förmåner som diskuteras här, framför allt bilförmånerna,
            tycker vi att det är ganska vansinnigt att man har sådana som
            faktiskt uppmuntrar till bilkörning. Det är precis som Karin Pilsäter
            tidigare har sagt, det här är ett stort miljöproblem. Det subventionerar
            vi i stor utsträckning med skatter.
          </note>
          <note>
            I vår motion har vi skrivit att man bör lägga på en bilförmån
            motsvarande 4 000 mils körning. Då skulle bilförmånen bli så pass
            hög att förmånsbilarna i stor utsträckning skulle försvinna.
          </note>
          <note>
            Det här handlar, precis som Karin Pilsäter säger, om förmånsbilar
            och inte om tjänstebilar, Jan-Olof
          </note>
          <note>
            Franzén. Jag har hört argumenten i tidigare sammanhang, har man
            en firmabil med firmaschabloner kör man inte i väg med den på
            semester.
          </note>
          <note>
            Jag satt ordförande i en taxeringsnämnd för ett antal år sedan
            där jag just mötte detta argument. Vi skulle lägga en bilförmån
            på någon. Då sades det att det var firmaschabloner på den och
            att man inte ger sig i väg på semester i en sådan bil. Sammanträdet
            efter begärde just den nämndledamoten att vi skulle ta upp ärendet
            igen eftersom han hade mött vederbörande på semester i Dalarna.
            Man skall nog vara litet försiktig när man debatterar dessa delar.
          </note>
          <note>
            Detta med bilförmåner skapar ett annat problem.
          </note>
          <note>
            Arbetsgivaren köper in bilarna, och han köper dem oftast på ett
            företag som är centralt beläget. Det missgynnar faktiskt småorternas
            bilhandlare i ganska stor utsträckning. Det är också en aspekt
            som man faktiskt måste ta med i beaktandet.
          </note>
          <note>
            Reglerna för bilförmåner kan ju ändra sig över en natt om det
            t.ex. visar sig att resultatet av en utredning kommer fram till
            vissa bilförmåner som råkar missgynna två västsvenska biltillverkare.
            Då ändrar man detta över en natt så att dessa i stället blir gynnade.
          </note>
          <note>
            Här är det alltså fråga om indirekta subventioner till svensk
            biltillverkning.
          </note>
          <note>
            Jag tycker att det är väldigt roligt att det här finns en gemensam
            reservation, reservation 4, från Centern,
          </note>
          <note>
            Folkpartiet, Vänsterpartiet, Miljöpartiet och kds. Jag hoppas
            att antalet reservanter kan utvidgas med ytterligare något parti
            nästa år, och förhoppningsvis kanske vi slipper en reservation
            när vi kommer ifrån detta med bilförmåner över huvud taget. Det
            är ju det som måste vara målsättningen. Tjänstebilar skall få
            finnas, men bilförmånerna skall i princip bort.
          </note>
          <note>
            Anf. 158 JAN-OLOF FRANZÉN (m) replik
          </note>
          <note>
            Herr talman! Jag tror att det system som Per Rosengren är inne
            på kan bli ett mycket sämre system, för då kommer man att köpa
            en gammal bil och tar ut milersättning av företaget. Det kommer
            att medföra en massa krångel och en mer miljöförstörande effekt
            i hela riket, så jag tror inte att man vinner något ur miljösynpunkt.
          </note>
          <note>
            I dag har man fina bilar. De är rejäla, nya och effektiva, och
            man har stor kontroll över bilarna, vilket är en fördel för miljön.
            Men vill man ha en sämre miljö, är det ju klart att man i stället
            kan rekommendera att göra som Per Rosengren förordar.
          </note>
          <note>
            Anf. 159 PER ROSENGREN (v) replik
          </note>
          <note>
            Herr talman! I dag kör många med alldeles för stora bilar. På
            grund av den förmånsbeskattning som vi har väljer många en betydligt
            större bil än de annars skulle ha valt. Däri ligger det stora
            problemet.
          </note>
          <note>
            Detta att de i stället skulle köpa en gammal bil finns det inga
            belägg för. Jag har hört dessa argument några gånger, men jag
            vet inte vad det skulle finnas för belägg för detta. I stället
            för att betala pengar i form av skatt för förmån, kan man i stället
            lägga pengarna på amortering och räntor när man köper en bil av
            nyare årsmodell. Att det med automatik skulle leda till att man
            köper äldre bilar tror jag inte att det finns några belägg för.
          </note>
          <note>
            Sedan skulle det vara intressant att höra moderaternas syn på
            frågan om konkurrensskälen. Jag hävdar att detta system gynnar
            ett antal bilfirmor, där uppköpen sker, och att det missgynnar
            bilhandlare på små orter. Det är inte heller konkurrensneutralt.
            Jag tycker att vi skall försöka skapa så mycket konkurrensneutralitet
            som möjligt i samhället.
          </note>
          <note type="speaker">
            Anf. 160 RONNY KORSBERG (mp)
          </note>
          <note>
            Herr talman! Mycket har redan sagts i debatten när det gäller
            bilförmånerna, något som jag också tänker prata litet grand om.
            Vi tycks ju från de flesta partier vara tämligen överens om att
            förmånsbilarna faktiskt ställer till med miljöproblem.
          </note>
          <note>
            Det var intressant att höra Jan-Olof Franzéns inlägg här. Han
            har tydligen fått för sig att det skulle bli ännu sämre för miljön,
            om förmånsbilarna togs bort.
          </note>
          <note>
            Han tycks på något sätt utgå från att de bilar som vi har i dag,
            med den bensinförbrukning som kanske ligger på i genomsnitt 0,8-1
            liter per mil skulle vara någon sorts slutpunkt för den tekniska
            utvecklingen av bilar med motorer som drivs med fossila bränslen.
          </note>
          <note>
            Det kanske är obekant för Jan-Olof Franzén att det pågår ganska
            omfattande forskningsprojekt bland de stora biltillverkarna runt
            om i världen, där målet är att komma ned till en förbrukning som
            ligger på 2-3
          </note>
          <note>
            deciliter per mil för nya bilar. Det finns ju all anledning att
            se på vad en annan styrning av marknaden får för effekter på utvecklingen.
            Det är ju faktiskt så, att det system som vi har i dag inte gynnar
            en sådan utveckling, eftersom det gör att bensinförbrukningen
            blir ointressant. Man behöver inte själv ta ansvar för de kostnader
            som uppstår om man förbrukar mer bensin eller har större och dyrare
            bilar. Det råder ju ingen tvekan om att detta driver upp miljöproblemen
            på ett oacceptabelt sätt.
          </note>
          <note>
            I andra sammanhang kämpar vi för att med hjälp av miljöskatter
            och andra styrande skatter få ned konsumtionen av sådant som vi
            inte vill ha. Då vore det rätt orimligt om vi skulle behålla ett
            system som verkar i precis motsatt riktning. Det kan väl inte
            råda någon tvekan om det. Jag är mycket förvånad över att moderaterna
            driver den linjen.
          </note>
          <note>
            Sedan är det också viktigt att titta på typen av bilar när ett
            sådant här system skall utformas. Det finns ju andra drivmedel.
            Det stora problemet är ju naturligtvis bl.a. de bränslen som används
            och inte bara materialåtgången och bilens återvinningsbarhet.
            Därför har vi i motionen påpekat att man skulle kunna titta på
            möjligheten att styra genom att undanta bilar, som drivs med el
            eller vätgas, från förmånsbeskattning.
          </note>
          <note>
            Det skulle kunna vara ett sätt att styra detta.
          </note>
          <note>
            Men jag skall inte orda så mycket mer om detta.
          </note>
          <note>
            Mycket har sagts. Jag vill bara yrka bifall till reservation
            4.
          </note>
          <note>
            Anf. 161 JAN-OLOF FRANZÉN (m) replik
          </note>
          <note>
            Herr talman! Ronny Korsberg har i stället nästan understrukit
            vikten av att man använder sig av tjänstebil, för det är väl helt
            naturligt att en firma har råd att köpa det mest utvecklade som
            kommer, vilket är en förutsättning för att vi skall få en ren
            och bra miljö.
          </note>
          <note>
            Det jag vänder mig emot är att om jag kanske köper en gammal
            bil för att använda i tjänsten och får milersättning, så blir
            det inte den allra dyraste och senaste bilmodellen, utan det blir
            ett mellanting eller en gammal bil. Det är det som jag menar ger
            negativa miljöeffekter.
          </note>
          <note>
            Anf. 162 RONNY KORSBERG (mp) replik
          </note>
          <note>
            Herr talman! Nej, det är precis tvärtom, Jan-Olof
          </note>
          <note>
            Franzén. Om man själv får ta ansvar för de kostnader som uppstår
            när man köper stora bilar som slukar mycket bensin, kommer man
            också att vara intresserad av att utvecklingen drivs mot bränslesnålare
            bilar.
          </note>
          <note>
            Men om företaget tar hand om kostnaden, bryr jag mig inte så
            mycket. För företagets del är kanske inte kostnaden så där våldsamt
            stor i förhållande till andra kostnader som företaget har för
            den som har denna bil. Verkligheten visar att det förhåller sig
            på det sättet.
          </note>
          <note>
            Det måste vara vi själva som genom vår medvetenhet ser till att
            utvecklingen går den väg vi vill. Det är ju inte så, att folk
            kommer att köpa gamla taskiga bilar bara för att de själva måste
            betala, utan de kommer självfallet att kräva bättre bilar med
            renare bränslen. Det är den vägen som vi måste driva utvecklingen
            så att vi inte håller emot en sund utveckling.
          </note>
          <note>
            Anf. 163 JAN-OLOF FRANZÉN (m) replik
          </note>
          <note>
            Herr talman! Tror då verkligen Ronny Korsberg att den anställde
            i ett företag har mer pengar för att hänga med och köpa det allra
            modernaste än ett företag, som kanske har råd att köpa och investera
            i en bil som är välutvecklad och bra för miljön? Jag tvivlar på
            detta.
          </note>
          <note>
            Anf. 164 RONNY KORSBERG (mp) replik
          </note>
          <note>
            Herr talman! Genom att det är så många människor som inte själva
            behöver ta ansvar för kostnaderna, drivs ju även kostnaderna för
            bilarna upp. Om man tar bort det gamla systemet och gör det dyrare
            att äga en tjänstebil, kommer naturligtvis priserna dessutom att
            pressas ned.
          </note>
          <note>
            Företaget, som kan gömma kostnaderna, kommer ju självfallet inte
            att gynna utvecklingen för oss konsumenter på det här området.
            Utvecklingen kommer att drivas åt fel håll, om man inte som privatperson
            får ta ansvaret för kostnaderna fullt ut. Det är ju där vi som
            individer gör valet.
          </note>
          <note>
            Anf. 165 MICHAEL
          </note>
          <note>
            STJERNSTRÖM (kds)
          </note>
          <note>
            Herr talman! Jag vill inskränka mitt anförande till att enbart
            omfatta bilförmånsbeskattningen.
          </note>
          <note>
            Våra gällande regler för beskattning av förmånsbilar är utformade
            på ett sätt som ger samma förmånsvärde och därmed kostnad för
            förmånsbilinnehavaren, oavsett om han eller hon kör 50 eller 5
            000 mil privat.
          </note>
          <note>
            Det är alldeles uppenbart att detta system medför att förmånsbilinnehavaren
            kör mer privat än vad fallet skulle vara om det fanns någon form
            av rörlig kostnad för denna körning.
          </note>
          <note>
            Förutom de negativa miljökonsekvenser som detta för med sig finns
            det också industripolitiska skäl som talar emot nuvarande bilförmånsbeskattning.
            I rapporten Energianvändningen i Sverige, ett internationellt
            perspektiv, presenterad av NUTEK under våren 1994, konstateras
            att Sverige har ett av de mest bränsleintensiva bilbestånden i
            Europa.
          </note>
          <note>
            Alla världens länder funderar nu över hur man skall kunna uppfylla
            den klimatkonvention som undertecknades i Rio. När det gäller
            åtgärder i trafiken, den enda sektor där koldioxidutsläppen fortfarande
            ökar inom OECD, finns tre möjligheter: att begränsa bilismen,
            att odla och övergå till biobränsle och att sänka bilarnas bränslekonsumtion.
          </note>
          <note>
            Den första möter motstånd överallt, den andra har kapacitetsbegränsningar,
            men den tredje visar stora tekniska möjligheter. Enligt ett kristdemokratiskt
            synsätt är en kombination av alla tre alternativen nödvändig.
          </note>
          <note>
            Att som enda land i världen fortsätta med ett system som gör
            att hälften av alla nya bilar säljs till människor som inte betalar
            sin bensin ger helt fel signaler. Systemet straffar skattemässigt
            ut bilar med dyr teknik som innebär en sänkning av bensinförbrukningen.
            Det kommer att bli omöjligt att uppnå våra egna koldioxidmål utan
            att kraftigt inskränka trafiken. Vidare kommer vår bilindustri
            att få allt svårare att hävda sig på en internationell marknad,
            där sänkt bensinförbrukning blir ett allt viktigare försäljningsargument.
          </note>
          <note>
            Mot bakgrund av ovanstående förespråkar kristdemokraterna ett
            system för beskattning av tjänstebilar där förmånsbilsinnehavaren
            betalar för all privat bensin i utbyte mot en sänkning av förmånsvärdet.
          </note>
          <note>
            Det skulle exempelvis kunna utformas så att förmånsbilsinnehavaren
            skriver reseräkningar för de mil som körs i tjänsten och då skattefritt
            kan erhålla ersättning motsvarande bensinkostnaden enligt lämplig
            schablon.
          </note>
          <note>
            Det är glädjande att det finns flera motioner som syftar till
            att man skall uppnå en mer miljöanpassad beskattning av bilförmåner,
            bl.a. genom att göra beskattningen beroende av den privata körsträckan.
          </note>
          <note>
            De nuvarande reglerna, som utgår från en fast schablon för körsträckan,
            är olämpliga, och reglerna bör skärpas för längre körsträckor.
          </note>
          <note>
            Den översyn av reglerna som pågår i Finansdepartementet måste
            redovisas så snart som möjligt, och regeringen bör lägga fram
            förslag till förbättringar som kan tillämpas fr.o.m. beskattningsåret
            1996. I
          </note>
          <note>
            dagens tidningar framgår att ett förslag miljöklassning av bilar
            bereds, men även frågan om den privata körsträckan måste vara
            med i denna beredning.
          </note>
          <note>
            Herr talman! Jag yrkar bifall till fempartireservationen nr 4.
          </note>
          <note>
            Anf. 166 INGIBJÖRG
          </note>
          <note>
            SIGURDSDÓTTIR (s)
          </note>
          <note>
            Herr talman! Skattereglerna rörande naturaförmåner har varit
            föremål för översyn ett antal gånger de senaste åren. Syftet har
            varit och är att åstadkomma en neutral beskattning mellan kontantlön
            och olika förmåner.
          </note>
          <note>
            Utredningar har gjorts om reformerad inkomstbeskattning 1989,
            om tjänsteinkomstbeskattning 1992
          </note>
          <note>
            och 1993 och nu om beskattning av förmåner. En viss översyn av
            reglerna om personalrabatter gjordes i samband med skattereformen.
            Därefter har ett par begränsade justeringar gjorts, men trots
            dessa har det visat sig att reglerna ger upphov till vissa tillämpningsproblem.
          </note>
          <note>
            De förändringar som nu är aktuella gäller i huvudsak att förmåner
            av fri offentligt finansierad hälsooch sjukvård skall tas upp
            som intäkt samt att reglerna för skattefria personalrabatter förändras.
          </note>
          <note>
            När det gäller förmånen av fri hälso- och sjukvård görs det en
            skillnad på den offentliga och den icke offentliga vården. Den
            offentliga hälso- och sjukvården är den som bekostas av det offentliga
            finansieringssystemet genom den allmänna försäkringen, som de
            flesta av oss är med och betalar under i varje fall vårt arbetsföra
            liv genom skatter. Motsatsen är den icke offentligt finansierade
            vården. Den ligger som det hörs utanför det offentliga systemet,
            och den bekostas ofta genom privata sjukförsäkringar.
          </note>
          <note>
            I propositionen föreslås att arbetstagare skall beskattas för
            ersättningar från arbetsgivare för patientavgifter inom den offentliga
            vården. Arbetsgivaren är i sin tur berättigad till avdrag för
            sina kostnader i dessa hänseenden. Enkelt uttryckt: Då en arbetstagare
            beskattas för en förmån får arbetsgivaren göra avdrag för densamma
            när det gäller hälso- och sjukvården.
          </note>
          <note>
            Då det gäller den icke offentligt finansierade hälso- och sjukvården
            föreslås inga förändringar. Med andra ord: Om arbetsgivaren vill
            tillhandahålla arbetstagaren en förmån i form av sjukvård utanför
            den offentliga vården, skall den inte beskattas och inte heller
            är den avdragsberättigad för arbetsgivaren.
          </note>
          <note>
            Inte helt oväntat tar moderaterna upp just den frågan och föreslår
            att det inte skall finnas några avdragsbegränsningar för arbetsgivarna.
            Detta är i och för sig i enlighet med vad utredningen kom fram
            till, men för den skull behöver inte det vara det rätta.
          </note>
          <note>
            Ett argument mot det förslaget, som är väl så hållbart, är att
            det inte skall gå att köpa sig förtur inom vården. Ett annat argument,
            inte heller det så oväsentligt, är att det beräknas ge en inkomstförstärkning
            till staten med ca 200 miljoner kronor.
          </note>
          <note>
            Utskottet vill med det nu anförda tillstyrka den delen av propositionen.
          </note>
          <note>
            I propositionen föreslås att personalrabatt inte skall tas upp
            som intäkt vid inköp av vara eller tjänst från arbetsgivaren eller
            något annat företag i samma koncern, om varan eller tjänsten ingår
            i det ordinarie utbudet hos företaget. Förutsättningen är dock
            att rabatten inte överskrider den rabatt den störste enskilda
            kunden kan utverka.
          </note>
          <note>
            Personalrabatter har betraktats som personalvårdsförmån och skall
            behandlas som sådana. De får aldrig nå en sådan omfattning att
            de kan komma att utgöra ersättning för kontant lön.
          </note>
          <note>
            I detta betänkande behandlas också frågan om korsvisa rabatter,
            som innebär att de särskilda reglerna om korsvisa rabatter slopas.
            Det som kommer att gälla i stället är att de allmänna reglerna
            om skattefrihet för personalrabatter gäller även vid inköp från
            ett annat företag i samma koncern.
          </note>
          <note>
            En av motionärerna tar upp denna fråga och menar att personalen
            skulle ha svårt att förstå skillnaden mellan äkta och oäkta koncern.
            Det är väl ändå att underskatta de anställdas kunskap.
          </note>
          <note>
            Så till förmåner av begränsat värde: Alla förmåner i tjänsten
            skall beskattas, och något allmänt undantag finns inte längre
            beträffande naturaförmåner av begränsat värde. I motion Sk49 tar
            moderaten Göthe
          </note>
          <note>
            Knutson upp frågan om lika villkor för dagstidningar.
          </note>
          <note>
            Han försöker göra gällande att regeringen snedvrider konkurrensförhållandena
            mellan olika tidningar av dagstidningskaraktär genom att betrakta
            prenumeration på Dagens Industri som avdragsgill kostnad för företagen
            och inte skattepliktig förmån hos arbetstagaren. Detta skulle
            enligt motionären inte gälla motsvarande prenumeration av andra
            dagstidningar.
          </note>
          <note>
            Med anledning av det som anförs i motionen måste det framhållas
            att de regler som föreslås i propositionen har en generell utformning
            som gäller för alla typer av varor och tjänster som arbetsgivaren
            tillhandahåller den anställde och helt eller delvis har karaktären
            av arbetsredskap. Det är inte fråga om några som helst särskilda
            regler för vare sig specialtidningar eller allmänna nyhetstidningar.
          </note>
          <note>
            Bilförmåner, slutligen, är föremål för åtta motioner från den
            allmänna motionstiden. De frågor som tas upp i dessa motioner
            utreds för närvarande av en särskild arbetsgrupp internt inom
            Finansdepartementet. I avvaktan på att den presenteras avstryker
            utskottet dessa motioner.
          </note>
          <note>
            Herr talman! Jag vill med detta yrka bifall till skatteutskottets
            hemställan och avslag på reservationerna.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 1 juni.)
          </note>
          <note>
            6 § Avisering av folkbokföringsuppgifter
          </note>
          <note>
            Föredrogs
          </note>
          <note>
            Skatteutskottets betänkande 1994/95:SkU26
          </note>
          <note>
            Avisering av folkbokföringsuppgifter (prop.
          </note>
          <note>
            1994/95:201)
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 1 juni.)
          </note>
          <note>
            7 § Ändrade övergångsbestämmelser till tullagen
          </note>
          <note>
            Föredrogs
          </note>
          <note>
            Skatteutskottets betänkande 1994/95:SkU39
          </note>
          <note>
            Ändrade övergångsbestämmelser till tullagen (prop.
          </note>
          <note>
            1994/95:173)
          </note>
          <note type="speaker">
            Anf. 167 CARL FREDRIK GRAF (m)
          </note>
          <note>
            Herr talman! De föreslagna detaljändringarna i tullagen innehåller
            två moment. Det är dels fråga om en kontrollbefogenhet när det
            gäller vissa utpekade varor, dels fråga om vem som skall bära
            kostnaderna för dessa kontroller. Vi ställer självklart upp på
            kontrolldelen. Det är viktigt att ändringen kan genomföras. Däremot
            har jag i tidigare debatter också framfört att kontroll av den
            typ av varor som är allmänfarliga är ett statligt intresse, och
            det är staten som har ansvaret för att sådan kontroll genomförs.
            Då är det också staten som skall bära kostnaderna för det.
          </note>
          <note>
            Med den uppläggning som nu finns vill regeringen lägga kostnaderna
            på trafikanterna. När det gäller den
          </note>
          <note>
            EU-interna handeln är denna ändring speciellt olycklig, eftersom
            medlemskapet i unionen syftar till att handeln skall kunna fungera
            smärtfritt. Framför allt skall transaktionskostnaderna vara låga.
            Det är alltså skälet till att vi inte ställt oss bakom den ändring
            som innebär att kostnaderna läggs på trafikanterna.
          </note>
          <note>
            Mot bakgrund av detta ber jag, herr talman, att få yrka bifall
            till den reservation som är fogad till betänkandet.
          </note>
          <note type="speaker">
            Anf. 168 SVERRE PALM (s)
          </note>
          <note>
            Herr talman! I gällande övergångsbestämmelser till tullagen,
            1994:1550, har den som medför vissa varor över den inre gränsen
            anmälningsskyldighet vid gränspassagen. Tullverket har befogenhet
            att kontrollera att denna anmälningsskyldighet fullgörs på ett
            riktigt sätt.
          </note>
          <note>
            Dessa bestämmelser kompletteras i dagens betänkande med skyldigheten
            för transportföretagen att ställa lokaler till förfogande, så
            att kontroll av vissa
          </note>
          <note>
            EU-varor och resenärer skall kunna ske på samma sätt som gäller
            tredjelandstrafiken.
          </note>
          <note>
            Resande åläggs skyldighet att medverka vid uppackning av sitt
            bagage, oavsett om det gäller EU-
          </note>
          <note>
            trafik eller tredjelandstrafik. Vidare ges Kemikalieinspektionen
            tillgång till Tullverkets uppgifter om import och export av kemikalieprodukter.
            Detta gäller även för uppgifter på ADB-medium.
          </note>
          <note>
            Övergångsbestämmelserna ändras så att för ormar och andra reptiler
            bibehålls de nationella kontrollbestämmelserna, vilket innebär
            att det krävs tillstånd för införsel.
          </note>
          <note>
            En ny punkt 6 tillförs i tullagens övergångsbestämmelser, så
            att införsel från annat EU-land av bl.a.
          </note>
          <note>
            nötkreatur, svin, får, getter, fjäderfä och fisk skall kontrolleras
            i enlighet med de äldre bestämmelserna.
          </note>
          <note>
            Samtliga ändringar träder i kraft den 1 juli 1995.
          </note>
          <note>
            Herr talman! Till betänkandet har fogats en reservation från
            moderaterna i skatteutskottet. Reservationen bygger på två enskilda
            moderatmotioner och vänder sig mot kostnaderna för lokaler och
            kontroll som kommer att drabba näringslivet.
          </note>
          <note>
            Utskottsmajoriteten anser med hänsyn till vad riksdagen tidigare
            uttalat om vikten av kontroll vid den inre gränsen att det inte
            finns några bärande skäl för att ha olika regler beroende på om
            trafiken kommer från tredje land eller från ett EU-land.
          </note>
          <note>
            Herr talman! Med det anförda yrkar jag bifall till skatteutskottets
            betänkande och avslag på reservationen.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 1 juni.)
          </note>
          <note>
            8 § Vissa ändringar i skattelagstiftningen med anledning av lagen
            (1994:1809) om totalförsvarsplikt
          </note>
          <note>
            Föredrogs
          </note>
          <note>
            Skatteutskottets betänkande 1994/95:SkU40
          </note>
          <note>
            Vissa ändringar i skattelagstiftningen med anledning av lagen
            (1994:1809) om totalförsvarsplikt (prop.
          </note>
          <note>
            1994/95:6)
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 1 juni.)
          </note>
          <note>
            9 § Höjning av förseningsavgiften enligt tullagen (1994:1550)
          </note>
          <note>
            Föredrogs
          </note>
          <note>
            Skatteutskottets betänkande 1994/95:SkU41
          </note>
          <note>
            Höjning av förseningsavgiften enligt tullagen
          </note>
          <note>
            (1994:1550) (prop. 1994/95:150 delvis)
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 1 juni.)
          </note>
          <note>
            Ajournering
          </note>
          <note>
            Kammaren beslöt kl. 17.53 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            10 § Post- och telekommunikation
          </note>
          <note>
            Föredrogs
          </note>
          <note>
            Trafikutskottets betänkande 1994/95:TU25
          </note>
          <note>
            Post- och telekommunikation (prop. 1994/95:100
          </note>
          <note>
            delvis)
          </note>
          <note type="speaker">
            Anf. 169 JAN SANDBERG (m)
          </note>
          <note>
            Fru talman! Detta betänkande behandlar i huvudsak de förslag
            i regeringens budgetproposition som gäller post- och teleområdena.
            Vi moderater godtar huvuddelen av förslagen såsom anslagen till
            Post- och telestyrelsen, upphandling av särskilda samhällsåtaganden,
            kostnader för SOS Alarmering samt informationsteknik och telekommunikation
            m.m. Vi har dock två reservationer i betänkandet, som jag tänkte
            beröra litet närmare. Vi moderater har också, i samband med den
            allmänna motionsperioden, framfört vissa krav utöver förslagen
            i budgetpropositionen.
          </note>
          <note>
            Fru talman! Detta betänkande bär rubriken Postoch telekommunikationer.
            Det är egentligen ganska talande. Om det är något som har börjat
            att bli alltmer intimt sammankopplat och kommer att fortsätta
            att kopplas samman, så är det just postverksamheten och telekommunikationerna.
            Befordringen av meddelanden övergår mer och mer till tele- och
            datalinjerna.
          </note>
          <note>
            Denna utveckling har också satt sina spår i exempelvis Posten
            AB:s verksamhet. Med tjänsterna inom
          </note>
          <note>
            "Postnet" och "ePostPC" m.m. kombinerar Posten
          </note>
          <note>
            AB olika sätt att förmedla meddelanden. För att denna utveckling
            skall kunna fortsätta, vilket vi moderater anser är viktigt, måste
            de avreglerade post- och telesektorerna kunna utvecklas relativt
            fritt i framtiden.
          </note>
          <note>
            Fru talman! Detta betänkande behandlar också utgifter i statsbudgeten
            på dessa områden. Vi moderater har ett besparingsförslag på 150
            miljoner kronor utöver vad regeringen föreslår. Det är ersättningen
            till
          </note>
          <note>
            Posten AB för vad som kallas rikstäckande betalnings- och kassaservice.
          </note>
          <note>
            Vi föreslår inte denna besparing därför att vi skulle anse att
            denna verksamhet är oviktig - tvärtom.
          </note>
          <note>
            Vi föreslår besparingen därför att statens ekonomi måste förbättras
            men också därför att vi tror att det fortfarande går att göra
            en hel del på detta område för att effektivisera och förbilliga
            verksamheten. Vi är övertygade om att det går att effektivisera
            denna verksamhet på olika sätt, och vi tror att Posten AB har
            förutsättningar att uppnå de viktiga målen till en lägre kostnad
            för staten.
          </note>
          <note>
            Vi vill också regeringen skall påbörja utförsäljningen av Telia
            och delar av Posten AB. Det är naturligt att konkurrensutsatt
            verksamhet inte skall ägas av staten. De nödvändiga samhällsåtaganden
            som vi är överens om behövs kan ordnas via avtal mellan staten
            och Posten AB eller andra aktörer på marknaden.
          </note>
          <note>
            Med tanke på de uppgifter som framkommit i dagens nummer av Dagens
            Industri angående regeringens planer på en utförsäljning av just
            Telia förväntar jag mig givetvis att socialdemokraterna också
            stöder vår reservation nr 3. Jag yrkar därför bifall till den.
          </note>
          <note>
            I Dagens Industri från i dag, onsdagen den 31 maj, talas det
            om Perssons hemliga EU-plan, där man säljer statliga företag för
            70 miljarder. Ett av de företag man pratar om att sälja ut är
            just Telia.
          </note>
          <note>
            Fru talman! Avslutningsvis vill jag därför fråga socialdemokraternas
            representant Hans Stenberg följande. Med anledning av uppgifterna
            om att regeringen planerar att föreslå en försäljning av bl.a.
            Telia är väl utskottsmajoritetens skrivning på detta område ganska
            inaktuell. Det står ju att man inte anser att
          </note>
          <note>
            Telia skall privatiseras. Kan Hans Stenberg lova att han tänker
            säga nej till det förslag som vi har fört fram, som tydligen också
            skall komma från Göran
          </note>
          <note>
            Persson?
          </note>
          <note type="speaker">
            Anf. 170 SIVERT CARLSSON (c)
          </note>
          <note>
            Fru talman! Utvecklingen inom såväl post- som telekommunikation
            går snabbt, skapar möjligheter och bör också kunna bidra till
            ökad decentralisering av såväl näringsliv som boende. God tillgång
            till och bra service i fråga om post- och telekommunikationer
            är med andra ord en viktig grund för regional utveckling.
          </note>
          <note>
            Trafikutskottet delar i sitt betänkande nr 25 denna grundsyn
            samtidigt som utskottet erinrar om att riksdagen mot denna bakgrund
            fastställt sociala och regionala politiska mål i såväl postlag
            som telelag. Men det räcker inte med att enbart fastställa mål.
            Det gäller också att klara målsättningen och att kunna redovisa
            detta.
          </note>
          <note>
            Utskottet menar att "det är mycket viktigt att regeringen för
            riksdagen årligen redovisar hur de av statsmakterna fastställda
            målen uppfylls" och
          </note>
          <note>
            "förutsätter att den av riksdagen begärda redovisningen av hur
            de av statsmakterna fastställda målen uppfylls kommer att lämnas
            av regeringen". Någon sådan redovisning av måluppfyllelsen har,
            sedan avregleringen av post- och telemarknaden, ännu inte gjorts
            av regeringen. Av bl.a. det skälet råder i dag en del skilda uppfattningar
            om post- och telekommunikationernas verksamhet.
          </note>
          <note>
            Så understryker exempelvis utskottet den betydelse som lantbrevbäringen
            har för den regionala utvecklingen samtidigt som verkligheten
            är den att översynen av lantbrevbäringen nu resulterar i bl.a.
          </note>
          <note>
            indragningar av s.k. avstickare från lantbrevbärarens färdväg.
            Det får till resultat att människor i glesbygd självklart upplever
            dessa förändringar som försämringar och i strid med gällande lagstiftning.
          </note>
          <note>
            Regeringen anser i bil. 7 till budgetpropositionen att "rikstäckande
            post- och kassaservice måste säkerställas" och minskar nuvarande
            anslag med
          </note>
          <note>
            50 miljoner kronor.
          </note>
          <note>
            Utskottet förutsätter att riksdagens mål om en väl fungerande
            och rikstäckande postservice och betalnings- och kassaservice
            uppfylls och tycker också att detta kan ske genom 50 miljoner
            kronor mindre i anslag.
          </note>
          <note>
            Neddragningen, 25 %, är betydande, och någon analys av vilka
            konsekvenser detta får för den lagstiftade, rikstäckande servicen
            redovisas inte. Som så många gånger förr är risken uppenbar att
            det är servicen och människorna längst ut i glesbygden som drabbas.
          </note>
          <note>
            Till dess regeringen kan leda i bevis att föreslagna neddragningar
            inte försämrar service och tillgänglighet i glesbygden kan vi
            i Centern inte acceptera föreslagna besparingar på detta område
            utan menar att anslaget bör bibehållas på oförändrad nivå.
          </note>
          <note>
            Fru talman! Anslaget till Posten AB för rikstäckande betalnings-
            och kassaservice bör därför räknas upp med 75 miljoner kronor
            till sammanlagt
          </note>
          <note>
            375 miljoner kronor.
          </note>
          <note>
            Fru talman! Med detta yrkar jag bifall till reservation nr 2
            i trafikutskottets betänkande nr 25 och i övrigt till utskottets
            hemställan.
          </note>
          <note type="speaker">
            Anf. 171 TORSTEN GAVELIN (fp)
          </note>
          <note>
            Fru talman! Jag vill något beröra de två reservationer som Folkpartiet
            liberalerna har fogat till detta betänkande.
          </note>
          <note>
            När det gäller privatiseringen av Telia och Posten är det vår
            övertygelse att det viktigaste är att vi har en effektiv konkurrens.
            En effektiv konkurrens gynnar konsumenterna och även företagen.
          </note>
          <note>
            Telia har en dominerande ställning på telemarknaden.
          </note>
          <note>
            Därför är det svårt att uppnå målet om en effektiv konkurrens
            på telemarknaden. Telia utsätts nu för en ganska skarp konkurrens,
            och Telias ställning som dominerande aktör minskas successivt.
            Men än så länge har Telia denna dominerande ställning. Därför
            är vi inte angelägna om att nu privatisera Telia. Det är inte
            bättre med ett privat monopol än med ett offentligt monopol, och
            Telia har nästan en monopolställning i dag. Detta gäller givetvis
            också posten.
          </note>
          <note>
            När det sedan gäller telesystemets utbyggnad råder det ingen
            politisk strid om att ett modernt och välutvecklat telesystem
            är viktigt, inte minst för glesbygden. Det kan möjliggöra att
            nya högteknologiska företag kan verka långt ute i våra glesbygder
            och därmed inte minst spara in en hel del miljöskadligt och dyrbart
            resande.
          </note>
          <note>
            En utbyggnad av telesystemen kan ibland vara företagsekonomiskt
            olönsam för den som bygger ut. Då menar Folkpartiet liberalerna
            att vi bör införa samma ordning vad gäller telekommunikationer
            som vad gäller järnvägs- och flygkommunikationer, nämligen möjlighet
            för staten att köpa in företagsekonomiskt olönsam utbyggnad av
            telenäten. Om staten gör bedömningen att det ur regionalpolitisk
            eller samhällsekonomisk synpunkt är fördelaktigt att göra en större
            teleinvestering än vad telenätsägaren hade tänkt sig, vill vi
            att möjligheten för staten att gå in och göra ett köp öppnas.
          </note>
          <note>
            Därmed vill jag yrka bifall till reservation 5. Givetvis står
            vi bakom den andra reservationen också, men för tids vinnande
            yrkar jag endast bifall till reservation 5.
          </note>
          <note type="speaker">
            Anf. 172 HANS STENBERG (s)
          </note>
          <note>
            Fru talman! Väl fungerande kommunikationer är en grundförutsättning
            för ett modernt välfärdssamhälle. Detta gäller inte minst post-
            och telekommunikationer som under senare år har kommit att spela
            en allt viktigare roll för att skapa bra utvecklingsmöjligheter
            i landets alla delar. Denna utveckling kommer med all säkerhet
            att bli ännu tydligare i framtiden.
          </note>
          <note>
            Med den moderna tekniken blir det möjligt för många företag att
            decentralisera och förlägga verksamhet till glesbygden. Men förutsättningen
            för att det skall fungera är att post- och telekommunikationerna
            fungerar bra även utanför de stora befolkningskoncentrationerna.
          </note>
          <note>
            Gör man en internationell jämförelse på det här området kan man
            konstatera att Sverige ligger mycket långt framme. Kan vi behålla
            och vidareutveckla den tätposition som jag vill påstå att vi har
            på det här området, kommer det i framtiden att bli en stor konkurrensfördel
            för de svenska företagen.
          </note>
          <note>
            Bra post- och telekommunikationer är inte bara ett villkor för
            att företagen skall kunna utvecklas på alla orter. Det är också
            en förutsättning för att människor skall kunna leva bekvämt och
            ha ett bra liv. Därför är det oerhört nödvändigt att både upprätthålla
            och vidareutveckla denna typ av kommunikationer, även i glesbygd.
          </note>
          <note>
            Då kommer man in litet grand på det Torsten Gavelin nämnde, att
            det är nödvändigt att inte bara göra företagsekonomiska bedömningar
            när det gäller denna utbyggnad. Man måste se både näringspolitiskt
            och regionalpolitiskt på de satsningar som görs. Därför är det
            nödvändigt att se till att statens behov, styrning kontroll och
            insyn, blir tillgodosedda på ett bra sätt.
          </note>
          <note>
            Det bästa sättet att uppnå det är att ha ett statligt ägande
            på det här området. På så vis kan både serviceåtaganden och samhällsinflytande
            säkerställas.
          </note>
          <note>
            Därför avstyrker utskottsmajoriteten moderaternas förslag om
            utförsäljning av Posten och Telia. Jag vill försäkra Jan Sandberg
            att vi inte baserar politiken på spekulationer i enskilda tidningsartiklar.
            Vi har något längre framförhållning än så.
          </note>
          <note>
            Fru talman! För att posten skall upprätthålla en rikstäckande
            betalnings- och kassaservice på orter där det inte är kommersiellt
            lönsamt får posten en särskild ersättning för det. I budgetpropositionen
            föreslås att anslaget till posten för rikstäckande betalnings-
            och kassaservice skall minskas med 50 miljoner till 300
          </note>
          <note>
            miljoner kronor.
          </note>
          <note>
            Bakgrunden till minskningen är den rationalisering och effektivisering
            som skett inom posten under de senaste åren. Den här produktivitetsförbättringen
            gör att vi är övertygade om att det är möjligt för posten att
            upprätthålla den här servicen även med det minskade anslaget.
            Men det går naturligtvis inte att minska anslaget hur mycket som
            helst. Om man som moderaterna föreslår mer än halverar anslaget
            tror vi att man passerar smärtgränsen. Vi är övertygade om att
            med den relativt måttliga minskning som vi föreslår kommer detta
            att fungera.
          </note>
          <note>
            Jag vill understryka att det inte handlar om en sänkning av ambitionen.
            Alla skall även fortsättningsvis ha tillgång till en väl fungerande
            betalningsoch kassaservice. Postens åtaganden på det området ligger
            fast.
          </note>
          <note>
            Riksdagen har också fastställt social- och regionalpolitiska
            mål i postlagen. Över statsbudgeten anvisas särskilda medel för
            upphandling av serviceåtaganden till förmån för handikappade.
            Dessutom träffas som sagt avtal med Posten om upprätthållande
            av rikstäckande betalnings- och kassaservice. Post- och telestyrelsen
            har till uppgift att verka för att de mål som riksdagen har slagit
            fast uppfylls.
          </note>
          <note>
            Det är angeläget att upprätthålla en acceptabel service och se
            till att nödvändiga förändringar på detta område sker med varsamhet,
            exempelvis när det gäller förändringar på lantbrevbärarlinjer
            och liknande.
          </note>
          <note>
            Det kanske förtjänar att påpekas att detta inte innebär att det
            inte kommer att ske förändringar av postens verksamhet i framtiden.
            Människors behov av både post- och betalningstjänster förändras
            mycket snabbt. Om postservicen skall fungera i framtiden krävs
            en anpassning till de förändringar som sker för övrigt i samhället.
            Jag är också övertygad om att om den här servicen långsiktigt
            skall kunna upprätthållas i framtiden är det nödvändigt att posten
            ges möjlighet både att utveckla de betalningsförmedlingstjänster
            som man har och att utveckla ytterligare finansiella tjänster.
          </note>
          <note>
            Fru talman! Eftersom postmarknaden ganska nyligen avreglerats
            är det viktigt att noga följa utvecklingen inom det området. När
            flera postföretag kommer att finnas på marknaden är det rimligt
            att samtliga aktörer på postmarknaden bidrar till att en rikstäckande
            service tryggas i framtiden. Därför ser vi det som mycket positivt
            att regeringen nu utreder möjligheten till en solidarisk finansiering
            av de sociala och regionala kostnaderna genom att undersöka om
            det går att införa en avgift från samtliga företag som är aktiva
            inom marknaden.
          </note>
          <note>
            När det gäller tidningsdistributionen har prisutvecklingen varit
            oroande hög sedan avregleringen av postverksamheten inleddes.
            Jag vill understryka att det är ett samhällsintresse att även
            relativt små fackoch specialtidskrifter kan distribueras till
            överkomliga kostnader och att människor på landsbygden har tillgång
            till dagstidningar på rimliga villkor.
          </note>
          <note>
            Tidigare fanns ett mål fastställt för prisutvecklingen på tidningsdistribution.
            Jag anser att regeringen, i det beredningsarbete om den framtida
            utformningen av postmarknaden som nu pågår, mot bakgrund av den
            oroande prisutvecklingen på det här området som ett alternativ
            bör överväga återinförande av prismålet.
          </note>
          <note>
            Fru talman! Väl fungerande telekommunikationer är som sagt en
            grundförutsättning för ett modernt välfärdssamhälle. I synnerhet
            under senare år har telekommunikationerna och den nya informationstekniken
            spelat en allt viktigare roll för att skapa goda utvecklingsmöjligheter
            i landets alla delar. Med den moderna tekniken har det blivit
            möjligt även för de tekniskt mest avancerade företagen att lokalisera
            delar av sin verksamhet utanför de stora befolkningskoncentrationerna.
          </note>
          <note>
            Rätt använd kommer den nya informationstekniken att avsevärt
            stärka vår konkurrensförmåga. Därför är det angeläget att hela
            landet får möjlighet att använda den nya informationstekniken.
            Det är positivt att regeringen nu granskar tillgången till fungerande
            tele- och datakommunikation till rimliga priser och ser över hur
            det kan främjas i landets alla delar.
          </note>
          <note>
            Fru talman! Eftersom väl fungerande telekommunikationer har mycket
            stor betydelse för företagen och människorna i landet har riksdagen
            därför fastställt sociala och regionalpolitiska mål i telelagen.
            Också på det området, precis som på postområdet, går utvecklingen
            oerhört snabbt. Människors och företags krav på fungerande data-
            och telekommunikationer ökar snabbt. Därför är det viktigt att
            noga följa utvecklingen på den nu avreglerade telemarknaden, så
            att inte oönskade sociala eller regionalpolitiska effekter uppstår.
            Post- och telestyrelsen har ansvar för det här, och regeringen
            skall dessutom återkommande redovisa en utveckling till riksdagen.
          </note>
          <note>
            Moderniseringen av Telias nät går nu i snabb takt, och samtliga
            abonnenter i landet kommer att vara anslutna till AXE-systemet
            senast vid utgången av
          </note>
          <note>
            1997. Även när det gäller nätet för data- och bildöverföring
            ligger Sverige mycket väl framme i både utbyggnad och teknisk
            utveckling.
          </note>
          <note>
            Ett av problemen på det här området har varit att telenätets
            områdesindelning inte stämmer överens med kommun- och länsgränser.
            Det innebär att vissa människor får orimligt höga kostnader för
            samtal exempelvis till det egna kommunalkontoret. Naturligtvis
            är det inte rimligt att människor skall behöva ringa rikssamtal
            inom den egna kommunen. Det finns också en strävan från Telias
            sida att justera gränserna där det är möjligt. Det finns också
            en möjlighet för kommunerna att åtgärda det här genom att införa
            s.k.
          </note>
          <note>
            020-nummer.
          </note>
          <note>
            Mot den här bakgrunden, och de bekymmer som ändå finns, är det
            angeläget att den utveckling vi nu har mot ett rundare Sverige
            när det gäller teletaxor kan fortsätta och även skyndas på.
          </note>
          <note>
            Fru talman! Jag vill avsluta med att yrka bifall till utskottets
            hemställan och avslag på samtliga reservationer.
          </note>
          <note>
            Anf. 173 JAN SANDBERG (m) replik
          </note>
          <note>
            Fru talman! Jag vill instämma i vad Hans Stenberg säger vad gäller
            att det är viktigt att vi i Sverige håller oss väl framme på området,
            både på postsidan och på telekommunikationssidan. Om vi tittar
            på telekommunikationssidan och gör kopplingen till de glesare
            bebodda delarna av Sverige, kan vi se att den avreglering som
            har genomförts har gjort att just de delarna av Sverige fortare
            än annars nu får tillgång till den moderna AXE-tekniken. Det handlar
            om en tidigareläggning av de här investeringarna på lågt räknat
            två år. Det finns alltså mycket positiva exempel på att de här
            delarna av Sverige gynnas, om man ser på resultatet av avregleringen.
          </note>
          <note>
            När det sedan gäller ersättningen till Posten för den rikstäckande
            betalnings- och kassaservicen har vi i vår reservation förklarat
            något av orsaken till att vi tror oss kunna spara mer än vad Socialdemokraterna
            gör.
          </note>
          <note>
            Ny informations- och kommunikationsteknik ökar
          </note>
          <note>
            Postens möjligheter att ytterligare effektivisera sin verksamhet.
            Sedan har Posten i dag också ett rikstäckande servicenät, som
            i sig har ett värde för ett företag som Posten.
          </note>
          <note>
            Om man jämför med telekommunikationsområdet, har vi krävt att
            Telia skall upprätthålla just servicen i glesbygd utan att vi
            ersätter Telia på något sätt. Det har ansetts att det heltäckande
            servicenätet på telekommunikationssidan ger sådana fördelar. Precis
            samma sak är det på postsidan.
          </note>
          <note>
            Sedan undrar jag fortfarande hur det är med de eventuella planerna
            i regeringskansliet på en utförsäljning av Telia. Det är inte
            bara Göran Persson som påstås vilja sälja Telia, utan kommunikationsminister
          </note>
          <note>
            Ines Uusmann sade redan i höstas att hon mycket väl kunde tänka
            sig en börsintroduktion av Telia. Med tanke på vad majoriteten
            säger i det här utskottsbetänkandet är frågan vad som händer om
            det kommer ett förslag från regeringen om Teliaprivatisering:
          </note>
          <note>
            Kommer Hans Stenberg och Socialdemokraterna att motarbeta det
            även då?
          </note>
          <note>
            Anf. 174 HANS STENBERG (s) replik
          </note>
          <note>
            Fru talman! När man lyssnar på Jan Sandberg skulle man kunna
            tro att företagen bedriver något slags social verksamhet på rent
            ideella grunder. Om man totalt släpper det statliga inflytandet
            på det här området, som Jan Sandberg vill göra, och överlåter
            åt marknadskrafterna att hantera det, kommer det självklart inte
            att vara kommersiellt gångbart att bedriva verksamhet i glesbygden,
            dvs. där det är verklig glesbygd. Den bistra sanningen är ju den,
            att om det skall gå att bedriva sådan här verksamhet kommersiellt
            måste det finnas ett visst kundunderlag.
          </note>
          <note>
            När vi nu ser både post och telekommunikationer inte bara som
            en handelsvara vilken som helst utan som en samhällsservice, en
            rättighet som alla människor skall ha, kan vi konstatera att det
            är oerhört svårt att klara det utan ett statligt inflytande på
            området.
          </note>
          <note>
            Därför kan jag garantera Jan Sandberg att jag kommer att bestämt
            motsätta mig en utförsäljning av
          </note>
          <note>
            Posten och Telia. Att staten helt skulle lämna sitt inflytande
            på det här området är för mig otänkbart.
          </note>
          <note>
            Anf. 175 JAN SANDBERG (m) replik
          </note>
          <note>
            Fru talman! Jag tackar för det klargörandet från
          </note>
          <note>
            Hans Stenberg. Om det kommer ett förslag på det här området med
            den inriktning som antyds i dagens nummer av Dagens Industri vet
            vi att i varje fall Hans
          </note>
          <note>
            Stenberg kommer att göra allt han kan för att motverka det. Jag
            tror i och för sig att det vore väldigt olyckligt för Sverige
            och inte minst för de glesare delarna av Sverige. Vi har de facto
            redan nu mer eller mindre bevis på att en avreglering av telekommunikationerna
            ger fördelar för Sveriges glesbygd.
          </note>
          <note>
            En av orsakerna till att bl.a. Telias chef gärna ser en börsintroduktion
            är att Telia därigenom får en ökad kapitalbas, som kan satsas
            bl.a. på de glesare delarna av Sverige. Det visar också erfarenheterna
            från avregleringen. Jag vill påstå att en privatisering av Telia
            ökar möjligheterna för alla delar av Sverige att få tillgång till
            moderna telekommunikationer.
          </note>
          <note>
            Jag kan jämföra - vilket jag gjorde tidigare - med den tidigareläggning
            av AXE-utbyggnaden som Telia nu har satt i gång, som var en följd
            av att beslut fattades om fri konkurrens på telekommunikationsområdet.
            Tack vare detta har man tidigarelagt sina AXE-
          </note>
          <note>
            investeringar i Sveriges glesare delar med ungefär två år.
          </note>
          <note>
            Då skall vi komma ihåg att det inte var länge sedan som Socialdemokraterna
            föreslog att Telia skulle få ett ökat statligt stöd för att bekosta
            dessa investeringar. Alla vet nog att det inte finns några sådana
            statliga pengar i dag. Det behövs inte heller statliga pengar,
            visar det sig, utan det handlar om att få till stånd en konkurrens
            som gör att kunderna i alla delar av Sverige får tillgång till
            bättre och modernare telekommunikationer. Det visar erfarenheterna.
          </note>
          <note>
            Jag tackar alltså Hans Stenberg för klargörandet vad gäller hans
            inställning till en privatisering av
          </note>
          <note>
            Telia. Det skall bli intressant att följa upp det ställningstagandet
            de kommande åren.
          </note>
          <note>
            Anf. 176 HANS STENBERG (s) replik
          </note>
          <note>
            Fru talman! Enligt Jan Sandberg skulle det finnas likheter mellan
            avreglering och privatisering. Jag tycker inte att man kan ta
            det steget fullt ut.
          </note>
          <note>
            Vi har i Sverige ett stort, dominerande, statligt teleföretag,
            Telia, som i stort sett kontrollerar hela marknaden. Vi har med
            det lyckats bygga upp ett av världens absolut bäst fungerande
            telenät. Jag tillåter mig att starkt tvivla på att det här skulle
            ha kunnat göras om Telia hade haft privata ägare.
          </note>
          <note>
            Det handlar om just kombinationen av frihet för företagen att
            verka i en viss konkurrens på marknaden och ett stort statligt
            inflytande. Det gör att vi kan vara med och påverka, styra inriktningen
            av och ställa krav på ett stort, dominerande företag, på ett annat
            sätt än vad man kan göra med ett privat företag. Det är just det
            som har gör att man lyckas bygga ut telekommunikationerna så bra
            över hela landet.
          </note>
          <note>
            En helt privatiserad marknad skulle däremot säkert ha fungerat
            minst lika bra i storstadsområdena och andra befolkningstäta områden.
          </note>
          <note>
            Egentligen skall man inte fortsätta en debatt som helt baseras
            på tidningsartiklar och spekulationer i tidningarna. Men jag kanske
            ändå skall göra det klarläggandet att jag inte till hundra procent
            motsätter mig ett visst privat inflytande även i Telia, men att
            staten helt skulle dra sig ur sitt engagemang på det området kan
            jag över huvud taget inte acceptera.
          </note>
          <note>
            Anf. 177 TORSTEN GAVELIN (fp) replik
          </note>
          <note>
            Fru talman! Hans Stenberg sätter likhetstecken mellan statligt
            ägande och statligt inflytande och ansvar. Det är en ståndpunkt
            som jag kan förstå att socialdemokraterna har, men det är en ståndpunkt
            som vi liberaler inte har.
          </note>
          <note>
            Ett statligt inflytande, ett statligt ansvar är vi naturligtvis
            angelägna om att det skall finnas även inom post- och teleområdet.
            Det har vi i dag, t.ex. via Postoch telestyrelsen och den lagstiftning
            som finns. Men att staten skall behöva äga den stora operatören
            på den avreglerade marknaden är inte alls nödvändigt.
          </note>
          <note>
            Staten kan ha kvar sitt regionalpolitiska ansvar och sitt samhällsinflytande
            och samhällsansvar i alla fall.
          </note>
          <note>
            Det är snarast en nackdel att ha statliga aktörer vid sidan av
            privata. Den kombinationen fungerar inte lika bra som en helt
            privat marknad.
          </note>
          <note>
            Anf. 178 HANS STENBERG (s) replik
          </note>
          <note>
            Fru talman! Åsikterna svänger snabbt i de här sammanhangen. Förra
            gången utskottet behandlade den här frågan hade vi en annan regering,
            och då tyckte den borgerliga majoriteten att det var nödvändigt
            med ett statligt ägande. Genom ett statligt ägande skulle det
            skapas garantier för såväl serviceåtaganden som för demokratiskt
            inflytande. Så ansåg den borgerliga regering som satt fram till
            den här hösten. -
          </note>
          <note>
            Åsikterna förändras snabbt på vissa håll!
          </note>
          <note>
            Jag är övertygad om att den dåvarande borgerliga regeringen gjorde
            rätt bedömning i den frågan. Det behövs faktiskt ett stort statligt
            inflytande. I teorin kan man säkert tänka sig att reglera samhällsåtagandena
            genom avtal med företagen. Men faktum är att på en marknad som
            utvecklas så oerhört snabbt som den här blir det omöjligt att
            genom långsiktiga avtal täcka in de samhällsförändringar som kommer.
            Det är så oerhört svårt att veta hur marknaden ser ut, hur tekniken
            ser ut, bara fem år framåt. Just med tanke på att marknaden förändras
            så snabbt är det nödvändigt med ett stort statligt inflytande,
            så att vi den vägen kan vara med och påverka, ha insyn och även
            styra utvecklingen där det behövs, så att det inte uppstår oönskade
            regionala och sociala konsekvenser.
          </note>
          <note>
            Anf. 179 TORSTEN GAVELIN (fp) replik
          </note>
          <note>
            Fru talman! Hans Stenberg fortsätter med att sätta likhetstecken
            mellan statligt ägande och inflytande.
          </note>
          <note>
            Jag protesterar mot det.
          </note>
          <note>
            Jag vill framhålla att det finns andra sätt för staten att ta
            sitt ansvar och utöva sitt inflytande, och det pekar vi på i den
            ena reservationen, nämligen den statliga upphandlingen; det är
            också en bra väg att ta ett statligt ansvar på en avreglerad marknad.
          </note>
          <note>
            Anf. 180 HANS STENBERG (s) replik
          </note>
          <note>
            Fru talman! Torsten Gavelin pratar om statlig upphandling. Kan
            jag tolka det så, att Torsten Gavelin vill ha något slags system
            med avgifter som samtliga aktörer på marknaden betalar, för att
            på det viset finansiera sin upphandling? Det vore positivt om
            det var på det viset, men jag tvivlar faktiskt på att det är så
            Folkpartiet har tänkt sig det.
          </note>
          <note>
            Anf. 181 SIVERT CARLSSON (c) replik
          </note>
          <note>
            Fru talman! Hans Stenberg sade att bra post- och telekommunikationer
            är förutsättningar för näringliv och boende också i glesbygd.
            Jag är glad att vi delar den grunduppfattningen. Medlen tycks
            vi inte ha samma uppfattning om.
          </note>
          <note>
            Hans Stenberg sade vidare att det var mot bakgrund av de rutiner
            och effektiviseringar som har gjorts som han var övertygad om
            att detta skulle kunna ske genom att minska anslaget med 50 miljoner
            kronor. Regeringen förutsätter att beloppet skall ligga fast,
            likaså utskottet, Hans Stenberg är övertygad, och någon tror -
            jag är inte övertygad förrän jag har sett konsekvenserna på det
            här området. Jag har redan sett vissa konsekvenser av vad rationaliseringarna
            innebär ute i glesbygden. Mot den bakgrunden tycker jag att det
            är rimligt att det ligger ett oförändrat anslag kvar under det
            här året.
          </note>
          <note>
            Anf. 182 HANS STENBERG (s) replik
          </note>
          <note>
            Fru talman! Det finns faktiskt ett avtal med Posten. Man är ålagd
            att upprätthålla den servicen. Det avtalet förändras inte! Servicen
            skall upprätthållas.
          </note>
          <note>
            Mot bakgrund av att man har rationaliserat har det här givits
            en möjlighet att minska anslaget något. Det skall fungera! Posten
            har det här åtagandet, och det skall uppfyllas.
          </note>
          <note>
            Anf. 183 SIVERT CARLSSON (c) replik
          </note>
          <note>
            Fru talman! Även ett avtal fordrar innehåll, och utan medel tror
            jag inte att man klarar av det hela -
          </note>
          <note>
            det är min övertygelse.
          </note>
          <note>
            Bakgrunden till detta tänkande är att jag tycker att man på område
            efter område skär på fel ställen när man gör besparingar. Man
            skär längst ut i samhällets artärer och vener. Det har gällt flygplatser
            i Norrland, det har gällt enskilda vägar. Det här är ytterligare
            en besparing som slår mot landsbygden. Menar vi någonting med
            talet om att skapa förutsättningar för näringsliv och boende i
            hela landet får vi inte ideligen skära ute i ytterkanterna, utan
            skapa förutsättningar även där.
          </note>
          <note>
            Anf. 184 HANS STENBERG (s) replik
          </note>
          <note>
            Fru talman! Men det handlar faktiskt inte om att skära ned servicen
            - det handlar om att skära ned de penninganslag Posten har.
          </note>
          <note>
            Om Posten vore ett företag på ruinens brant och inte skulle klara
            det här skulle jag kunna förstå Sivert
          </note>
          <note>
            Carlssons indignation. Men vi har ju ett avtal med
          </note>
          <note>
            Posten - man skall uppfylla det här; vi ändrar inte avtalet.
          </note>
          <note type="speaker">
            Anf. 185 ELISA ABASCAL REYES (mp)
          </note>
          <note>
            Fru talman! Miljöpartiet delar i viss utsträckning
          </note>
          <note>
            Socialdemokraternas syn på post- och teleservice. Vi vill särskilt
            betona den regionalpolitiska aspekten, och detta i tider då Posten
            förändras.
          </note>
          <note>
            Miljöpartiet ser gärna att staten fortsätter att ta sitt ansvar
            för Posten AB på ett markant sätt. T.ex. är det viktigt att Postens
            direktiv inte går ut över arbetsklimat eller arbetsvillkor på
            Posten, som redan varit utsatt för en del påfrestningar och diverse
            arbetsmarknadskonflikter.
          </note>
          <note>
            Post-i-butik-systemet, dvs. att man integrerar postservice i
            annan verksamhet och på så sätt effektiviserar och kan stänga
            postkontor, anser vi inte vara negativt, men det är enligt Miljöpartiets
            mening nödvändigt med en noggrann utvärdering av vad nedläggningen
            av ett stort antal postkontor har inneburit för glesbygden, inte
            minst från småföretagarsynpunkt.
          </note>
          <note>
            Vi har uppmärksammat den kritik som framförts och vill betona
            nödvändigheten av en granskning. I vissa fall har ett nedlagt
            postkontor inte ersatts med något annat, vilket måste ses som
            ett problem att uppmärksamma.
          </note>
          <note>
            Vi i Miljöpartiet tror inte att en utförsäljning av
          </note>
          <note>
            Posten är så bra. Många exempel från andra länder där posten
            privatiserats är övervägande negativa. Med tanke på Postens starka
            ställning i nuläget är det direkt olämpligt från marknadssynpunkt.
            Därmed vill jag instämma i vad Torsten Gavelin sade om att ett
            privat monopol inte är bättre än ett statligt. Då är snarare det
            statliga monopolet att föredra; det är i varje fall min uppfattning.
          </note>
          <note>
            Om man avser att privatisera Posten AB bör man även verka starkt
            för att möjliggöra andra företags inträde på marknaden. Miljöpartiet
            är alltså emot en utförsäljning av Posten och en total avreglering
            i nuläget.
          </note>
          <note>
            Vi har begärt en utredning om effekterna av Postens omstrukturering
            ur ett regionalpolitiskt perspektiv. Med hänvisning till att riksdagens
            revisorer fått i uppdrag att granska hur riksdagen skall kunna
            följa upp hur målen på post- och teleområdet uppfylls, att utskottet
            påpekar att det finns behov av en utförlig redovisning om måluppfyllelse,
            servicegrad m.m. på området samt att Miljöpartiets regionalpolitiska
            ambition verkar delas av Socialdemokraterna har vi avstått från
            att reservera oss. Med detta anser vi det möjligt att stödja regeringens
            förslag.
          </note>
          <note>
            Så till telemarknaden som är en marknad under ganska kraftig
            expansion, inte minst när det gäller mobiltelefoner. Vi i Miljöpartiet
            menar att grön politik innebär satsningar på teknisk utveckling.
            Inom informationstekniken finns stora effektivitetsvinster att
            hämta inom kommunikationssektorn totalt. Med detta välkomnar även
            Miljöpartiet det anslag som regeringen föreslår på 37 miljoner
            för utveckling av informationsteknik. Vi har förespråkat en ändring
            av telelagen med utgångspunkt från en totalt avreglerad telemarknad.
            Till skillnad från på Postens område har en avreglering av telemarknaden
            i andra länder inte lett till monopolisering eller missgynnat
            konsumenter i stor utsträckning. Däremot har konkurrensen på teleområdet
            varit högst gynnsam för många konsumenter, och vi ser på sikt
            att dessa fördelar kan uppnås även i Sverige. Vi instämmer delvis
            i det som framhålls i motion Ub903 av Moderaterna. Men telemarknadens
            expansion måste inte bara komma människor till godo prismässigt
            utan även regionmässigt.
          </note>
          <note>
            För detta tror vi att vissa förändringar i telelagen kan vara
            nödvändiga, särskilt ur konkurrenssynpunkt.
          </note>
          <note>
            Inför en framtida telemarknad ser vi gärna att regeringen ser
            över en sådan ändring. Dock anser vi inte i nuläget att vi måste
            betona detta särskilt.
          </note>
          <note>
            Med detta vill jag yrka bifall till propositionen.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 1 juni.)
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1994/95:229 vissa avräkningsfrågor vid personskadeersättning
          </note>
          <note>
            Förslag
          </note>
          <note>
            1994/95:RR12 Riksdagens revisorers förslag angående Utlänningsnämndens
            roll i invandrings- och flyktingpolitiken
          </note>
          <note>
            Utrikesutskottets betänkanden
          </note>
          <note>
            1994/95:UU23 Organisationen för säkerhet och samarbete i Europa
            år 1994
          </note>
          <note>
            1994/95:UU24 Mänskliga rättigheter, m.m.
          </note>
          <note>
            Jordbruksutskottets betänkanden
          </note>
          <note>
            1994/95:JoU20 Förslag om ytterligare anslag på tilläggsbudget
            till statsbudgeten för budgetåret
          </note>
          <note>
            1994/95
          </note>
          <note>
            1994/95:JoU22 vissa åtgärder mot utsläpp av försurande ämnen
            och andra luftföroreningar
          </note>
          <note>
            Arbetsmarknadsutskottets betänkande
          </note>
          <note>
            1994/95:AU15 En effektivare arbetsmarknadspolitik m.m.
          </note>
          <note>
            Bostadsutskottets betänkande
          </note>
          <note>
            1994/95:BoU21 Investeringsbidrag för bostäder samt ett program
            för miljöinvesteringar
          </note>
          <note>
            12 § Kammaren åtskildes kl. 19.42.
          </note>
          <note>
            Förhandlingarna leddes av tredje vice talmannen från sammanträdets
            början t.o.m. 4 § anf. 35 (delvis), av andre vice talmannen därefter
            t.o.m. anf. 71
          </note>
          <note>
            (delvis), av tredje vice talmannen därefter t.o.m. anf. 113
          </note>
          <note>
            (delvis), av andre vice talmannen därefter t.o.m. voteringen
            kl.
          </note>
          <note>
            17.10, av tredje vice talmannen därefter t.o.m. ajourneringen
            kl. 17.53 och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
