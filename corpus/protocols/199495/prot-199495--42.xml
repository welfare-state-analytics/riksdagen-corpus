<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--42</head>
          <docDate when="1994-12-14">1994-12-14</docDate>
        </div>
      </front>
      <body>
        <div>
          <note>
            19.00 - 22.07
          </note>
          <note>
            Det justerade protokollet beräknas utkomma om 3 veckor
          </note>
          <note>
            _________________________________________________________________________
          </note>
          <note>
            1 § Justering av protokoll
          </note>
          <note>
            Justerades protokollet för den 8 december.
          </note>
          <note>
            2 § Folkomröstningen
          </note>
          <note>
            Upplästes och lades till handlingarna följande från valprövningsnämnden
            inkomna skrivelse:
          </note>
          <note>
            Valprövningsnämnden har vid sammanträde denna dag utan ändring
            i Riksskatteverkets beslut den 17
          </note>
          <note>
            november 1994 att fastställa utgången av folkomröstningen om
            EU-medlemskap avslutat prövningen av inom besvärstiden inkomna
            överklaganden över folkomröstningen.
          </note>
          <note>
            Riksskatteverkets beslut den 17 november 1994 att fastställa
            utgången av folkomröstningen har därmed vunnit laga kraft.
          </note>
          <note>
            Stockholm den 13 december 1994
          </note>
          <note>
            Enligt uppdrag
          </note>
          <note>
            Sven-Georg Grahn
          </note>
          <note>
            3 § Avsägelse
          </note>
          <note>
            Talmannen meddelade att Bengt Westerberg (fp)
          </note>
          <note>
            anhållit om att bli entledigad från uppdraget som ledamot av
            riksdagen fr.o.m den 1 januari 1995.
          </note>
          <note>
            Kammaren biföll denna avsägelse.
          </note>
          <note>
            4 § Meddelande om aktuell debatt
          </note>
          <note>
            Talmannen meddelade att på begäran av moderata samlingspartiets
            riksdagsgrupp skulle aktuell debatt anordnas måndagen den 19 december
            kl. 10.00 om läget för det svenska försvaret och om hur ett nytt
            försvarsbeslut skulle beredas.
          </note>
          <note>
            Från regeringen skulle försvarsminister Thage G
          </note>
          <note>
            Peterson delta och från moderata samlingspartiet Carl
          </note>
          <note>
            Bildt. Samtliga partier hade rätt att delta i debatten.
          </note>
          <note>
            Anmälan till talarlistan skulle ske senast fredagen den den 16
            december kl. 12.00.
          </note>
          <note>
            5 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkanden1994/95:KU19
          </note>
          <note>
            och KU23
          </note>
          <note>
            Lagutskottets betänkanden 1994/95:LU7-LU9 och
          </note>
          <note>
            LU11
          </note>
          <note>
            Utrikesutskottets betänkanden 1994/95:UU7, UU9
          </note>
          <note>
            och UU10
          </note>
          <note>
            Socialförsäkringsutskottets betänkanden
          </note>
          <note>
            1994/95:SfU5, SfU7 och SfU8
          </note>
          <note>
            Socialutskottets betänkanden 1994/95:SoU7 och
          </note>
          <note>
            SoU8
          </note>
          <note>
            Trafikutskottets betänkanden 1994/95:TU4-TU6
          </note>
          <note>
            4 § Sveriges medlemskap i Europeiska unionen m.m.
          </note>
          <note>
            Föredrogs utrikesutskottets betänkande
          </note>
          <note>
            1994/95:UU5 Sveriges medlemskap i Europeiska unionen (prop. 1994/95:19
            delvis), konstitutionsutskottets betänkanden
          </note>
          <note>
            1994/95:KU17 Lag med anledning av Sveriges anslutning till Europeiska
            unionen (prop.
          </note>
          <note>
            1994/95:19 delvis),
          </note>
          <note>
            1994/95:KU22 EU-nämnden och finansutskottets betänkande
          </note>
          <note>
            1994/95:FiU5 Budgeteffekter av Sveriges medlemskap i Europeiska
            unionen m.m. (prop.
          </note>
          <note>
            1994/95:40).
          </note>
          <note>
            Talmannen meddelade att utrikesutskottets betänkande UU5, konstitutionsutskottets
            betänkanden
          </note>
          <note>
            KU17 och KU22 samt finansutskottets betänkande
          </note>
          <note>
            FiU5 skulle debatteras gemensamt.
          </note>
          <note>
            Kammaren biföll utskottets framställning om att konstitutionsutskottets
            betänkande KU22 fick avgöras efter endast en bordläggning.
          </note>
          <note type="speaker">
            Anf. 1 MARGARETHA AF UGGLAS (m):
          </note>
          <note>
            Fru talman! Det är med stor glädje som den moderata riksdagsgruppen
            i dag kommer att rösta ja till utrikesutskottets betänkande nr
            5 och därmed tillstyrka propositionen om Sveriges medlemskap i
            den europeiska unionen. En långvarig strävan, alltid engagerande
            men tidvis motig, att få se Sverige som fullvärdig deltagare i
            det europeiska samarbetet krönes nu med framgång.
          </note>
          <note>
            Vi har ett stort arbete bakom oss, att föra Sverige närmare det
            europeiska samarbetet i alla dess aspekter, att övertyga en del
            motsträviga i EG om värdet av en utvidgning, att framförhandla
            ett bra avtal för Sverige, att diskutera och kämpa för medlemskapet
            inför folkomröstningen.
          </note>
          <note>
            Nu går vi in i en ny fas, som medlemmar. Nu gäller det att ta
            till vara medlemskapets alla möjligheter och bemästra dess svårigheter,
            för sådana finns också. Men möjligheterna är så många fler. Nu
            gäller det för Sverige, dess regering och riksdag, dess kommuner,
            landsting, företag, organisationer och medborgare att ta till
            vara de nya möjligheter som öppnar sig. Det är på oss själva det
            ankommer om det svenska medlemskapet i EU blir en framgång för
            oss svenskar och för våra europeiska medsystrar och bröder.
          </note>
          <note>
            Fru talman! De två betänkanden som kammaren har att behandla
            här i dag handlar om dessa frågor.
          </note>
          <note>
            KU fastlägger hur riksdagen bör organisera sitt arbete, och UU
            gör i sitt betänkande också en viktig markering i detta hänseende
            när man med anledning av arbetsmarknadsutskottets yttrande och
            den information som EU-delegationen sedermera fick om regeringens
            regionalpolitiska intentioner konstaterar -
          </note>
          <note>
            och jag citerar:
          </note>
          <note>
            "Utskottet vill som sin mening starkt understryka att en uttömmande
            redovisning av det slag arbetsmarknadsutskottet efterfrågat bör
            ske i former som medför normal utskottsberedning och möjlighet
            till ställningstagande från riksdagens sida."
          </note>
          <note>
            Utrikesutskottets ordförande Maj-Lis Lööw och jag har väckt en
            motion om utrikes- och säkerhetspolitikens behandling när Sverige
            har blivit medlem. Vi tycker i korthet att nuvarande ansvarsoch
            kompetensfördelning fastslagen i regeringsform och riksdagsordning
            bör gälla. EU-nämnden kommer att bli tillräckligt arbetstyngd
            med alla de frågor som naturligen hör den gemensamma marknaden
            till och där överstatlighet råder. Sverige vill även som EU-
          </note>
          <note>
            medlem bedriva en utrikespolitik som grundar sig på självständiga
            och breda bedömningar av våra långsiktiga intressen, och dessa
            bereds bäst, förutom av regeringen, i utrikesutskott och utrikesnämnd.
            Det är värt att notera att Danmark, som med sitt
          </note>
          <note>
            Europautvalg är mönsterbildande för oss, nu övergett ordningen
            att alla frågor skall behandlas av
          </note>
          <note>
            Europautvalget. Utrikes- och säkerhetspolitiken behandlas för
            sig.
          </note>
          <note>
            Då KU trots vår kloka argumentering vidhåller talmanskonferensens
            förslag till lagtext vill jag uttrycka förhoppningen att Utrikesnämndens
            position som samrådsorgan i viktiga utrikespolitiska frågor inte
            rubbas.
          </note>
          <note>
            Fru talman! Den gemensamma utrikes- och säkerhetspolitiken GUSP,
            som är under utveckling, ser vi moderater som en av de allra viktigaste
            områdena för det gemensamma Europasamarbetet.
          </note>
          <note>
            Skall Europas fred och frihet tryggas och skall tragedier som
            den i Bosnien kunna undvikas så måste
          </note>
          <note>
            Europas stater bygga en allt fastare utrikes- och säkerhetspolitisk
            samverkan.
          </note>
          <note>
            Till denna samverkan kan vi i Sverige föra en nordeuropeisk dimension.
            Det är ett första rangens säkerhetspolitiskt intresse för oss
            själva att
          </note>
          <note>
            Östersjöregionen blir en naturlig del av EU-
          </note>
          <note>
            samverkan och att de baltiska republikerna får en fast plats
            i den europeiska familjen. Möjligheterna är nu stora för oss att
            väva samman vår egen aktiva närområdespolitik med EU:s östpolitik
            och de resurser som finns i EU:s program och fonder. Genom det
            norska utanförskapet - vilket jag livligt beklagar -
          </note>
          <note>
            blir det svenska och finska ansvaret ännu större visavi
          </note>
          <note>
            Östersjöregionen och nordvästra Ryssland.
          </note>
          <note>
            Ett av de glädjande besluten vid toppmötet i Essen var att förhandlingarna
            om Europaavtal med de baltiska staterna kommer att kunna inledas
            före årsskiftet. Detta ger de baltiska republikerna en möjlighet
            att hinna i kapp de sex centraleuropeiska staterna och därmed
            inlemmas i samma politiska högnivådialog som dessa. De får också
            en möjlighet att vara med i samma utvidgningsfas som övriga centraleuropeiska
            länder. För den historiska östutvidgningen föreligger nu en färdplan
            som får klarare konturer i vår. Sverige måste verka för att det
            till denna färdplan också fogas en tidtabell. Detta är desto viktigare
            då en framgångsrik östutvidgning inte bara kräver fortsatta ansträngningar
            i reformländerna utan också betydande reformer av EU:s egen verksamhet
            bl.a. i frågor om jordbrukspolitiken och strukturfonderna.
          </note>
          <note>
            Sverige bestämde sig för en tidtabell, och den har hållit. Östutvidgningen
            måste också ges en fast tidsram - det är så den blir trovärdig
            för länder och folk.
          </note>
          <note>
            I fråga om Västeuropeiska unionen framhåller utskottet det angelägna
            i att vårt land bereds insyn i och tillgång till de europeiska
            säkerhetspolitiska diskussioner som pågår i den utvidgade VEU-kretsen.
          </note>
          <note>
            Det naturliga för det militärt alliansfria Sverige är att bli
            observatör. Då Finland och Österrike redan deklarerat sin avsikt
            i detta hänseende borde Sverige kunna göra sammalunda. Det finns
            ingen anledning att töva.
          </note>
          <note>
            Fru talman! jag underströk tidigare att det är vi själva som
            avgör hur vi tar till vara EU-
          </note>
          <note>
            medlemskapets möjligheter. Det är beklagligt att regeringen visar
            sin ovilja att göra detta på ett konstruktivt sätt i fråga om
            jordbruket och livsmedelspolitiken. Vår besvikelse i bl.a. detta
            hänseende återspeglas i de gemensamma reservationerna till detta
            betänkande till vilka jag yrkar bifall. Kolleger kommer senare
            i debatten att ta upp dessa frågor.
          </note>
          <note>
            Fru talman! EU är ett fredsprojekt; det är en gemensam marknad
            för välfärd och utveckling, det är ett samarbete för att hantera
            gränsöverskridande problem såsom miljöförstörelse och brottslighet.
            EU
          </note>
          <note>
            har en historisk mission att ena det Europa som varit delat.
            Efter nyår har Sverige ansvaret tillsammans med EU:s övriga medlemsländer
            att tillse att EU tar till vara sina möjligheter och motsvarar
            medborgarnas förhoppningar.Fru talman! Låt mig avslutningsvis
            peka på några av de områden som vi moderater anser väsentliga.
          </note>
          <note>
            Tillväxten måste befrämjas. En strategi för nya jobb, baserad
            på såväl en tillväxtbefrämjande ekonomisk politik, infrastruktursatsningar
            som en flexibel arbetsmarknadspolitik, behövs i alla medlemsländer.
            Fasta spelregler parat med avreglering kan hjälpa näringslivet.
          </note>
          <note>
            Arbetet för en bättre miljö måste fortsätta. EU har en central
            roll att spela i att bota och hindra miljöförstörelsen.
          </note>
          <note>
            Kampen mot brott och narkotika måste i växande utsträckning bli
            en gemensam europeisk angelägenhet. Samarbetet i den s.k. tredje
            pelaren har en stor potential till båtnad för alla EU-medborgare.
          </note>
          <note>
            Öppenheten, insynen och delaktigheten i EU:s arbet måste förbättras.
            Medborgarnas Europa är ett begrepp som vi moderater vill vara
            med om att förverkliga.
          </note>
          <note type="speaker">
            Anf. 2 HELENA NILSSON (c):
          </note>
          <note>
            Fru talman! Sveriges riksdag kommer i dag att fatta ett historiskt
            beslut om att ansluta sig till den europeiska unionen. Svenska
            folket deltar i detta beslut genom att en majoritet sade ja i
            folkomröstningen den 13 november. Det höga valdeltagandet visar
            på ett intresse, och ansvar, att ge oss politiker råd i viktiga
            och avgörande frågor. Det visar också ett engagemang för Europas
            framtid.
          </note>
          <note>
            Vi folkvalda bör ta till vara detta engagemang och intresse också
            mellan våra allmänna val och i kommande direktval till EU-parlamentet.
          </note>
          <note>
            Inför folkomröstningen har det både för enskilda och inom partierna
            varit svårt, ibland smärtsamt, att komma fram till en ståndpunkt.
            Det beror naturligtvis på frågans omfattning och komplexitet och
            dess betydelse för vår framtid. Det visar på behovet av att inför
            framtiden sträva efter nationell hållning i förslag om förändringar
            inom EU-samarbetet. Vi vet redan nu att regeringskonferensen 1996
            kan komma att leda till förändringar på en rad områden.
          </note>
          <note>
            Centern har genom interpellationer tidigare här i höst pekat
            på behovet av nationell hållning bl.a. när det gäller alliansfriheten,
            övergången från etapp 2 till etapp 3 i fråga om den ekonomiska
            och monetära unionen samt gemensam valuta och centralbank, regionalpolitik
            och offentlighetsprincipen.
          </note>
          <note>
            I utrikesutskottets betänkande framgår att det finns ett brett
            partipolitiskt stöd och en enighet på alla områden utom när det
            gäller jordbruks- och livsmedelspolitiken. Det beklagar vi från
            Centern.
          </note>
          <note>
            Jordbrukspolitiken spelar en viktig roll i det europeiska samarbetet
            och upptar nästan hälften av dess budget och kommer att spela,
            tillsammans med regionalpolitiken, en avgörande roll för om hela
          </note>
          <note>
            Sverige skall leva. Företrädare för Centern kommer i senare inlägg
            att mera gå in i detalj på dessa områden, men jag vill redan nu
            yrka bifall till reservationerna från Centern, Folkpartiet, Moderaterna
            och kds på dessa områden.
          </note>
          <note>
            Genom medlemskapet kommer Sverige att vara delaktigt i den viktiga
            uppgiften för EU att trygga freden, friheten, demokratin och säkerheten
            i hela
          </note>
          <note>
            Europa. Genom att samarbeta i EU kan också förutsättningar skapas
            för att minska arbetslösheten, kanske den politiska fråga som
            kommer att dominera resten av detta årtionde. Inte minst gäller
            det att visa den unga generationen i Europa att man genom politiskt
            demokratiskt arbete kan lösa svåra samhällsproblem.
          </note>
          <note>
            En hållbar ekonomisk tillväxt, där också hänsyn tas till vad
            naturen långsiktigt tål, är en annan viktig uppgift för samarbetet
            både i det korta och i det långa perspektivet.
          </note>
          <note>
            För att trygga freden och demokratin i Europa är det angeläget
            att vi integrerar Öst- och Centraleuropa i EU-samarbetet. Sverige
            har ett särskilt ansvar för
          </note>
          <note>
            Baltikum. De baltiska staternas fortsatta frihet och oberoende
            är av stor betydelse för såväl Sverige som hela Östersjöområdet.
            Det är en ytterst viktig uppgift att försöka medverka till att
            alla stater runt Östersjön utvecklas till och förblir demokratiska
            rättsstater med marknadsekonomi och öppenhet mot omvärlden.
          </note>
          <note>
            I juni 1994 skrev EU efter svensk påverkan ett frihandelsavtal
            med Baltikum. Nästa steg måste vara ett associationsavtal.
          </note>
          <note>
            Det finns en oro, som kom till uttryck i debatten inför folkomröstningen,
            om att makten och beslutanderätten kommer att flyttas från svenska
            riksdagen till Bryssel. Den oron kan vi bemöta genom att tydliggöra
            att många beslut fortfarande kommer att fattas av de svenska kommunerna,
            svenska landstingen och den svenska riksdagen. Men det är också
            viktigt för oss att gå vidare med att utveckla närhetsprincipen
            här på hemmaplan. För Centerns del innebär det att vi vill se
            folkvalda regionparlament som tar över landstingens och länsstyrelsernas
            uppgifter men också att man delar stora kommuner.
          </note>
          <note>
            I det svenska EU-samarbetet måste öppenheten vara mycket stor.
            Löftena om hur regeringen här hemma skall redovisa diskussioner
            och omröstningar i
          </note>
          <note>
            EU måste nu uppfyllas, även om det kan innebära kritik från andra
            medlemsstater. Den svenska offentlighetsprincipen skall också
            fortsättningsvis gälla de frågor som berör EU-samarbetet. Det
            finns inga EU-krav som styr de olika medlemsländernas offentlighets-
            och sekretsslagstiftning. Så det är upp till oss här hemma att
            se till att den öppenheten upprätthålls.
          </note>
          <note type="speaker">
            Anf. 3 HADAR CARS (fp):
          </note>
          <note>
            Fru talman! Om några timmar väntas riksdagen gå till beslut i
            en för Sveriges framtid avgörande fråga -
          </note>
          <note>
            den största riksdagen haft på sitt bord alltsedan andra världskriget
            - den om svenskt medlemskap i den europeiska unionen. Det är en
            historisk händelse, och det foto som då tas av tavlan med voteringsresultatet
            blir värt att återge i landets skolböcker.
          </note>
          <note>
            Resultatet, det vet vi, blir ett överväldigande ja till medlemskap.
            Det har stått klart alltsedan den 13
          </note>
          <note>
            november, då suveränen, det svenska folket, bestämde färdriktningen.
            Samtliga partier i riksdagen har också förbundit sig att följa
            folkets vilja och inte gå emot utslaget i folkomröstningen.
          </note>
          <note>
            För oss som hett och innerligt önskat ett ja och som arbetat
            intensivt för att nå det målet är denna dag självfallet en glädjedag.
            Medlemskap i EU öppnar nya möjligheter för vårt land och för alla
            oss svenskar.
          </note>
          <note>
            Men det handlar inte om någon drastisk scenförändring. Sverige
            har sedan länge engagerat sig i det europeiska samarbetet inom
            bl.a. Europarådet,
          </note>
          <note>
            EFTA och EES. Men med medlemskap i EU får vi också - och det
            är en viktig förändring - ta plats i styrhytten, vara med när
            de viktiga besluten fattas, beslut som påverkar oss och som vi
            hade fått åtlyda även om svenska folket skulle ha valt att ställa
          </note>
          <note>
            Sverige utanför EU.
          </note>
          <note>
            Inom Folkpartiet liberalerna finns ett starkt stöd för Europasamarbetet.
            Det visade sig inte minst under kampanjen inför folkomröstningen.
            Trots bedrövelsen över valförlusten och Bengt Westerbergs avgångsbeslut
            var liberaler över hela landet i gång med torgmöten och torgstånd,
            med information i gymnasier och på högskolor, bibliotek och jacentrum.
          </note>
          <note>
            Det var viktigt att Ingvar Carlsson och andra inom den socialdemokratiska
            ledningen lyckades svänga opinionen inom sitt parti så att ja-rösterna
            där blev lika många som nej-rösterna. Men det gav inget nettobidrag
            till segern för ja-sidan. Uppgiften att väga upp nej-majoriteten
            låg inom andra partier, inte minst oss liberaler. Utan Folkpartiets
            insats hade det inte blivit ett ja i folkomröstningen.
          </note>
          <note>
            Det liberala engagemanget för Europatanken har djupa rötter.
            När jag ser tillbaka på skrifter och program från de senaste 30-35
            åren kan jag med stolthet notera vad träget opinionsarbete, grundat
            på argument som står sig genom decennier, kan resultera i. Det
            var det tidiga 60-talets unga liberaler som i bl.a.
          </note>
          <note>
            skrifterna Ja till Europa 1961 och Många liberaler
          </note>
          <note>
            1966 reste kravet på att Sverige för frihetens och fredens sak
            helhjärtat skulle ställa upp i arbetet på
          </note>
          <note>
            Europas enande. Det var också vi som redan då pekade på riskerna
            för europeisk självtillräcklighet.
          </note>
          <note>
            Det var vi som varnade för konsekvenserna av ett för svagt nordiskt
            samarbete, och det var vi som från demokratiska utgångspunkter
            tog upp frågan
          </note>
          <note>
            Europaparlamentets svaga ställning.
          </note>
          <note>
            Vi var allt annat än okritiska och förenklande, men vi insåg
            samtidigt betydelsen av att de europeiska demokratierna fördjupade
            sin samverkan och gemensamt stod upp mot de krafter som hotade
            friheten, freden, de mänskliga rättigheterna och den fria företagsamhet
            som är en förutsättning för varje samhälle som vill bjuda välfärd
            åt alla.
          </note>
          <note>
            Med Sveriges, Finlands och Österrikes inträde går arbetet i den
            europeiska unionen in i en ny fas. De närmaste åren skall nya
            viktiga kapitel skrivas i EU:s historia. Fallgropar och hinder
            kommer inte att saknas. Utmaningarna för EU, för Sverige och för
            svenska liberaler i EU är stora och många. En fast övertygelse
            om medlemskapets möjligheter kan då bli en inspirerande tillgång.
          </note>
          <note>
            Från liberala utgångspunkter framstår det som angeläget att den
            gemensamma utrikes- och säkerhetspolitiken förstärks så att EU
            med kraft kan företräda den syn på demokrati, mänskliga rättigheter
            och respekt för individen som präglar länderna inom unionen.
          </note>
          <note>
            Det har många gånger känts smärtsamt att tvingas konstatera hur
            handfallen och kraftlös EU stått då grundläggande värden som demokrati
            och mänskliga rättigheter bespottats och förtrampats i vår omedelbara
            närhet. Kriget i det forna Jugoslavien riskerar att underminera
            förtroendet såväl för EU och
          </note>
          <note>
            NATO som för FN och ESK. Ingen av dessa organisationer förefaller
            i dag ha den beslutskraft som behövs för att få stopp på en av
            vår tids stora europeiska tragedier.
          </note>
          <note>
            Under efterkrigstiden har samarbetet inom de europeiska gemenskaperna
            lotsat Europa från slagfält till sammanträdesbord. Ändå slår ännu
            en krigsvinter sina vassa klor kring Sarajevo. Låt oss också inom
            EU
          </note>
          <note>
            verka för att den blir den sista; att ett utvidgat samarbete
            mellan Europas folk ger de medel i frihetens och fredens tjänst
            som kan tvinga makthungriga nationalister till reträtt.
          </note>
          <note>
            Till de lyckosamma händelserna i Europas historia hör när juntan
            i Grekland och högerdiktaturerna i
          </note>
          <note>
            Portugal och Spanien föll samman. Det skedde på grund av despoternas
            inkompetens och tack vare miljoner människors mod och motstånd.
            Men friheten hade också en bundsförvant i EG som på många sätt
            bidrog till att undergräva fascisternas styrka.
          </note>
          <note>
            Efter det att demokratin segrat i de tre länderna hjälpte EG
            dem att konsolidera folkstyret och sanera ekonomin.
          </note>
          <note>
            I dag står EU inför en liknande uppgift - bara ännu större och
            svårare. Den är att få i gång
          </note>
          <note>
            Östeuropas ekonomier, stabilisera ländernas demokratiska system
            och ge dess medborgare framtidshopp. För Sveriges del ligger självfallet
            utvecklingen i Baltikum oss särskilt varmt om hjärtat.
          </note>
          <note>
            Ett misslyckande i Östeuropa skulle inte bara vara en tragedi
            för miljontals östeuropéer. Det skulle också innebära svåra hot
            mot hela Europas fred och välstånd.
          </note>
          <note>
            Av EU kräver uppgiften vilja till omställning.
          </note>
          <note>
            Bl.a. behöver jordbrukspolitiken reformeras. Det skulle också
            gynna de fattiga länderna utanför Europa.
          </note>
          <note>
            U-ländernas export till EU måste underlättas. Att vinna alla
            delar av EU för frihandel förblir en viktig uppgift för Europas
            liberaler.
          </note>
          <note>
            "Kommunismen är död!" jublade Europa när järnridån rämnade. Människor
            gick varandra till mötes över öppnade gränser. Vi vågade tro på
            en ljusnande framtid - en framtid utan kommunismens ok. Men också
            i dag måste vi vara uppmärksamma på politiska yttringar som vill
            legitimera förtryck och sätta demokratin på undantag.
          </note>
          <note>
            Utanför EU är på många håll fascismen stark.
          </note>
          <note>
            Dess värre finns det fascistiska rörelser och tendenser också
            inom unionens gränser. Till dirigenterna hör
          </note>
          <note>
            Italiens Fini, Frankrikes Le Pen och Österrikes
          </note>
          <note>
            Haider.
          </note>
          <note>
            Enkla lösningar och grovhuggna budskap får lätt en speciell attraktionskraft
            i tider då demokratier kämpar en ojämn kamp mot hög arbetslöshet.
            Då det demokratiska systemet inte förmår leverera kan grälla locktoner
            från odemokratiska rörelser väcka gensvar.
          </note>
          <note>
            Varje generation måste vinnas för demokratin, och demokratin
            måste alltid värnas. Aldrig någonsin får vi sänka garden mot fascismen!
          </note>
          <note>
            Inom den utvidgade europeiska union i vilken
          </note>
          <note>
            Sverige nu tar plats är det naturligt att de nordiska länderna
            samråder med och stöder varandra i frågor där de har gemensamma
            värderingar och intressen.
          </note>
          <note>
            Det är också en glädje för oss att notera att alla EU-
          </note>
          <note>
            länder önskade se Sverige som medlem av unionen och att vi under
            medlemsförhandlingarna fick starkt stöd inte minst av Danmark
            och Tyskland.
          </note>
          <note>
            Samtidigt är det viktigt att komma ihåg att traditionellt nära
            relationer med några av länderna i
          </note>
          <note>
            EU varken är eller bör vara liktydigt med permanent förutsägbara
            allianser. Om Sverige skall spela roll i utformningen av europeisk
            politik på bl.a.
          </note>
          <note>
            utrikesområdet måste vi betrakta samtliga EU-länder som goda
            och möjliga samarbetspartners. Vår trohet knyter vi till våra
            idéer och våra värderingar.
          </note>
          <note>
            I EU-länder kring Medelhavet finns en begriplig oro för att EU:s
            utvidgning mot norr och öster skall förskjuta de politiska perspektiven
            till nackdel för
          </note>
          <note>
            Sydeuropa. Det finns anledning för Sverige att visa att så inte
            alls behöver bli fallet.
          </note>
          <note>
            Av dessa skäl är det också viktigt att Sverige anstränger sig
            för att ytterligare bygga ut och stärka sina relationer med, framför
            allt, Frankrike, ett land som fyllt och fortsatt spelar en central
            roll i arbetet på att förverkliga idéerna om en nära och allt
            fastare europeisk samverkan - ett europeiskt förbund.
          </note>
          <note>
            "Hur blir det då med tanken på ett medborgarnas
          </note>
          <note>
            Europa?"
          </note>
          <note>
            "Lovade inte ni politiker att fixa arbetslösheten?"
          </note>
          <note>
            "Bryr sig EU om den arbetslöse EU-
          </note>
          <note>
            medborgaren?"
          </note>
          <note>
            "Vad gör ni för att skapa jämställdhet mellan kvinnor och män
            inom EU?"
          </note>
          <note>
            "När får vi en Europapolis som på allvar tar upp kampen mot narkotikahajar,
            vapensmugglare och terrorister?"
          </note>
          <note>
            "Inser ni politiker hur viktigt det är att sänka skatten på arbete
            - för de arbetslösas skull - och höja på den på sånt som skadar
            miljön - för naturens skull?"
          </note>
          <note>
            Frågor av detta slag ställs varje dag runt om i
          </note>
          <note>
            Europa. Frågorna i sig är en uppmaning till Europas ledare att
            ta itu med det som bekymrar
          </note>
          <note>
            Europamedborgarna. Den europeiska politiken måste
          </note>
          <note>
            - om medborgarna skall engagera sig för Europas sak
          </note>
          <note>
            - finna fäste hos dem som den ytterst är till för.
          </note>
          <note>
            Vanliga människor måste känna igen sig och sin vardag i den debatt
            som förs i de europeiska församlingarna.
          </note>
          <note>
            Därför är det också oerhört viktigt att alla vi medborgare i
            den europeiska unionen vet hur EU-
          </note>
          <note>
            lagar stiftas och vem som gör det. I ministerrådet -
          </note>
          <note>
            där i dag de flesta viktiga besluten tas - måste hemlighetsmakeriets
            rullgardiner dras upp så att offentlighetens ljus kan flöda in.
          </note>
          <note>
            Det är bra att den svenska regeringen förklarat att den alltid
            skall offentligt redovisa hur den röstat i olika lagstiftningsfrågor
            i EU:s ministerråd. Men det är inte mindre viktigt att vi också
            får veta hur andra länders EU-ministrar röstat. Vi svenskar måste
            ju -
          </note>
          <note>
            precis som andra EU-medborgare - rätta oss efter dessa lagar.
            Då är det, verkligen, inte för mycket begärt att vi också får
            veta vilka som röstat igenom dem.
          </note>
          <note>
            Av alla länder på jorden är det, om jag minns rätt, bara två
            som har offentlighetsprincipen inskriven i sina grundlagar. Det
            är Sverige och Finland. När dessa två länder nu inträder i EU
            är det av central betydelse att de genast visar den öppenhet de
            anser skall prägla ministerrådet och andra europeiska församlingar.
          </note>
          <note>
            Skulle Sverige och Finland vänta med detta, visa en tendens att
            anpassa sig till den praxis som nu råder, blir det svårt - ja,
            omöjligt - att bryta den vid en senare tidpunkt. Det är nu det
            gyllene tillfället finns.
          </note>
          <note>
            Låt oss inte missa det!
          </note>
          <note>
            Jag vill därför ställa frågan till regeringens företrädare: Kan
            vi lita på att regeringen - från första dagen Sverige är medlem
            av EU - ger full offentlighet åt hur alla i ministerrådet röstat
            i frågor som gäller EU:s lagar och rättsregler?
          </note>
          <note>
            Fru talman! När nyårsklockorna ringt in det nya året är vi med
            - med i en nära och omfattande union med 14 andra europeiska demokratier.
            Tillsammans med dem och, efter hand, allt fler nya medlemmar vill
            vi bygga Europa till ett gott hem för vår egen och för kommande
            generationer.
          </note>
          <note>
            Det är inget enkelt byggjobb och blir inte lättare av att "arkitekterna"
            ofta kivas om vem som har den bästa ritningen.
          </note>
          <note>
            Att bygga framtidens Europa är svårt, men att inte bygga det
            - att inte ens ställa upp på att försöka bygga det - vore än värre.
            Det vore ett oförlåtligt svek och en obegripbar dumhet!
          </note>
          <note type="speaker">
            Anf. 4 EVA ZETTERBERG (v):
          </note>
          <note>
            Fru talman! Svenska folket har röstat för medlemskap i Europeiska
            unionen. Vänsterpartiet har både före folkomröstningen och därefter
            sagt att vi respekterar folkomröstningens resultat. Därför kommer
            vi i dag att rösta ja till anslutningen till EU.
          </note>
          <note>
            Jag kan dock inte enbart säga det utan att samtidigt klargöra
            i en röstförklaring att
          </note>
          <note>
            Vänsterpartiet gör detta trots att vi har mycket allvarlig kritik
            mot medlemskapet i Europeiska unionen och trots att vi anser att
            det föreligger så betydande brister i EU att vi menar att Sverige
            borde ha stått utanför.
          </note>
          <note>
            Men nu är situationen den att svenska folket har röstat. Vi respekterar
            resultatet och menar att vi nu har kommit in i en helt ny situation.
            Nu gäller det inte motstånd mot EU. Nu gäller det framför allt
            hur vi skall kunna använda medlemskapet i Europeiska unionen för
            att förbättra situationen för vårt land, för de svenska krav som
            vi ställer internationellt och för andra länder som är med i EU
            och som har en ännu svårare situation än Sverige. Framför allt
            gäller det hur Europa agerar ute i världen.
          </note>
          <note>
            Vi har en spännande tid framför oss på grund av att Norden är
            delat. Vi vet att Norge har beslutat att inte ansöka om medlemskap.
            Därför måste en rad av de europeiska samarbetsorgan som finns
            i högsta grad fortsätta att fungera. Vi måste bidra i det arbetet
            -
          </note>
          <note>
            inom ESK, inom en rad andra organisationer och inom EES-avtalets
            ram.
          </note>
          <note>
            Den nya situation som vi befinner oss i innebär inte bara att
            vi som sade nej nu kommer att - och måste - bevaka en rad områden.
            Det gäller också att bevaka hur de löften som utställdes från
            ja-sidan infrias. Jag tänker t.ex. på uppgiften att räntan direkt
            skulle sänkas vid ett ja till EU. Jag tänker på löftet om svensk
            neutralitet och självständighet. Jag tänker på deklarationen att
            kampen mot arbetslösheten skulle vara av överordnad betydelse.
            Jag tänker på uppgiften att Sverige inte självklart skulle gå
            med i VEU eller
          </note>
          <note>
            EMU, valutaunionen.
          </note>
          <note>
            Allt det som sades från ja-sidan under kampanjen
          </note>
          <note>
            - hur stämmer det i dag? Jag tycker att man från jasidan redan
            har börjat sväva på målet. Vi har kunnat se att löftena inte riktigt
            hålls. Jag vill där gärna hänvisa till en artikel av Eva-Britt
            Svensson och Hans
          </note>
          <note>
            Lindqvist i dagens nummer av Dagens Nyheter. De har där tagit
            upp och utvecklat en rad av dessa frågor.
          </note>
          <note>
            Fru talman! Utskotten har nu behandlat den förra regeringens
            proposition om EU-medlemskapet, och utrikesutskottet har haft
            uppgiften att samordna de olika fackutskottens synpunkter på området.
            Jag vill då gärna understryka att jag och Vänsterpartiet anser
            att vi har förbättrat Sveriges position på en rad områden. Jag
            menar att det betänkande vi i dag har framför oss skiljer sig
            avsevärt till det bättre från den proposition som lades fram av
            den tidigare regeringen. Jag skall återkomma till vilka punkter
            jag avser i sak.
          </note>
          <note>
            Fru talman! En av de tyngsta frågorna i hela EU-
          </note>
          <note>
            debatten har gällt demokratin. Vi från nej-sidan har varit mycket
            negativa till hur man har framställt möjligheterna till demokratiskt
            inflytande. Vi menar att EU som organisation är djupt odemokratisk.
            Men vi har också lyft fram att det sätt som EU arbetar på påverkar
            Sverige i negativ riktning. Framöver kommer vi att få utgå från
            EG:s lagar när de inte överensstämmer med de svenska.
          </note>
          <note>
            Jag vill också ta upp hur frågan om hur demokratin kommer att
            handhas i Sverige. Flera har tidigare varit inne på hur den svenska
            regeringen skall förankra frågorna i riksdagen. Det behandlas
            också i betänkandet. Vi har redan sett ett exempel på att man
            inte har förankrat ett svenskt ställningstagande - det gällde
            arbetsmarknadspolitiken och regionalpolitiken.
          </note>
          <note>
            Vi i utskottet har uttalat - och hoppats - att det har rört sig
            om misstag på grund av tidsbrist, men jag menar att det finns
            andra uttalanden av regeringsledamöter som tyder på någonting
            annat.
          </note>
          <note>
            Anders Sundström har exempelvis hävdat att regeringen inte är
            tvungen att i riksdagen förankra sina ställningstaganden. Hur
            kommer man att göra i framtiden? Det är av oerhört stor betydelse.
          </note>
          <note>
            Jag skall inte gå in mer i detalj på frågorna om demokrati och
            offentlighet, eftersom Kenneth Kvist senare kommer att ta upp
            dem. Jag vill bara nu göra riksdagen uppmärksam på att en rad
            av de rättsakter som är beslutade av EU och som vi i Sverige kommer
            att få finna oss i ännu inte är översatta; de finns ännu inte
            inom det svenska rättssystemet. En del kommer i vår, och en del
            kommer långt senare. Det är ytterst märkligt att vi vid beslutet
            om anslutning inte har de rättsakter som kommer att styra vår
            politik.
          </note>
          <note>
            Fru talman! Andra områden är utrikes- och säkerhetspolitiken
            och framför allt - det är det allra mest kontroversiella - frågan
            om observatörskap eller medlemskap i VEU. Det står klart i
          </note>
          <note>
            Maastrichtfördraget - och man upprepar det i betänkandet - att
            deltagande i den gemensamma utrikes- och säkerhetspolitiken är
            förenligt med svensk neutralitet. Men majoriteten har också ansett
            att detta innebär ett observatörskap i VEU. Jag och
          </note>
          <note>
            Vänsterpartiet menar att detta inte stämmer. Vi har redan där
            förbundit oss att agera på ett sätt som inte stämmer överens med
            svensk neutralitet.
          </note>
          <note>
            Vänsterpartiet menar också att det vid ett EU-
          </note>
          <note>
            medlemskap kommer att bli mycket svårt att bibehålla den självständiga
            hållning som Sverige har intagit internationellt. Vi vet att Sverige
            vid befolkningskonferensen i Kairo på ett helt annat sätt än exempelvis
            Danmark kunde hävda egna synpunkter på de frågor som behandlades
            där. Hur blir det här i framtiden?
          </note>
          <note>
            Jag vill tillägga att det i och för sig är mycket positivt att
            majoriteten i betänkandet klargör att fullt medlemskap i VEU kräver
            nytt riksdagsbeslut. Man kan också diskutera om det eventuellt
            krävs en ny folkomröstning innan ett sådant beslut fattas. Men
            jag vill fråga den socialdemokratiska regeringen: Hur kommer ni
            att hantera dessa frågor?
          </note>
          <note>
            Fru talman! Finanspolitiken, medlemskap i EMU
          </note>
          <note>
            och arbetslösheten är andra stora områden. Johan
          </note>
          <note>
            Lönnroth kommer senare att ta upp andra aspekter på dem. I Essen
            hade man frågan om arbetslösheten uppe, och Ingvar Carlsson har
            redogjort för vilka stora steg man har tagit i den riktning som
            vi i Sverige förordar: att sätta kampen mot arbetslösheten mycket
            högt på dagordningen. Men det finns också en rad uttalanden från
            mötet i Essen som pekar i motsatt riktning: Man vill öka lönespridningen,
            dvs. ge möjlighet att sänka löner för redan lågavlönade.
          </note>
          <note>
            Vidare står det mycket klart att konvergenskraven skall finnas
            kvar.
          </note>
          <note>
            Fru talman! Miljöfrågor finns på en rad områden.
          </note>
          <note>
            Där kommer Maggi Mikaelsson att mer utförligt gå in på Vänsterpartiets
            synpunkter.
          </note>
          <note>
            När det gäller transportpolitiken har Vänsterpartiet liksom Socialdemokraterna
            ställt en del krav, bl.a. när det gäller långtradartransporter.
            Långtradarna skall t.ex. inte få sänka kraven, vilket skulle innebära
            en mycket försämrad miljö i Sverige och i Europa. Där har Vänsterpartiet
            fått sina krav tillstyrkta, vilket jag tycker är mycket positivt.
          </note>
          <note>
            Detsamma gäller på konsumentpolitikens område.
          </note>
          <note>
            Där har flera av våra krav gått igenom, exempelvis att provning
            skall ske vid minsta misstanke om att produkter skulle vara farliga
            och att leksaker inte skall få säljas hur som helst.
          </note>
          <note>
            På det hälso- och socialpolitiska området har
          </note>
          <note>
            Vänsterpartiet tagit upp frågor om alkohol- och narkotikapolitiken.
            Frågan om gränskontroller har varit föremål för en intensiv debatt
            när EU-frågan har behandlats. Det har visat sig att vi inte kan
            ha kvar samma gränsskydd som tidigare. Vi beklagar detta men vill
            upprepa hur viktigt det ändå är att det finns övergångsbestämmelser
            och att vi måste försöka att upprätthålla gränskontroller.
          </note>
          <note>
            Detsamma gäller frågan om alkoholpolitiken. Med ökad införsel
            av alkohol och med en försämring av svensk alkoholpolitik kommer
            missbruket i vårt land att öka - det vet vi. För Vänsterpartiet
            är folkhälsoaspekterna av mycket stor betydelse. Jag hänvisar
            på den punkten till vårt särskilda yttrande.
          </note>
          <note>
            När det gäller övriga arbetsmarknadsfrågor kommer en annan representant
            för Vänsterpartiet att redogöra för våra ståndpunkter. Detsamma
            gäller våra ställningstaganden på kultur- och medieområdet.
          </note>
          <note>
            När det gäller jordbruket skall jag bara ta upp en detalj, och
            den gäller stärkelseindustrin. Den tidigare regeringen hade föreslagit
            en kompensation till stärkelseindustrin på 26 miljoner. Socialdemokraterna
            har beklagligtvis inte velat tillstyrka detta krav.
          </note>
          <note>
            Vänsterpartiet anser att det är nödvändigt, eftersom det blir
            en retroaktiv beskattning, som innebär betydande svårigheter för
            den svenska stärkelseindustrin. Det är min förhoppning att
          </note>
          <note>
            Miljöpartiet skall ha ändrat sitt tidigare ställningstagande
            på den här punkten, så att vi kan få en uppslutning kring detta.
          </note>
          <note>
            Fru talman! Frågan om handel och tullar har också varit föremål
            för intensiv diskussion. Där har EU som målsättning att främja
            fred, demokrati, m.m., men hur är det i praktiken? Det finns en
            rad exempel på att EU
          </note>
          <note>
            aktivt har försämrat handelsvillkoren för många uländer. Nyligen
            gällde det Asien, där man vill återinföra högre tullar på textilexporten.
            På toppmöte i Biarritz i november slog Mitterrand vakt om
          </note>
          <note>
            Frankrikes intressen i Afrika och föreslog skapandet av en armé
            i Afrika, där EU skulle spela en aktiv roll.
          </note>
          <note>
            Det finns en rad andra frågor som gäller just handel. Vi menar
            att man måste omförhandla
          </note>
          <note>
            Loméavtalet. Vi menar att man inte skall införa högre tullar
            utan snarare minska tullarna. Vi menar också att det måste finnas
            utrymme att ta medel till biståndet från GATT-avtalet, som extremt
            gynnar Sverige och andra rika länder. Det bistånd som EU ger har
            ju kritiserats mycket kraftigt på grund av att det är mycket centraliserat
            och byråkratiskt. Man kan verkligen påstå att subsidiaritetsprincipen,
            närhetsprincipen, inte finns på biståndsområdet.
          </note>
          <note>
            Sverige kommer att lämna ca 10 % av en redan krympande biståndsbudget
            till EU. Vi skall naturligtvis agera för att få så bra villkor
            som möjligt för de fattiga länderna, men vi kan redan se hur exempelvis
            Spanien har agerat mot biståndet till
          </note>
          <note>
            Sydafrika. Vi ser redan att det finns betydande svårigheter på
            det här området.
          </note>
          <note>
            Krigsmaterielexporten tas också upp till diskussion. Miljöpartiet
            har en reservation för ett bevarande av 223 § i Romfördraget,
            att varje land själv skall bestämma om sin vapenexport.
          </note>
          <note>
            Vänsterpartiet stöder denna reservation. Men vi menar att om
            vi är medlemmar i EU, så måste vi gå vidare och kräva att Sverige
            på ett helt annat sätt än tidigare agerar internationellt för
            att minska vapenexporten från samtliga länder, få stopp på svensk
            vapenexport men också för att påverka andra länder att inte ägna
            sig åt vapenexport. Detta gäller då i första hand inom Europeiska
            unionen.
          </note>
          <note>
            Fru talman! Jag vill här hänvisa till alla de reservationer som
            Vänsterpartiet ensamt står bakom och de reservationer som Vänsterpartiet
            har tillsammans med Miljöpartiet, liksom våra särskilda yttranden.
            Men jag vill särskilt yrka bifall till reservation 2, mom. 5,
            reservation 3, mom. 6, reservation 8, mom. 4, reservation 21,
            mom. 9, reservation 25, mom. 13, reservation 34, mom. 17 och reservation
            39, mom. 19.
          </note>
          <note>
            Fru talman! Jag vill avslutningsvis konstatera att vi som i Vänsterpartiet
            och övriga som röstade nej till
          </note>
          <note>
            EU har accepterat folkomröstningsresultatet. Nu gäller det för
            majoriteten, som fick igenom ett ja, att respektera folkmajoritetens
            vilja vad gäller en rad av de villkor som måste ställas upp i
            arbetet med EU, att se till att vi verkar för goda villkor för
            Sverige inom
          </note>
          <note>
            EU för att Sverige skall kunna behålla sin självständighet vad
            gäller utrikespolitiken, säkerhetspolitiken och kampen mot arbetslösheten.
          </note>
          <note>
            Men det gäller också att verka för ett EU som vänder sig ut från
            Europa, ett EU som verkar för att utjämna skillnaderna mellan
            fattiga och rika länder i världen.
          </note>
          <note type="speaker">
            Anf. 5 MARGARETHA AF UGGLAS (m)
          </note>
          <note>
            replik:
          </note>
          <note>
            Fru talman! Jag har med intresse lyssnat till Eva
          </note>
          <note>
            Zetterbergs nyanserade anförande. Jag tror att det kan komma
            att visa sig viktigt för Vänsterpartiet att man, efter allt det
            nej-sägande man ägnat sig åt när det gäller alla former av europeiskt
            samarbete, nu till slut efter folkomröstningen säger ja.
          </note>
          <note>
            Jag har en fråga till Eva Zetterberg, för jag är inte riktigt
            säker på att jag uppfattade henne rätt. Det neutrala Irland är
            observatör i VEU. Österrike, militärt alliansfritt, har sagt att
            man avser att bli observatör i VEU. Finland har deklarerat sin
            avsikt att bli observatör i VEU.
          </note>
          <note>
            Jag tyckte att jag hörde Eva Zetterberg säga att hon inte ansåg
            att observatörskap i VEU skulle vara förenligt med den militära
            alliansfriheten. Jag hoppas att jag hörde fel, fru talman. Jag
            skulle gärna vilja ha ett beriktigande på den punkten.
          </note>
          <note type="speaker">
            Anf. 6 EVA ZETTERBERG (v) replik:
          </note>
          <note>
            Fru talman! Nej, Margaretha af Ugglas hörde rätt.
          </note>
          <note>
            Vi i Vänsterpartiet är mycket kritiska till även ett observatörskap
            i VEU. Vi menar att detta är första steget till ett fullt medlemskap
            i VEU. Jag hävdar att det inte är förenligt med svensk neutralitet.
          </note>
          <note>
            Vänsterpartiet hävdar att vi bör avstå från ett sådant deltagande.
          </note>
          <note type="speaker">
            Anf. 7 MARGARETHA AF UGGLAS (m)
          </note>
          <note>
            replik:
          </note>
          <note>
            Fru talman! Återigen står Vänsterpartiet ganska ensamt i en sådan
            bedömning. Det vore intressant att få grunderna till bedömningen.
            Ett observatörskap är möjligt för Irland, Österrike och Finland,
            länder med militär alliansfrihet. De får insyn samt möjlighet
            att följa diskussionen och debatten i VEU, där nu nio centraleuropeiska
            länder liksom även de baltiska länderna är med i den säkerhetspolitiska
            dialogen.
          </note>
          <note>
            Varför skulle inte Sverige kunna vara med i denna dialog?
          </note>
          <note type="speaker">
            Anf. 8 EVA ZETTERBERG (v) replik:
          </note>
          <note>
            Fru talman! Frågan om obervatör- och medlemskap i VEU var en
            av de mest framträdande under EU-debatten före beslutet. Även
            många jasägare markerade mycket tydligt att frågorna om både medlemskap
            och observatörskap var något man skulle vänta med och att detta
            inte var något som man behövde ta ställning till om man var för
            ett medlemskap i EU. Frågorna som gällde säkerhetspolitik och
            ett gemensamt försvar skulle tas upp på ett långt senare stadium.
            Vi anser inte att ett observatörskap är förenligt med svensk neutralitet.
          </note>
          <note type="speaker">
            Anf. 9 PER GAHRTON (mp):
          </note>
          <note>
            Fru talman! Den 14 december 1994 kommer utan tvivel att få en
            framskjuten plats i våra historieböcker som dagen då Sveriges
            riksdag beslöt att förvandla
          </note>
          <note>
            Sverige från självständigt land till ett sorts län i en framväxande
            stormaktsstat och riksdagen från en lagstiftande församling till
            en i huvudsak rådgivande remissinstans.
          </note>
          <note>
            Den dagen kommer också att betraktas som den definitiva slutpunkten
            för den s.k. svenska modellen.
          </note>
          <note>
            Nu blir Sverige medlem i en klubb som har visat sig unikt effektiv
            i ett enda avseende, att under lång tid upprätthålla en mycket
            hög arbetslöshet också under högkonjunktur.
          </note>
          <note>
            Någon kanske frågar: Var inte EU:s toppmöte i
          </note>
          <note>
            Essen ett genombrott för en radikal EU-politik mot arbetslöshet
            och en seger för Ingvar Carlsson?
          </note>
          <note>
            Hemkommen efter tio dagar i Essen och Strassbourg ser jag att
            detta är vad de svenska massmedierna har rapporterat.
          </note>
          <note>
            Märkligt nog kunde man inte se någonting av detta i franska och
            tyska massmedier. Den seriösa franska tidningen Le Monde sammanfattade
            i måndags
          </note>
          <note>
            Essenmötets huvudsakliga beslut i sex punkter. Det handlade om
            Östeuropa, Medelhavsländerna, stora vägbyggen, industriell konkurrenskraft,
            Europol och freden i Nordirland. Men inte ett ord nämndes om arbetslösheten
            och kampen mot den. Denna fråga hade inte Le Monde lagt märke
            till. I stället liknade
          </note>
          <note>
            Le Monde Europeiska unionen vid en gammal utsliten bil och skrev
            att EU snuddar vid problemen men inte orkar hantera dem på annat
            sätt än som procedurfrågor.
          </note>
          <note>
            Hur har då detta felaktiga rykte kunnat uppstå, att toppmötet
            i Essen på Ingvar Carlssons initiativ tog krafttag mot arbetslösheten?
            Svaret är enkelt: EU:s toppmöten är hemliga. Nyheterna om vad
            som sker där bygger på läckor, dvs. läckor från deltagarna själva.
            Alltså läckte Ingvar Carlssons medarbetare ut att Ingvar Carlsson
            vann. För övrigt läckte Poul
          </note>
          <note>
            Nyrup Rasmussens medarbetare ut att Nyrup
          </note>
          <note>
            Rasmussen vann, och Majors medarbetare läckte ut att Major vann.
            Därför kan man i de europeiska tidningarna läsa att alla statsministrarna
            vann, beroende på vilka tidningar och vilket land det gäller.
          </note>
          <note>
            Detta är en ganska god illustration av det nya läge som demokratin
            och informationen har hamnat i när
          </note>
          <note>
            Sverige blev medlem i EU:s hemliga klubb.
          </note>
          <note>
            Sanningen är att om någon vid Essenmötet vann så var det som
            vanligt stormaktsbyggarna. Det framgår tydligt av de beslut som
            fattades. Nu i efterhand, när nyhetsintresset inte är så stort,
            finns de faktiskt publicerade i de s.k. Presidential Conclusions.
            Detta kan inte vara så mycket för svenska socialdemokrater att
            yvas över.
          </note>
          <note>
            EU-mötet uttalade sig bl.a. för energiska framsteg när det gäller
            det europeiska enandet också inom de ekonomiska och monetära fälten
            och slog fast att en strikt tillämpning av konvergenskriterierna
            enligt
          </note>
          <note>
            Maastrichtfördraget skall genomföras. Det var ett beslut det,
            som Ingvar Carlsson i princip deltog i.
          </note>
          <note>
            Hur rimmar då detta med löftena före folkomröstningen? Den 2
            november sade Jan
          </note>
          <note>
            Bergqvist, ordförande i finansutskottet, till Dagens
          </note>
          <note>
            Industri: Idén om en bank och en valuta kommer i varje fall inte
            att genomföras under min levnad.
          </note>
          <note>
            Är Jan Bergqvist akut döende, eller bluffade han för att lugna
            de socialdemokrater som absolut inte vill att Sverige skall binda
            sig till EU:s gemensamma valuta?
          </note>
          <note>
            Faktum är att Ingvar Carlsson genom att utan reservation ställa
            upp bakom resolutionen om EMU-
          </note>
          <note>
            kraven vid EU-toppmötet har begått ett löftesbrott.
          </note>
          <note>
            Detta är inte det första, och det lär dess värre inte bli det
            sista heller.
          </note>
          <note>
            Det sägs i Essenmötets beslut också att total avveckling av personkontroller
            vid de inre gränserna skall genomföras fr.o.m. mars 1995.
          </note>
          <note>
            Den 10 november fastslog Ines Uusmann i
          </note>
          <note>
            Göteborgs-Posten att Sverige, trots EU-medlemskap, skall behålla
            kontrollerna för att kunna förhindra insmuggling av droger. Hur
            går då detta ihop med
          </note>
          <note>
            EU-toppmötets beslut? Det går inte ihop.
          </note>
          <note>
            I det gemensamma uttalande som ledarna för socialistpartierna,
            däribland Socialdemokraterna, gjorde före Essenmötet den 7-8 december
            hette det bl.a. att majoritetsbeslut i ministerrådet måste utökas
          </note>
          <note>
            - alltså mer överstatlighet. Dessutom har Ingvar
          </note>
          <note>
            Carlsson redan erbjudit att Sverige skall avstå från en ledamotsplats
            i kommissionen. Detta har han gjort utan att fråga vare sig folket
            eller riksdagen.
          </note>
          <note>
            Hur går då detta ihop med ja-sidans löften att
          </note>
          <note>
            Sveriges självbestämmande inte skall minska utan tvärtom öka
            genom EU-medlemskapet? Hur stämmer det med Mats Hellströms erkännande
            inför riksdagens
          </note>
          <note>
            EU-delegation efter folkomröstningen, att vi inte har fått mandat
            för mer överstatlighet? Men Ingvar
          </note>
          <note>
            Carlsson var med i Essen och skrev på att det skall bli fler
            majoritetsbeslut. Hur hänger detta ihop? Det hänger inte ihop.
            Löftena sviks.
          </note>
          <note>
            I det betänkande som vi i dag skall fatta beslut om vill alltså
            utskottsmajoriteten att Sverige skall bli observatör i militäralliansen
            Västeuropeiska unionen.
          </note>
          <note>
            Enligt Finlands ÖB betyder det att Finland som observatör måste
            ställa upp med en speciell militär styrka för att kunna uppfylla
            de förpliktelser som han har uppfattat följer redan av ett observatörskap.
            Så det finns politiker också i andra länder än Sverige som sticker
            huvudet i busken - med tanke på vad
          </note>
          <note>
            Margaretha af Ugglas nyligen sade. Det finns gott om sådana politiker
            också i Irland, Finland och Österrike, eller så bluffar de medvetet.
          </note>
          <note>
            Inom VEU bluffar man inte. Där har man ju entydigt slagit fast
            att observatörskapet är ett steg till medlemskap. Det finns inte
            observatörskap som inte är steg till medlemskap. Det är fullkomligt
            solklart.
          </note>
          <note>
            Därför finns det andra former för dem som eventuellt inte skall
            bli medlemmar eller som inte ännu står på medlemslistan.
          </note>
          <note>
            Nej till EU publicerar i dag en videokatalog över löften som
            ja-sidan har avgivit. Löftesbrotten har alltså redan börjat.
          </note>
          <note>
            Mot bakgrund av detta och den enorma desinformationskampanj som
            ja-sidan kunde genomföra med stöd av hundratals miljoner från
            näringslivet, något som Socialdemokraterna inte reagerade mot
            - det gjorde man förr när näringslivet pumpade in miljoner i borgerliga
            partier, men nu gick det tydligen bra - kan man konstatera att
            många väljare röstade ja till EU-medlemskap på falska förutsättningar.
          </note>
          <note>
            Svenska folket har inte röstat ja till observatörsskap i militäralliansen
            Västeuropeiska unionen, inte till fler majoritetsbeslut i Ministerrådet,
            inte till total avveckling av personkontroll vid gränserna i mars
            1995, inte till energiska åtgärder för att uppfylla EMU:s arbetslöshetsskapande
            konvergenskriterier och inte till att Sverige skall avstå från
            att vara medlem i Europeiska kommissionen.
          </note>
          <note>
            Men redan innan medlemskapet formellt har trätt i kraft står
            det alltså klart att dessa av ja-sidanförnekade effekter också
            ingår i EU-medlemskapet.
          </note>
          <note>
            Visst är det en sorts bedrägeri. Med det är ganska skickligt
            genomfört. Sverige saknar författningsdomstol. Det är de anklagade
            makthavarna som själva avgör om de skall bry sig om den kritik
            som har riktats mot dem för maktmissbruk. Därför finns det ingen
            möjlighet att få något formellt underkännande av folkomröstningen.
            Den möjligheten saknas.
          </note>
          <note>
            Därför måste också ett parti som har lovat att inte motsätta
            sig genomförandet av folkomröstningsresultatet betrakta ja-segern
            som ett utslag av folkviljan. Det gör vi från Miljöpartiets sida.
          </note>
          <note>
            Därför accepterar vi folkomröstningens utslag, men vi instämmer
            inte i dess innehåll.
          </note>
          <note>
            Vi kommer därför att lägga ner våra röster. På samma sätt som
            vi gjorde vid omröstningen om grundlagsändringen kommer vi att
            begära votering, så att varje riksdagsledamots ställningsstagande
            i denna historiska omröstning skall finnas registrerad.
          </note>
          <note>
            Vi begär inte nu Sveriges utträde ur unionen. Men vi begär att
            rätten till utträde skall fastslås och att garantier för att den
            finns skall inhämtas av EU-
          </note>
          <note>
            länderna. Jag är faktiskt ganska förvånad över att vi inte har
            fått stöd för detta enkla krav. Ja-sidan har ju påstått att detta
            är världens lättaste grej. Det är bara att gå ut.
          </note>
          <note>
            När vi då kräver att man skall få detta garanterat av EU-länderna,
            så att saken skall vara klar och inte behöver diskuteras, blir
            det avslag på vår begäran. Vi får inte stöd av ett enda parti
            här i riksdagen. Är det möjligen så att ja-sidan inser att den
            har fångat väljarna i en fälla?
          </note>
          <note>
            Det är den fälla som på danska kallas för glidebane. Det är det
            sluttande planet som ett nytt EU-
          </note>
          <note>
            land hamnar på och som obönhörligt leder till att alla bagatelliserande
            löften om att EU inte alls är någon ny stat måste svikas. Landet
            måste glida allt längre bort från självbestämmandet och allt djupare
            ner i det kvasidemokratiska moras som tvingar folkrörelser att
            omvandla sig till lobbyister och lämnar allt fler människor allt
            maktlösare.
          </note>
          <note>
            Enligt de Socialdemokratiska partiernas uttalanden i Essen är
            detta bara början. Där kärvs att EU
          </note>
          <note>
            "avlägsnar hindren för en vidare utveckling av en ständigt tätare
            union" - an ever closer union, dvs. full fart längs glidebanen.
          </note>
          <note>
            Nästa anhalt kommer mycket snabbare än vad en del naiva ja-sägare
            tycks ha trott, de som inbillade sig att ja-sägande den 13 november
            var slutpunkten för
          </note>
          <note>
            EU-debatten i Sverige. Det är tvärtom. Det här är bara början.
            Regeringskonferensens föreställning har redan börjat.
          </note>
          <note>
            Den 2 juni nästa år tillsätts en officiell s.k.
          </note>
          <note>
            reflexionsgrupp. Sedan kommer snart förslagen från regeringskonferensen.
            Det finns många olika förslag.
          </note>
          <note>
            Men tendensen är klar. Det kommer att handla om att vetorätten
            skall tas bort eller beskäras, att de större
          </note>
          <note>
            EU-länderna skall få mer makt och att de mindre skall få mindre
            makt. Det kommer att handla om gemensam poliskår, gemensam krigsmakt,
            ett gemensamt utrikesdepartement, osv.
          </note>
          <note>
            Ingenting av detta har svenska folket gett klartecken till i
            den folkomröstning vi har haft. I
          </note>
          <note>
            Danmark är det en självklarhet att det skall bli en folkomröstning
            efter regeringskonferensen år 1996.
          </note>
          <note>
            Skulle vi ändå inte i dag kunna få det klargörande beskedet ifrån
            alla ja-partierna att det också i Sverige skall anordnas folkomröstning
            om resultatet av regeringskonferensen år 1996? Det skulle rensa
            luften ganska så ordentligt och vara ett positivt bidrag från
            ja-sidan.
          </note>
          <note>
            Fru talman! I dag går alltså den svenska modellen i graven. Det
            är nya krafter som får ta på sig uppgiften att skapa ett solidariskt
            samhälle i balans med naturen.
          </note>
          <note>
            Det är klart att det i grunden måste vara någon sorts proteströrelse,
            precis som arbetarrörelsen för hundra år sedan var en proteströrelse
            mot den tidens problem och orättvisor.
          </note>
          <note>
            Det är ganska klart att den nya proteströrelse som skall bli
            den konstruktiva samhällsbyggande rörelsen för 2000-talet måste
            ha sitt ursprung i den breda folkliga allians som fick 47 % av
            väljarnas förtroende.
          </note>
          <note>
            Att Miljöpartiet är den rörelsens mest genuina företrädare här
            i riksdagen framgår klart om man följer debatten och läser utskottsbetänkandena.
            Det är vi som mest konsekvent genomför denna EU-kritiska linje
            till försvar för självbestämmande, demokrati och en solidarisk
            samhällsutveckling i balans med naturen.
          </note>
          <note>
            Vi kommer att fortsätta det arbetet tillsammans med de gröna
            i hela världen, och också tillsammans med de gröna i EU-parlamentet.
            Men vi kommer även att göra det tillsammans med den breda EU-kritiska
            rörelse som finns i hela Norden men också i EU-
          </note>
          <note>
            länderna och på många andra håll.
          </note>
          <note>
            Det är en internationalistisk grön rörelse som kommer att fortsätta
            kampen för det solidariska samhället i balans med naturen. På
            så sätt kan vi se till att den 14 december 1994 inte bara blir
            en slutpunkt utan också en startpunkt för en förnyad kamp för
            ett bättre samhälle, denna gång dock med gröna förtecken i stället
            för med röda förtecken, som det var för hundra år sedan.
          </note>
          <note>
            Fru talman! Med detta yrkar jag bifall till samtliga
          </note>
          <note>
            Miljöpartiets reservationer. Jag kommer dock inte att begära
            votering på samtliga.
          </note>
          <note>
            I detta anförande instämde Ewa Larsson,
          </note>
          <note>
            Marianne Samuelsson, Eva Goës, Gudrun Lindvall,
          </note>
          <note>
            Gunnar Goude, Elisa Abascal Reyes, Birger Schlaug,
          </note>
          <note>
            Kia Andreasson, Per Lager, Barbro Johansson,
          </note>
          <note>
            Annika Nordgren, Yvonne Ruwaida, Ragnhild
          </note>
          <note>
            Pohanka, Thomas Julin och Roy Ottosson, samtliga mp.
          </note>
          <note type="speaker">
            Anf. 10 MARGARETHA AF UGGLAS (m)
          </note>
          <note>
            replik:
          </note>
          <note>
            Fru talman! Jag tyckte att slutet på Per Gahrtons anförande var
            bättre än början. Han såg ändå att denna dag var en startpunkt
            för något nytt, och det tyckte jag var löftesrikt.
          </note>
          <note>
            För övrigt fortsatte Per Gahrton i samma desinformationsstil
            nu efter folkomröstningen som han använde förut. Men slå inte
            gröna dunster i ögonen på svenska folket, Per Gahrton!
          </note>
          <note>
            Det är faktiskt så att observatörsskap i VEU inte medför några
            militära alliansförpliktelser. Det är just ett observatörsskap.
            Därför passar det för det neutrala
          </note>
          <note>
            Irland, därför vill Österrike och Finland med, och därför är
            det också viktigt för Sverige att vara med och få insyn i den
            säkerhetspolitiska dialog som nu förs i EU och där alla de nio
            Centraleuropeiska länderna är med.
          </note>
          <note type="speaker">
            Anf. 11 PER GAHRTON (mp) replik:
          </note>
          <note>
            Fru talman! Det finns två aspekter på frågan om
          </note>
          <note>
            Västeuropeiska unionen. Det ena är vad den sakligt innebär. Där
            finns uppenbarligen olika bedömningar.
          </note>
          <note>
            Jag refererade till Finlands ÖB enligt
          </note>
          <note>
            Hufvudstadsbladet för ett par veckor sedan, där han ansåg att
            redan observatörsskapet medför förpliktelser att ställa särskilda
            militära styrkor till förfogande. Det är hans bedömning. Jag är
            inte militär expert på något sätt, och jag tror att han har större
            möjligheter att avgöra den frågan.
          </note>
          <note>
            Det andra är en fråga om demokrati och vilka besked som gavs
            till väljarna före folkomröstningen.Det är alldeles uppenbart
            att det inte gavs klara och entydiga besked om att ett ja till
            EU skulle innebära någon som helst närmare relation till den västeuropeiska
            unionen.
          </note>
          <note>
            Efter folkomröstningen har det kastas masker och börjat bedrivas
            kampanjer t.o.m. för medlemskap i
          </note>
          <note>
            NATO. Stora tidningar har öppet erkänt att de låg lågt när det
            gällde de militärpolitiska konsekvenserna för att inte skrämma
            bort väljare. Detta har alla kunnat följa. Hade det inte varit
            riktigare, Margaretha af
          </note>
          <note>
            Ugglas, om hela ja-sidan före folkomröstningen hade gått ut och
            sagt att ett EU-medlemskap också skulle innebära ett slut på den
            svenska neutralitetspolitiken och alliansfriheten - stegvis möjligen,
            men dock slut
          </note>
          <note>
            - och att vi förr eller senare kommer med i en gemensam militärallians
            med EU?
          </note>
          <note type="speaker">
            Anf. 12 MARGARETHA AF UGGLAS (m)
          </note>
          <note>
            replik:
          </note>
          <note>
            Fru talman! Beskeden har varit mycket klara och mycket korrekta.
            Ett medlemskap i EU innebär inte ett slut på den militära alliansfriheten.
            Det var ju en av de förhandlingsframgångar som vi hade. Det finns
            stadfäst på ett gemensamt dokument i avtalet.
          </note>
          <note>
            Beskedet har varit mycket rakt.
          </note>
          <note>
            När det sedan gäller observatörsskapet i VEU har dåvarande statsministern
            Carl Bildt i denna kammare sagt att det var en naturlig väg för
            Sverige. Det är alltså fullt förenligt med den militära alliansfriheten.
          </note>
          <note>
            Dessa besked har givits före folkomröstningen.
          </note>
          <note type="speaker">
            Anf. 13 PER GAHRTON (mp) replik:
          </note>
          <note>
            Fru talman! Jag tror inte att någon seriös observatör av den
            svenska EU-debatten före folkomröstningen kan påstå att den enade
            ja-sidan gav ett entydigt besked om att ett ja till EU skulle
            innebära ens ett observatörsskap i Västeuropeiska unionen. Det
            sades inte, utan det förnekades av åtskilliga av ja-sidans företrädare.
            Men det är ju möjligt att ni spelade litet olika roller.
          </note>
          <note>
            De borgerliga ja-sägarna försökte att vädja till en viss opinion
            som vill att vi skall lämna alliansfriheten.
          </note>
          <note>
            Det finns ju en sådan opinion i Sverige, och det är legitimt.
            Den får självfallet lov att finnas. De socialdemokratiska ja-sägarna
            gömde sig bakom de borgerliga. Det var ett oerhört skamligt spel.
            Det finns faktiskt en hel del journalister och andra som nu erkänner
            att de låg lågt med klara besked om de militärpolitiska konsekvenserna
            av ett EU-
          </note>
          <note>
            medlemskap i syfte att inte skrämma bort väljare.
          </note>
          <note type="speaker">
            Anf. 14 HADAR CARS (fp) replik:
          </note>
          <note>
            Fru talman! Jag vill bara erinra Per Gahrton om att det redan
            i Romfördraget från 50-talet klart uttalas att syftet är att lägga
            en grund till ett efter hand allt fastare europeiskt förbund.
          </note>
          <note>
            Jag vill också erinra Per Gahrton om att det är det fördraget
            som svenska folket röstat ja till i en folkomröstning.
          </note>
          <note type="speaker">
            Anf. 15 PER GAHRTON (mp) replik:
          </note>
          <note>
            Fru talman! Det var en intressant replik. Den måste ju tolkas
            som en bekräftelse av hela mitt anförande. Den måste tolkas som
            en bekräftelse av det jag nyss sade i ett replikskifte.
          </note>
          <note>
            Att tala om ett allt fastare förbund är ju bara ett annat sätt
            att tala om glidebanen, det sluttande planet.
          </note>
          <note>
            Det finns inget slut för hur mycket dessa stater skall växa samman.
            Det finns inget annat slut än att det blir en stat. Det kan inte
            finnas något annat slut om man inte på något sätt har definierat
            eller angivit det.
          </note>
          <note>
            Jag tycker att detta var mycket intressant, men det hade varit
            intressantare om Hadar Cars - och inte bara han, utan hela ja-sidan
            - före folkomröstningen om och om igen hade betonat att man ville
            ge klartecken till en sammanväxning som inte har något slut. Därför
            vore det väl rimligt att ni här i dag säger att det skall vara
            en folkomröstning innan vi glider vidare på den glidebanen. Det
            är det besked vi kräver här i dag. Det skall vara en folkomröstning
            om regeringskonferensens resultat 1996. Kan ni inte ge det beskedet
            klart och entydigt?
          </note>
          <note type="speaker">
            Anf. 16 HADAR CARS (fp) replik:
          </note>
          <note>
            Fru talman! Per Gahrton har rätt i att det europeiska samarbetet
            inte har kommit till vägs ände.
          </note>
          <note>
            Det är inte vår avsikt att vi skall sätta stopp för en vidare
            utveckling av detta samarbete genom vårt medlemskap i den europeiska
            unionen. Vi vill tvärtom använda och utveckla det samarbetet till
            förmån för medborgarna i alla Europas länder. Det är målet och
            syftet. Det är det som det svenska folket sagt ja till i folkomröstningen.
          </note>
          <note>
            Att Per Gahrton inte har den uppfattningen att man skall gå vidare
            med samarbete i Europa och att Per
          </note>
          <note>
            Gahrton - och kanske många med honom i
          </note>
          <note>
            Miljöpartiet - ser det som negativt att Sverige medverkar i ett
            sådant samarbete ändrar ingenting i verkligheten.
          </note>
          <note type="speaker">
            Anf. 17 PER GAHRTON (mp) replik:
          </note>
          <note>
            Fru talman! Jag får uppenbarligen inget svar på frågan om det
            skall bli en folkomröstningn eller ej om regeringskonferensens
            resultat.
          </note>
          <note>
            Men jag tror att en sak är mycket klar. Hade jasidan låtit sig
            representeras av Hadar Cars i slutdebatten i TV - med de jämförelsevis
            mycket klara besked som Hadar Cars ger om vad syftet är med det
            hela - hade ja-sidan inte vunnit. Det visste den. Den visste att
            den aldrig kunde vinna en folkomröstning om det gavs klart besked
            om att ett ja nu var ett klartecken utan någon som helst gräns
            för hur mycket dessa stater skall växa ihop och bli en enda ny
            stat.
          </note>
          <note>
            Hade man gett det beskedet till folket hade det aldrig gått att
            skaka fram en ja-majoritet. Det tror jag att de flesta statsvetare
            och andra som håller på med detta skulle instämma i. Därför lät
            man inte Hadar
          </note>
          <note>
            Cars eller likasinnade sköta debatten. Det var de som stack huvudet
            i busken, de som bluffade och förnekade allt som fick göra det.
          </note>
          <note>
            Det minsta ni kan göra nu är väl att ge folket ett löfte - även
            om era löften inte brukar vara så mycket värda borde ni kunna
            ge det här i kammaren - att det inte går längre på glidebanen
            förrän det har varit en ny folkomröstning. Det beskedet skulle
            ni väl ändå kunna ge?
          </note>
          <note type="speaker">
            Anf. 18 INGRID NÄSLUND (kds):
          </note>
          <note>
            Fru talman! Skälen till att vi kristdemokrater länge förordat
            ett medlemskap i EU är både ideologiska och realpolitiska. Ideologiska
            därför att vi tror på samförstånd, demokrati och en aktiv strävan
            efter fred. Realpolitiska därför att Sverige behöver redskap för
            att i gemenskap med andra länder närma sig och lösa stora övergripande
            samhällsproblem.
          </note>
          <note>
            Europa genomgår en genomgripande förvandling.
          </note>
          <note>
            Slutet på det kalla kriget har inneburit ett nytt behov av samarbete
            men också en längtan efter tillhörighet, inte minst från folken
            i Central- och Östeuropa. Det har skapat en ny öppenhet och nya
            möjligheter som man inte ens kunde drömma om innan murens fall.
          </note>
          <note>
            De omvälvningar och stora svårigheter som förändringarna i öst
            innebär både på det ekonomiska planet och när det gäller utvecklingen
            av demokratin kräver en mer djupgående samverkan mellan Europas
            stater än någonsin tidigare.
          </note>
          <note>
            Samtidigt med de yttre förändringarna genomgår också själva demokratin
            en värdekris som skakar det politiska systemet inte bara i de
            gamla kommunistländerna utan också i de västliga mer etablerade
            demokratierna.
          </note>
          <note>
            Befolkningsutvecklingen, skillnaden mellan fattig och rik, arbetslösheten,
            stora folkomflyttningar, slöseriet med naturresurser, den snabba
            teknologiska utvecklingen, den växande kriminaliteten och det
            oförklarliga våldet och den ofta ytliga information som väller
            över oss skapar osäkerhet och en känsla av att det inte lönar
            sig att engagera sig.
          </note>
          <note>
            Vi kristdemokrater ser möjligheter till gränsöverskridande gemenskap
            och samarbete trots många orosmoln. Själva problemen utgör en
            utmaning till personligt engagemang, men också till ansvarstagande
            både som enskilda och som nation.
          </note>
          <note>
            Därför ser vi med tillfredsställelse att en majoritet av svenska
            folket röstat ja till ett medlemskap i den europeiska unionen.
            Vår övertygelse är att vi har mycket att bidra med, mycket att
            vinna men också mycket att lära genom att bli en del av denna
            gemenskap.
          </note>
          <note>
            Grunden för den kristdemokratiska ideologin är de judiskt-kristna
            värderingarna som mer än något annat präglat framväxten av den
            människosyn som är själva drivkraften i den strävan efter demokrati
            och solidaritet och den längtan efter fred som är omistliga element
            i Europatanken. Vi kristdemokrater anser att människolivet är
            okränkbart, att varje människa är unik och har samma värde, tillsammans
            med många andra. Varje människa är också beroende av gemenskapen
            med andra och har ett ansvar att ta del i utformningen av samhället
            som en fri person. Friheten utgör grundvalen för människans rättigheter
            men också för hennes skyldigheter.
          </note>
          <note>
            Vi delar den syn betänkandet ger uttryck för, att den viktigaste
            uppgiften för den europeiska unionen är att trygga freden, friheten,
            demokratin och säkerheten i hela Europa. Grundläggande för detta
            arbete är att främja ekonomisk och social tillväxt i vår del av
            världen. Den ekonomiska utvecklingen, som är beroende av alla
            människors insatser, kan bli en källa till välstånd och bidra
            till fred om dess frukter fördelas rättvist. En annan förutsättning
            för en hållbar utveckling både för människor och natur är att
            vi tar hänsyn till naturens möjligheter att förnya sig själv.
          </note>
          <note>
            När det gäller utskottets hemställan i betänkande
          </note>
          <note>
            UU5 vill vi kristdemokrater yrka bifall till den med undantag
            för reservationerna 10, 11, 13, 14 och 15, som vi yrkar bifall
            till. Eftersom Dan Ericsson senare kommer att redogöra för vår
            inställning i dessa frågor, förbigår jag dem. Jag vill däremot
            speciellt framhålla några områden där vi har velat ha en tydligare
            skrivning och därför lagt fram särskilda yttranden.
          </note>
          <note>
            Det behövs en ökad medvetenhet för att människor i vardagen skall
            känna delaktighet och ömsesidighet på alla nivåer, privat och
            i det egna samhället, i den internationella gemenskapen och globalt.
            Det är utifrån dessa grundtankar om hur ett samhälle skall vara
            uppbyggt som subsidiaritetsprincipen vuxit fram inom kristdemokratin
            i Europa.
          </note>
          <note>
            Med subsidiaritet menas att makt och ansvar skall utövas på den
            nivå som bäst uppfyller kraven på solidaritet, effektivitet och
            medborgarinflytande.
          </note>
          <note>
            Subsidiariteten verkar i två riktningar. Uppgifter som kan utföras
            på en lägre nivå får inte tas över av en högre. Men det innebär
            också att uppgifter som bättre kan utföras av den högre nivån
            skall överlåtas åt denna nivå. När det gäller det internationella
            arbetet rör det sig om gränsöverskridande uppgifter eller om områden
            där omfattande samordningsvinster är att hämta. Subsidiariteten
            innebär också att den högre nivån hjälper och ger stöd till den
            lägre nivån i dess strävan att stötta medborgarna i deras problem
            och avhjälpa deras bekymmer.
          </note>
          <note>
            Vi är övertygade om att den europeiska unionens framtid är beroende
            av hur medborgarna och medlemsländerna upplever EU:s stöd i sin
            strävan att förbättra sina villkor och skapa ett medborgarnas
          </note>
          <note>
            Europa. Vi vill därför uttrycka en förhoppning om att förståelsen
            för subsidiaritetsprincipen skall fördjupas i hela Europa. Enandeprocessen
            måste stödja sig på en solidarisk strävan efter ekonomisk och
            social samordning mellan de olika medlemsstaterna liksom på subsidiaritetsprincipen.
          </note>
          <note>
            Vi har lagt fram ett särskilt yttrande när det gäller denna princip.
            Vi menar nämligen att den svenska översättningen, närhetsprincipen,
            är alltför grund och ytlig. Det är inte heller i första hand fråga
            om en decentraliseringsprincip.
          </note>
          <note>
            När det gäller narkotikapolitiken är alla partier i
          </note>
          <note>
            Sverige överens om målet att skapa ett narkotikafritt samhälle.
            Det finns också en djup förankring för detta synsätt hos det svenska
            folket. Denna inställning anser vi kristdemokrater väsentlig för
            att vi framgångsrikt skall kunna hävda denna linje också inom
            EU. Vi har lagt fram en motion där vi framhåller betydelsen av
            denna samsyn och att vi med kraft vänder oss mot alla liberaliseringstendenser.
          </note>
          <note>
            Dessa synpunkter delas av olika utskott som uttalar sig i frågan
            och också av utrikesutskottet. Vi konstaterar med glädje att justitieutskottet
            anser det självklart att Sverige inom EU kraftfullt skall motarbeta
            de oroande legaliseringstendenser som gör sig breda inom EU. I
            detta instämmer också utrikesutskottet. Det är nödvändigt, med
            tanke på att stora partier som socialdemokratin i vissa länder
            i
          </note>
          <note>
            Europa har uttalat sig för en liberalisering, att flera stora
            städer har gjort det och att frågan har varit uppe i EU-parlamentet.
          </note>
          <note>
            I betänkandet framgår också att Sverige har medgivits rätt att
            begränsa mängden av den avgiftsfria införseln av alkoholdrycker.
            Målsättningen att minska den totala alkoholkonsumtionen delas
            av EU:s medlemsstater, som ställt upp på
          </note>
          <note>
            Världshälsoorganisationens mål att sänka alkoholkonsumtionen
            med 25 % från 1980 års nivå till år 2000.
          </note>
          <note>
            Alkoholmissbruket är vårt lands största sociala problem. Från
            kristdemokraternas sida är vi angelägna om att vi fullföljer vår
            restriktiva alkoholpolitik inom
          </note>
          <note>
            EU.
          </note>
          <note>
            Jag tror inte att det stora problemet, om det nu blir något problem,
            kommer att ligga inom EU. EU har uttalat sig för målsättningar
            liknande våra och inser att detta är ett stort problem både socialt
            och hälsomässigt. Det kommer att bli den egna viljan inom landet
            som avgör om vi når framgång när det gäller denna strävan.
          </note>
          <note>
            Det vi har velat uttrycka i ett särskilt yttrande när det gäller
            alkoholpolitiken är att det är viktigt att de hälsomässiga aspekterna
            väger tungt. Om detta håller också såväl utrikesutskottet som
            andra utskott som har yttrat sig med. Vi har dock velat uttrycka
            ännu tydligare att vi anser det angeläget att man nu uttalar sin
            hållning beträffande prioriteringen mellan hälsoaspekterna och
            alkoholvarors fria rörlighet. Vi förutsätter att regeringens handlande
            på detta område även i fortsättningen bygger på det synsättet
            att hälsoaspekterna bör väga tyngre än frihandelsaspekterna när
            det gäller alkoholprodukter inom ramen för svensk alkoholpolitik.
          </note>
          <note>
            När skatteutskottet uttalade sig om detta menade utskottet att
            denna uppfattning får stöd i
          </note>
          <note>
            Maastrichtfördraget, som stipulerar att skyddet för folkhälsan
            skall ingå som en del av gemenskapens verksamhet. Utskottet menar
            att unionen skall bidra till att säkerställa en hög hälsoskyddsnivå
            för människor genom att främja samarbetet mellan medlemsländerna
            och vid behov stödja deras insatser.
          </note>
          <note>
            Ett sådant stöd skulle kunna vara ett fint exempel på vad subsidiaritetsprincipen
            kan innebära i praktiken. Men för detta krävs en verklig samstämmig
            vilja från Sveriges riksdags sida när det gäller att fortsättningsvis
            driva den restriktiva alkoholpolitik som vi har gjort hitintills.
          </note>
          <note type="speaker">
            Anf. 19 PER GAHRTON (mp) replik:
          </note>
          <note>
            Fru talman! Jag skall inte bli långrandig. Kds är ett parti som
            vill upplevas som det snälla partiet. Jag skall också vara väldigt
            snäll. Det är en fråga som jag vill ha svar på från alla partier,
            och det är hur de ställer sig till en folkomröstning om regeringskonferensens
            resultat 1996 eller 1997. Jag vill gärna ge kds en möjlighet att
            ge ett klart besked här. Är ni för en folkomröstning om regeringskonferensens
            resultat?
          </note>
          <note type="speaker">
            Anf. 20 INGRID NÄSLUND (kds) replik:
          </note>
          <note>
            Fru talman! Jag kan inte ensam här i riksdagen ta ställning till
            den frågan. Det jag har uttalat mig om här är att vi tycker att
            det är viktigt att vi följer en fast linje, liknande den vi har
            följt i olika frågor när vi har fått fram vårt förhandlingsresultat
            inför avgörandet om medlemskap i EU. Det har jag redovisat i dessa
            frågor.
          </note>
          <note>
            När det gäller en eventuell folkomröstning får vi som parti ta
            ställning till det vid ett senare tillfälle.
          </note>
          <note type="speaker">
            Anf. 21 PER GAHRTON (mp) replik:
          </note>
          <note>
            Fru talman! Detta är ju ingen ny sak. Det borde väl kds ha kunnat
            ta ställning till redan. Man vet ju att det kommer en regeringskonferens.
            Får jag då tolka svaret som att Ingrid Näslund i varje fall inte
            säger nej till en folkomröstning och att hon kommer att i positiv
            anda ta upp detta i sitt parti. Det vore ett steg framåt.
          </note>
          <note type="speaker">
            Anf. 22 INGRID NÄSLUND (kds) replik:
          </note>
          <note>
            Fru talman! Vi får naturligtvis diskutera denna fråga om den
            blir aktuell inför regeringskonferensen.
          </note>
          <note type="speaker">
            Anf. 23 MAJ-LIS LÖÖW (s):
          </note>
          <note>
            Fru talman! Jag har räknat till att talare har konstaterat att
            det är ett historiskt beslut vi står inför sex gånger i dag. Vi
            skall godkänna fördraget inför ett medlemskap i Europeiska unionen.
          </note>
          <note>
            Jag har under de två senaste veckorna haft ett par tillfällen
            att besöka Strasbourg och Bryssel, och jag kan bara konstatera
            att vi är välkomna. Vi är mycket välkomna som medlemmar. Det knyts
            också stora förväntningar till vårt medlemskap. Det knyts ibland
            så stora förväntningar att jag inte riktigt vet hur vi med de
            22 ledamöter som vi skickar till EU-
          </note>
          <note>
            parlamentet skall kunna leva upp till dem. Vi skall naturligtvis
            göra det bästa vi kan.
          </note>
          <note>
            Jag kan också konstatera att våra svenska profilfrågor, som vi
            numera säger i det politiska språket, också är väl kända. Man
            vet vad det är vi kommer att driva och bidra med. Vi är välkomna
            att komma just med de frågorna: miljön, öppenhet och insyn, sysselsättningen
            och jämställdheten mellan män och kvinnor. Det är just till de
            frågorna som förväntningarna knyts. De knyts också till annat,
            som t.ex. förbättrade procedurfrågor.
          </note>
          <note>
            Vi fattar i dag ett beslut i stor enighet i denna kammare. Utrikesutskottets
            betänkande i frågan präglas av en stor enighet. Den största diskussionen
            här i dag kommer väl kanske att röra konsekvenserna för jordbruket.
            Jag skall inte lägga mig i den debatten.
          </note>
          <note>
            De som kan frågan bättre får ta den diskussionen.
          </note>
          <note>
            Med all respekt för hur viktig jordbrukspolitiken är vill jag
            bara säga att det kanske ändå inte är den som är viktigast i beslutet
            här i dag.
          </note>
          <note>
            Det man är enig om diskuterar man kanske inte så mycket. De stora
            linjerna, de viktiga skälen för ett medlemskap, har vi varit ute
            och diskuterat inför folkomröstningen. Det är dem vi har fått
            svenska folkets ja för. Dessa linjer är vi också mycket eniga
            om i riksdagen.
          </note>
          <note>
            Jag tror att de allra flesta sade ja till EU för fredens skull.
            Jag tror att det blev den stora övergripande frågan. Det var insikten
            om att freden tryggas bäst av mellanfolkligt samarbete, av förståelse
            och förtroende för varandra. Har man förståelse och förtroende
            för varandra kan man också arbeta tillsammans, komma överens om
            saker gemensamt, kompromissa ihop sig och göra det bästa.
          </note>
          <note>
            Det fanns också en insikt hos det svenska folket om att vi aldrig
            kommer att kunna lösa alla de andra frågor vi pratar om här i
            dag utan freden - inte jordbruksfrågorna, inte sysselsättningen,
            inte miljön.
          </note>
          <note>
            Nu vilar det ett stort ansvar på oss som nation, på regeringen
            och på riksdagen att inte bara gå in i EU-
          </note>
          <note>
            samarbetet för att föra Sveriges talan, göra det som är bäst
            för Sverige och driva de frågor vi tycker är viktiga. Vi måste
            ge oss in i arbetet som de européer vi är. Jag tycker att det
            är det vi beslutar om i dag. Vi beslutar inte så mycket om hur
            Sverige skall må bra av medlemskapet, utan om hur vi skall vara
            med och ta vårt ansvar för Europas framtid.
          </note>
          <note>
            Vi socialdemokrater åker som en samlad grupp till
          </note>
          <note>
            EU-parlamentet - både de som var ja-sägare och de som var nej-sägare
            i kampanjen. Vi åker för att med respekt och ödmjukhet inför folkomröstningsresultatet
            göra det bästa också för Sverige, och det bästa för de socialdemokratiska
            idéerna ute i Europa.
          </note>
          <note>
            Vi är beredda att också åka dit med ett kritiskt öga. Det tycker
            jag att vi alla skall göra. Jag tycker också att de som var mycket
            kritiska och som var nejsägare i folkomröstningskampanjen skall
            åka dit och försöka ta till vara de möjligheter som ges. De skall
            inte bara se allt det negativa och svårigheterna utan också, Per
            Gahrton, åka dit och ta de möjligheter som ges t.ex. på miljöns
            område. Både vi som har varit för och ni som har varit emot skulle
            kunna åka för att ta till vara möjligheterna och naturligtvis
            också för att med ett kritiskt öga försöka förbättra det vi tycker
            är fel och som kan bli bättre.
          </note>
          <note>
            Det vilar också ett annat stort ansvar på oss i kammaren och
            på våra politiska partier. Hur går vi nu ut i vårt land och får
            i gång den breda diskussion och den förankring som är nödvändig
            för att vi verkligen skall kunna tala om att vi deltar i ett mellanfolkligt
            samarbete? Det låter väldigt vackert, men det måste få ett konkret
            innehåll. Vi har ju låtit svenska folket avgöra frågan, och det
            är därför vi kan vara så eniga i kammaren i dag. Nu måste vi också
            se till så att folket blir involverat i det fortsatta arbetet.
            Därför pågår, åtminstone i vårt parti, den diskussionen för fullt.
          </note>
          <note>
            Fru talman! Trots enigheten finns det ett stort antal reservationer
            fogade till utrikesutskottets betänkande, men också ett ovanligt
            stort antal särskilda yttranden där man har velat markera vissa
            saker som man tycker är extra viktiga. Även reservationerna andas
            i många stycken snarare farhågor eller förmodanden än avvikande
            meningar i ordets rätta bemärkelse. När det t.ex. gäller vapenexporten
            tror Miljöpartiet att artikel 223 om självbestämmande när det
            gäller vapentillverkning och vapenhandel skall uppluckras. Vänstern
            vill ge uttryck för att vi skall fortsätta en aktiv kamp mot den
            internationella vapenhandeln. Jag känner inte när jag läser dessa
            reservationer att de gäller så väldigt stora invändningar, utan
            det är viljeinriktningar och farhågor snarare än konkreta begrepp.
          </note>
          <note>
            Den stora diskussionen här i dag har hittills handlat om huruvida
            ett observatörskap i VEU är förenligt med alliansfriheten och
            huruvida det är ett första steg mot medlemskap i VEU, som Eva
          </note>
          <note>
            Zetterberg trodde. Vi menar att det inte är så. När vi säger
            att vi skall diskutera observatörskapet diskuterar vi observatörskapet
            och ingenting annat. Per Gahrton menar att vi bluffar. Över huvud
            taget säger Per
          </note>
          <note>
            Gahrton väldigt ofta att andra bluffar. Alla andra bluffar utom
            Per Gahrton. Jag kan inte tro annat än att
          </note>
          <note>
            Per Gahrton också bluffar medvetet när han går ut och påstår
            vad ett observatörskap skulle komma att innebära.
          </note>
          <note>
            Jag tycker snarare att vi nu måste diskutera frågan utifrån den
            utgångspunkten att det är ett uppenbart svenskt intresse att ha
            så god insyn som möjligt i alla de säkerhetspolitiska diskussioner
            som har bärighet på vår egen säkerhetspolitiska diskussion. Det
            är på något vis vår plikt som nation att försöka att skaffa denna
            insyn. Det är utifrån den utgångspunkten vi har diskutera frågan.
          </note>
          <note>
            Till slut, fru talman, vill jag säga några ord om de frågor som
            berörs i KU22, som ju också diskuteras här. Vi vet att EU-samarbetet,
            dess former och dess utveckling inte är en gång för alla givna.
            Vi kan omsätta det i något mindre skala, nämligen hur vi skall
            hantera frågorna mellan regering och riksdag och i de hus som
            utgör riksdagen. Vi kan konstatera att vi nu också får vara öppna
            för att vidareutveckla och pröva oss fram till hur vi skall förankra
            frågorna i
          </note>
          <note>
            Sveriges riksdag.
          </note>
          <note>
            I den motion som Margaretha af Ugglas och jag har skrivit - vi
            tyckte att det var vår skyldighet som ordförande respektive vice
            ordförande i riksdagens utrikesutskott - har vi velat notera att
            utrikespolitik inte är lika med EU-politik.
          </note>
          <note>
            Vi har så mycket annat att ta hänsyn till: FN, tredje världen
            och de snabba förändringar som pågår i
          </note>
          <note>
            Asien och Latinamerika. Jag skulle kunna räkna upp massor av
            saker som inte har direkt bärighet på EU
          </note>
          <note>
            men som naturligtvis också kommer att involveras i vårt utrikes-
            och säkerhetspolitiska samarbete med
          </note>
          <note>
            EU.
          </note>
          <note>
            I själva verket ser jag fram emot att vi efter en mycket lång,
            intensiv och nödvändig diskussion om
          </note>
          <note>
            Sveriges roll i det framtida Europa nu ändå skall få litet större
            utrymme för att lyfta blicken, och titta litet mer på resten av
            världen och föra debatten om tredje världen och om övriga delar
            av det här jordklotet.
          </note>
          <note>
            Men det är en debatt som vi får ta i ett annat sammanhang.
          </note>
          <note type="speaker">
            Anf. 24 PER GAHRTON (mp) replik:
          </note>
          <note>
            Fru talman! Jag har liksom Maj-Lis Lööw varit i det här låtsasparlamentet
            i Strasbourg, och jag kan instämma i att vi är väldigt välkomna.
            Varför vi är välkomna framgår bl.a. av EU-toppmötets beslut där
            det också noterades att Sverige kommer med pengar.
          </note>
          <note>
            Det är ganska ordentligt med pengar som vi nu skall taxera ut
            av våra bönder, fastighetsägare eller några andra som får bära
            bördan. Så visst är vi välkomna.
          </note>
          <note>
            Jag tyckte ändå att det fanns positiva inslag i Maj-
          </note>
          <note>
            Lis Lööws inlägg, nämligen när hon sade att socialdemokrater
            kommer att resa till Strasbourg och
          </note>
          <note>
            Bryssel med kritiska ögon. Jag välkomnar det mycket starkt och
            hoppas att det skall vara mycket öppna ögon. Kanske kan det leda
            fram till att man säger hit men inte längre och att man inser
            att vi måste ha en folkomröstning 1996 om det föreslås att integrationen
            skall gå längre.
          </note>
          <note>
            Så konkret om Västeuropeiska unionen! Maj-Lis
          </note>
          <note>
            Lööw tycker att jag bluffar. Det enda jag gjort är att jag refererat
            Finlands ÖB och tidigare VEU:s generalsekreterare, som sagt att
            observatörskap är ett steg mot medlemskap. Jag vill då vända på
            frågan:
          </note>
          <note>
            Innebär det att Maj-Lis Lööw här kan garantera att observatörskapet
            inte är det första steget mot ett medlemskap i VEU? Kan vi få
            det klara beskedet att
          </note>
          <note>
            Sverige under inga omständigheter kommer att bli medlem i Västeuropeiska
            unionen? Om det är det som dagens beslut betyder, så är det ju
            ett klargörande, och då måste det sägas klart och tydligt av utrikesutskottets
            ordförande.
          </note>
          <note type="speaker">
            Anf. 25 MAJ-LIS LÖÖW (s) replik:
          </note>
          <note>
            Fru talman! Det var ju trevligt att Per Gahrton tycker att det
            var ett positivt inslag i mitt anförande när jag sade att jag
            reser dit med kritiska ögon. Det vore ju då välgörande med något
            slags motsvarande deklaration av Per Gahrton att han i EU skall
            ta till vara det positiva och de möjligheter som arbetet i
          </note>
          <note>
            Europaparlamentet och annat europeiskt samarbete kan ge. Jag
            tror att det skulle kunna betyda ganska mycket för den här diskussionen
            i framtiden och att det inte bara är magsurt och elände med att
            behöva resa till Strasbourg och Bryssel och samarbeta med andra
            européer.
          </note>
          <note>
            När jag deltagit folkomröstningskampanjen och diskussioner har
            min utgångspunkt aldrig varit att det handlade om medlemskap i
            VEU. När vi diskuterar observatörskap, diskuterar vi observatörskap
            - och därmed jämnt!
          </note>
          <note type="speaker">
            Anf. 26 PER GAHRTON (mp) replik:
          </note>
          <note>
            Fru talman! Jag skall gärna här officiellt deklarera att det
            icke är enbart magsurt och elände att vara ledamot av EU-parlamentet.
            Jag har redan sagt många gånger att jag skall göra det lilla man
            möjligen kan göra för att mildra effekterna av de EU-beslut som
          </note>
          <note>
            Sverige dess värre blir underordnat. Självfallet skall jag göra
            det. Det är mitt besked.
          </note>
          <note>
            Men vad betyder nu det som Maj-Lis Lööw sade om VEU? Det var
            litet oklart. Betyder det att dagens beslut är en garanti för
            att det är fråga om observatörskap - punkt och slut, sedan blir
            det inte mer? Om det inte är så har jag ju rätt, och då är det
            ett medlemskap om några år.
          </note>
          <note>
            Kan vi få det klara beskedet? I varje fall borde ju
          </note>
          <note>
            Maj-Lis Lööw kunna lova att det inte blir något medlemskap i
            Västeuropeiska unionen utan en föregående folkomröstning. Det
            är väl det minsta man borde kunna begära när det gäller klara
            besked.
          </note>
          <note type="speaker">
            Anf. 27 MAJ-LIS LÖÖW (s) replik:
          </note>
          <note>
            Fru talman! Så här gör Per Gahrton i fråga efter fråga. Nu skall
            vi alltså ge besked om framtiden för all evighet. Vad vi i dag
            skall fatta beslut om är ett fördrag. Det står i inledningen till
            betänkandet att vi skall godkänna fördraget om Sveriges anslutning
            till
          </note>
          <note>
            EU samt slutakten till fördraget.
          </note>
          <note>
            Det är detta vi diskuterar i dag. Men i folkomröstningskampanjen
            var det naturligtvis en mycket stor fråga huruvida ett medlemskap
            i EU är förenligt med vår neutralitet. Detta var en mycket stor
            fråga också inom det socialdemokratiska partiet i diskussionerna
            med de socialdemokratiska väljarna.
          </note>
          <note>
            Vi gjorde då mycket klart att medlemskapet i EU inte medför ett
            medlemskap i VEU. Vad vi i dag diskuterar vid sidan av betänkandet
            är om vi skall ha ett observatörskap i VEU.
          </note>
          <note>
            Min utgångspunkt är att vi inte skall vara medlemmar i VEU, men
            jag tycker att ett beslut om observatörskap vore ett klokt beslut.
          </note>
          <note type="speaker">
            Anf. 28 EVA ZETTERBERG (v) replik:
          </note>
          <note>
            Fru talman! Jag tycker att det var mycket positivt att Maj-Lis
            Lööw avslutade sitt anförande med att säga att Sveriges uppgift
            i EU inte bara är att tillvarata de egna intressen utan betonade
            solidariteten med tredje världen och de länder som lever i absolut
            fattighet. Det tror jag är en mycket viktig utgångspunkt. Detta
            gäller även vad Maj-Lis Lööw sade om att delta i samarbetet med
            kritiska ögon och försöka påverka EU i den riktning vi önskar.
          </note>
          <note>
            När det gäller de frågor där Maj-Lis Lööw hävdar att utskottsmajoritetens
            uppfattningar på olika punkter inte skiljer sig så mycket från
            reservanternas vill jag bara hänvisa till att vi i ett särskilt
            yttrande har konstaterat att det föreligger en grundläggande åsiktsskillnad
            när det gäller Sveriges möjligheter eller brist på möjligheter
            i EU. Vi i Vänsterpartiet är här mycket kritiska och tror att
            vi har svårt att i framtiden vinna gehör för Sveriges självständighet
            vid ett EU-
          </note>
          <note>
            medlemskap. De framgår väldigt tydligt.
          </note>
          <note>
            Men verkligheten är motsägelsefull. Vi har fattat beslut genom
            folkomröstningen, och vi respekterar det. Vi går in i EU med både
            positiva och kritiska ögon. Detta är detta vi kommer att arbeta
            för.
          </note>
          <note>
            När det gäller frågan om observatörskap respektive medlemskap
            i VEU vill jag dra parallellen med vad som hände när riksdagen
            fattade beslut om
          </note>
          <note>
            EES-avtalet. Man diskuterade då kopplingen till ett
          </note>
          <note>
            EU-medlemskap. Majoriteten hävdade då att detta absolut inte
            var ett första steg mot medlemskap i EU.
          </note>
          <note>
            Oh nej då, sade man, detta är två helt skilda saker. Det var
            fullt möjligt att träffa ett EES-avtal utan att vi för den skull
            gick med i EU, sades det.
          </note>
          <note>
            Men vad hände sedan i EU-debatten? Då hävdade man att detta bara
            var en förlovning - EES-avtalet var bara första steget, Det var
            omöjligt att bara ha ett
          </note>
          <note>
            EES-avtal, och det var nödvändigt med ett fullt medlemskap.
          </note>
          <note>
            Jag är alltså liksom Per Gahrton mycket oroad över att ett observatörskap
            - precis som när det gällde
          </note>
          <note>
            EES-avtalet - är första steget mot ett fullt medlemskap.
          </note>
          <note>
            Jag är naturligtvis glad för att Maj-Lis Lööw personligen säger
            sig inte vara intresserad av att verka för att Sverige skall bli
            medlem i VEU, men jag anser att det är illa nog med ett observatörskap.
            Vi kan mycket väl få information om vad som händer i VEU
          </note>
          <note>
            utan att formellt vara observatörer.
          </note>
          <note type="speaker">
            Anf. 29 MAJ-LIS LÖÖW (s) replik:
          </note>
          <note>
            Fru talman! Det hade naturligtvis varit fullt möjligt att fortsätta
            med EES-avtalet. Det framgick väl ganska tydligt under hela folkomröstningskampanjen
            och även dessförinnan.
          </note>
          <note>
            Men vi var ett inte föraktligt antal som tyckte att
          </note>
          <note>
            Sverige borde utnyttja möjligheten att gå vidare. Den diskussionen
            har vi dock fört oberoende av att vårt land har ett EES-avtal.
            Vi tyckte att Sverige skulle få mera inflytande och bättre möjligheter
            att vara med i beslutsfattandet genom att komma med som medlem.
          </note>
          <note>
            Men visst hade det varit fullt möjligt att fortsätta att bygga
            på ett EES-avtal.
          </note>
          <note>
            Den politiska diskussionen fortsätter nu. En politisk process
            står aldrig stilla, utan man fortsätter att diskutera hur arbetet
            skall gå vidare. Man kan då ha olika förhoppningar och farhågor.
            Jag tycker att många av de reservationer som Vänstern avgivit
            är uttryck för farhågor inför vad det beslut som vi i dag skall
            fatta kommer att innebära, snarare än uttryck för konkreta invändningar
            mot beslutet.
          </note>
          <note type="speaker">
            Anf. 30 INGRID NÄSLUND (kds) replik:
          </note>
          <note>
            Fru talman! Jag vill ställa en fråga till Maj-Lis
          </note>
          <note>
            Lööw med tanke på det stora inflytande som socialdemokraterna
            kommer att få inom EU, dels därför att de blir starka i den svenska
            delegationen, dels därför att socialdemokraterna är starka i Europa.
          </note>
          <note>
            Vilka kontakter har ni tagit för att påverka era partivänner
            i Europa när det gäller liberaliseringstendenserna i fråga om
            narkotika? Jag tycker att det är viktigt att få veta detta inför
            den framtida utvecklingen.
          </note>
          <note>
            Jag vill också tacka Maj-Lis Lööw för att hon efterlyser inte
            bara ett kritiskt sinne utan också en öppenhet inför inträdet
            i EU. Det är inte fråga om en organisation utan om en organism
            som faktiskt ständigt utvecklas, och därför blir den i mycket
            vad vi gör den till, och där har vi allesammans ett mycket stort
            ansvar.
          </note>
          <note>
            Låt mig dessutom göra den kommentaren att det tyvärr låter som
            om Per Gahrtons öppenhet inte är så stor. Han tycks ha en negativ
            inställning.
          </note>
          <note type="speaker">
            Anf. 31 MAJ-LIS LÖÖW (s) replik:
          </note>
          <note>
            Fru talman! Jag kan försäkra Ingrid Näslund att vi kommer att
            föra en mycket aktiv debatt inom den socialistiska gruppen, både
            i parlamentet i dess helhet och i de andra fora där vi träffar
            socialdemokrater ute i Europa och diskuterar drogfrågorna, inte
            minst narkotikan. Ett par av ledamöterna i vår EU-
          </note>
          <note>
            parlamentarikerdelegation har speciellt uttryckt önskemål om
            att få komma med just i de utskott och de andra sammanhang där
            knarkfrågorna diskuteras.
          </note>
          <note>
            Anf. 32 Statsrådet MATS
          </note>
          <note type="speaker">
            HELLSTRÖM (s):
          </note>
          <note>
            Fru talman! Sverige kommer fr.o.m. nu att utöva inflytande på
            en för oss delvis ny plattform. Vi har sedan medeltiden grundligt
            påverkats av det övriga
          </note>
          <note>
            Europas politiska beslut. Nu får vi för första gången en möjlighet
            att - på fredlig väg - delta i dessa beslut.
          </note>
          <note>
            Det svenska folkets vägval återspeglar de förändringar som ägt
            rum sedan det kalla krigets slut.
          </note>
          <note>
            Kommunismens sammanbrott och supermaktspolitikens konfliktupplösning
            har givetvis varit den avgörande faktorn men också en allt snabbare
            internationalisering av villkoren för miljön, för ekonomin och
            för våra möjligheter att skapa sysselsättning och att trygga välfärden.
          </note>
          <note>
            Som medlem i EU kommer Sverige att delta i den gemensamma utrikes-
            och säkerhetspolitiken. Då kan vi påverka utvecklingen och aktivt
            bidra till att skapa en sådan alleuropeisk freds- och säkerhetsordning
            som vi önskar. Den svenska militära alliansfriheten kommer inte
            att rubbas av medlemskapet i EU.
          </note>
          <note>
            Låt mig med anledning av den debatt som har förts här i den frågan
            säga att Per Gahrtons påståenden successivt har blivit avslöjade
            under replikskiftena. Om jag hade varit vänlig skulle jag ha kunnat
            säga att Per Gahrton, när han först påstod att det var solklart
            att ett observatörskap i VEU skulle leda till medlemskap, inte
            hade haft tillgång till dokumenten och inte var påläst. Nu brukar
            Per
          </note>
          <note>
            Gahrton läsa en hel del, och jag är rädd för att den karakteristik
            som jag får lov att använda - även om man ogärna för sådant till
            riksdagens protokoll - blir att det handlar om en bluff.
          </note>
          <note>
            Det är nämligen fullständigt klarlagt genom beslut i EU att inget
            land kan tvingas till medlemskap i
          </note>
          <note>
            VEU. Det framgår bl.a. av besluten i Edinburgh. Men trängd i
            debatten svänger Gahrton, och det som var ett solklart fastslående
            blir, liksom när det gäller en rad andra påståenden, i replikskiftena
            referenser till vad finska militärer har uttalat i finska tidningar.
            Det är en för Per Gahrton relativt vanlig debatteknik att reducera
            ett först solklart påstående till något som han har läst någonstans.
            Om han har läst
          </note>
          <note>
            Hufvudstadsbladet vet han naturligtvis också en hel del om den
            debatt som har förts i Finland, också att det där har framförts
            argument mot dessa militärers uppfattning.
          </note>
          <note>
            Pressad på den punkten svänger Per Gahrton och säger att det
            handlar om debatten om debatten. Det här har inte sagts före folkomröstningen.
            När han får påpekandet att den kommande statsministern här i kammaren
            har klargjort att ett observatörskap i VEU
          </note>
          <note>
            inte tvingar oss till medlemskap, är Gahrtons teknik att säga
            att detta var ett uttalande från den ena sidan -
          </note>
          <note>
            det har inte framhållits av socialdemokraterna.
          </note>
          <note>
            Utrikesminister Lena Hjelm-Wallén har tydligt och klart i ett
            tidigt skede av folkomröstningskampanjen uttryckt att observatörskap
            i VEU är förenligt med neutraliteten. Därmed faller också det
            argumentet. Per Gahrton står ganska avklädd i denna diskussion.
          </note>
          <note>
            Med Sveriges politiska och konstitutionella vägval är det som
            kallats "ja-sidan" i svensk politik i grunden upplöst. Det som
            förenat ja-sidan är en övertygelse att vårt inflytande över framtiden
            stärks i medlemskapet, att den verkliga demokratin förstärks.
          </note>
          <note>
            Efter medlemskapet den 1 januari blir det återigen de vanliga
            politiska motsättningarna - såväl som de gemensamma intressena
            - som kommer att gälla. Nu möts skilda politiska mål, olika syn
            på samhället, på välfärdspolitiken, på hur vi skall ta oss ur
            arbetslöshetens gissel, på hur vi skall kunna bygga en bra framtid
            för svenska folket.
          </note>
          <note>
            En del av dessa frågor kommer att behandlas på den europeiska
            politiska plattformen. Men det stora flertalet frågor kommer fortfarande
            att få sitt politiska avgörande här hemma.
          </note>
          <note>
            Debatten inför folkomröstningen har varit en tillgång för demokratin.
            På ett sätt som inte skett på länge i Sverige har demokratin och
            demokratins grundvillkor, frågan om ett verkligt inflytande, debatterats
            på bredden i vårt land. Man har diskuterat formellt och reellt
            inflytande, öppenhet och insyn, närheten till beslut och behovet
            av internationella demokratiska lösningar. Dessa frågor har stötts
            och blötts i hemmen, på arbetsplatserna, i folkrörelser och organisationer
            och i de politiska partierna. Debatten har varit nyttig. Insikterna
            om Sverige i ett europeiskt perspektiv har ökat men också insikterna
            om problemen och villkoren i beslutsfattandet liksom om avstånd
            och närhet i förhållandet mellan väljare och valda. Jag tycker
            att alla vi som har deltagit i debatten på ja- respektive nej-sidan
            runt om i vårt land har höjt den demokratiska medvetenheten i
            vårt land. Jag hoppas att vi skall kunna behålla den plattformen
            för en fortsatt intensiv debatt om hur vi skall stärka demokratin
            i Sverige.
          </note>
          <note>
            Sverige skall verka för ett Europa med en levande demokrati.
            Vi skall ta med oss den debatt som vi för här hemma ut till våra
            grannar. Alla människors lika värde och delaktighet skall ligga
            som grund. Det är därför också nödvändigt att den offentliga insynen
            i
          </note>
          <note>
            EU ökar. Vi kommer att verka för en ökad öppenhet och insyn och
            för en parlamentarisk och folklig förankring av unionsarbetet.
            Ett nära samråd med riksdagen är självfallet avgörande för våra
            möjligheter att med framgång driva en aktiv EU-politik. Den frågan
            kommer att tas upp särskilt av Berit Löfstedt, men säkert också
            av många andra debattörer.
          </note>
          <note>
            Jag vill svara på den konkreta frågan från Hadar
          </note>
          <note>
            Cars om omröstningarna i ministerrådet när det gäller lagstiftning.
            Hadar Cars frågade om den svenska regeringen kommer att offentliggöra
            också hur andra länder röstar och inte bara hur vi själva röstar.
            Det är lätt att svara ja på den frågan. Det är också en ganska
            okontroversiell fråga. I ministerrådets arbetsordning,
          </note>
          <note>
            7:5 §, är nämligen just öppenhet och offentlighet huvudregel.
            Detta är en självklarhet, som den danske utrikesministern har
            utvecklat i svenska massmedier i den frågan. Man talar öppet om
            hur man själv röstar och hur andra röstar. Det finns inom EU numera
            också möjlighet att studera röstningsprotokollen. EU
          </note>
          <note>
            är inte det slutna system som vi kanske lätt föreställer oss
            - av naturliga skäl - när vi står utanför.
          </note>
          <note>
            Tillsammans med andra länder vill vi - utan att därmed hävda
            att vi skulle vara de enda som har en stark vilja i detta avseende
            - göra Europa till en progressiv kraft i världen, som kan bidra
            till ekonomiska och sociala framsteg, rättvisa och delaktighet.
            Vi vill också verka för ett EU som är öppet mot sin omvärld.
          </note>
          <note>
            Det finns inom EU alltid en konflikt mellan protektionister och
            dem som vill öppna för mer frihandel. Frihandlarna har normalt
            varit den starkare kraften, och med de traditionellt frihandlande
            EFTA-
          </note>
          <note>
            länder som nu kommer att delta i unionen bör den vågskålen väga
            ännu tyngre.
          </note>
          <note>
            Genom att Uruguayrundan nu har avslutats och den nya världshandelsorganisationen
            WTO har upprättats, har också ett avgörande steg tagits i riktning
            mot en öppnare världshandel och för att motverka protektionismen.
            Det gäller både EU och
          </note>
          <note>
            Sverige. Vi kommer att sänka våra tullar som ett resultat av
            Uruguayrundan.
          </note>
          <note>
            Uruguayrundan har också verksamt bidragit till en frigörelse
            av EU:s handelspolitik, exempelvis på tekoområdet. Där ökar inte
            hindren, Eva Zetterberg, utan de minskar. Det gäller inte minst
            också på jordbruksområdet, där man i debatten ofta glömmer bort
            att det blir väsentliga minskningar av jordbruksskyddet, såväl
            i EU som i resten av världen.
          </note>
          <note>
            För Sveriges del är det en självklar uppgift att som
          </note>
          <note>
            EU-medlem verka för en förstärkt frihandelspolitik.
          </note>
          <note>
            Jag tänker då särskilt på handeln med dem av våra grannar som
            vi nu också aktivt vill stödja i deras avsikt att bli medlemmar
            i EU. Det gäller alltså Östoch Centraleuropa och Baltikum. Jag
            tänker givetvis också på tredje världen och de fattiga länderna,
            men också på våra stora handelspartner Nordamerika och
          </note>
          <note>
            Japan.
          </note>
          <note>
            Som fullvärdig medlem i EU kommer Sverige härutöver att lägga
            särskild vikt vid följande områden inom det politiska samarbetet.
          </note>
          <note>
            - Arbete: arbetslösheten är Europas största ekonomiska och sociala
            problem. Sverige kommer att verka för att kampen mot arbetslösheten
            skall stå högst på dagordningen och ta nya initiativ för att bereda
            plats för Europas miljontals arbetslösa i arbetsliv och utbildning.
          </note>
          <note>
            - Jämställdhet: Sverige skall driva jämställdhetsfrågorna med
            kraft och engagemang. Vi kommer i EU att verka för förslag som
            underlättar för både kvinnor och män att kombinera arbetsliv med
            familj. Dessutom är det viktigt att EU som organisation mer än
            tidigare beaktar jämställdhetsfrågorna. Vi kommer t.ex. att verka
            för att EU:s förslag skall granskas från ett jämställdhetsperspektiv
            och att representationen i EU-
          </note>
          <note>
            organen skall vara jämställd.
          </note>
          <note>
            - Miljö: den ekonomiska utvecklingen i Europa är inte förenlig
            med de ekologiska grundvillkoren.
          </note>
          <note>
            Sverige kommer aktivt att medverka till utvecklingen av en samhällsmodell
            som skapar en hållbar ekonomisk, social och miljömässig utveckling.
          </note>
          <note>
            - Konsumenternas rättigheter: tillkomsten av den inre marknaden
            och de gemensamma reglerna för handeln med varor och tjänster
            begränsar utrymmet för nationella åtgärder inom konsumentpolitiken
            och ökar behovet av en gemensam europeisk konsumentpolitik. Vi
            kommer att ta initiativ till och medverka i utvecklingen av en
            gemensam konsumentpolitik i Europa. Vi måste alla lyfta konsumentpolitiken,
            när det gäller inflytande och skydd, till en ny dimension på denna
            nya, stora marknad.
          </note>
          <note>
            - Reformerad jordbrukspolitik: Sverige har genom medlemskapet
            tvingats att återgå till en mera reglerad och subventionerad jordbrukspolitik.
            Det är negativt, men Uruguayrundan innebär, som sagt var, att
            EU nu kommer att få minska sina skydd successivt. Den gemensamma
            jordbrukspolitiken har brister och måste omdanas, av både ekonomiska
            och politiska skäl. Vi kommer att aktivt medverka till att reformera
            jordbrukspolitiken. Jordbruksminister Margareta
          </note>
          <note>
            Winberg kommer att närmare gå in på de frågorna senare i dag.
          </note>
          <note>
            - Öst-väst-integration: Sverige har i alla internationella organisationer
            stött strävandena att åstadkomma en snabb ekonomisk integration
            av Östoch Centraleuropa för att därigenom säkra demokratin.
          </note>
          <note>
            - Effektiv användning av medel i EU:s fonder: vi kommer att vara
            nettobidragsgivare till EU:s budget.
          </note>
          <note>
            Vi kommer också att ställa krav på en effektiv användning av
            EU:s medel och en effektivare kontroll av hur medlen används.
          </note>
          <note>
            Det är de politiska sakfrågorna som skall stå i fokus i EU-debatten.
            Jag har just redogjort för frågor som regeringen anser vara särskilt
            viktiga.
          </note>
          <note>
            Diskussioner om EU:s framtida inriktning och organisation kommer
            att bli aktuella när
          </note>
          <note>
            Maastrichtfördraget skall följas upp inom ramen för en regeringskonferens
            som inleds 1996. Vi kommer att diskutera en fortsatt fördjupning
            av samarbetet samtidigt som vi förbereder en utvidgning av unionen.
          </note>
          <note>
            Det är viktigt att dessa frågor, som också har berörts i debatten
            här i dag, av goda skäl, diskuteras och debatteras livligt i Sverige
            inför regeringskonferensen. Jag kommer att på olika sätt uppmuntra
            en sådan diskussion. Samtidigt vill jag redan nu understryka att
            utgångspunkten för de institutionella reformerna måste vara att
            dessa skall leda till att vi på ett effektivare sätt uppnår de
            politiska målen, att EU svarar bättre mot Europas medborgares
            krav när det gäller frågor som är angelägna för dem. Vi politiker
            i olika partier har ansvar för att se till att diskussionen, i
            vad på oss ankommer, inför och under regeringskonferensen har
            sin utgångspunkt i människors vardagsproblem, och inte enbart
            handlar om de begrepp som går över huvudet på de flesta av oss,
            dvs. variabel geometri, höjden och bredden på olika pelare etc.
          </note>
          <note>
            Herr talman! För första gången efter folkomröstningen deltog
            Sverige den 9-10 december i ett av EU:s s.k. toppmöten, Europeiska
            rådets möte i
          </note>
          <note>
            Essen i ordförandelandet Tyskland. Utvidgningen mot öst var en
            huvudfråga.
          </note>
          <note>
            Sverige har verkat starkt för att de baltiska länderna snarast
            associeras på samma sätt som de östoch centraleuropeiska länderna.
            Det betyder att de därmed inkluderas i skaran av kandidater för
            ett medlemskap. Det är det viktiga här. På denna punkt nåddes
            ett tillfredsställande resultat vid toppmötet i
          </note>
          <note>
            Essen. I slutdokumentet slås det fast att det för de baltiska
            länderna skall förhandlas fram ett
          </note>
          <note>
            Europaavtal under det franska ordförandeskapet, dvs.
          </note>
          <note>
            under första halvåret nästa år. Detta innebär att de länderna
            nu är med i konkreta förberedelser som syftar till ett medlemskap.
          </note>
          <note>
            Den klart viktigaste frågan på toppmötet var emellertid hur EU
            skall agera gemensamt för att klara av arbetslösheten i Europa.
            Den vitbok om tillväxt och sysselsättning som EU-kommissionen
            lagt fram låg till grund för diskussionerna. Från socialdemokratisk
            sida har vi lagt konkreta förslag i rapporten Sätt Europa i arbete,
            som utarbetades av en grupp med samtliga de europeiska socialdemokratiska
            partierna med Allan Larsson som ordförande.
          </note>
          <note>
            Per Gahrton hävdar att det i själva verket bara var läckor, rykten
            och intressen från olika politiker som sade att man i Essen förde
            fram budskapet att sysselsättningen var en viktig punkt. Det är
            återigen en del av den debatteknik som jag tidigare vände mig
            mot. Det går faktiskt att läsa det slutdokument som har lagts
            fram från detta toppmöte. Där framgår det för varje läsare att
            sysselsättningen är den första punkten och att sysselsättningsfrågorna
            behandlas mera detaljerat än så gott som varje annan punkt i detta
            ganska rejäla slutdokument.
          </note>
          <note>
            Som första punkt slås fast att kampen mot arbetslöshet och jämlika
            möjligheter för män och kvinnor kommer att fortsätta att vara
            en uppgift av yttersta vikt för EU och medlemsstaterna.
          </note>
          <note>
            Man tar också fram åtgärder inom fem nyckelområden, och konkret
            handlar det om följande:
          </note>
          <note>
            1. att förbättra möjligheterna för arbetstagarna att höja sin
            kompetens genom t.ex. kompletterande yrkesutbildning,
          </note>
          <note>
            2. att främja tillväxt som leder till fler jobb,
          </note>
          <note>
            3. att minska de kostnader som inte är direkta lönekostnader,
            vilket skall ske i samarbete med bl.a.
          </note>
          <note>
            fackföreningarna,
          </note>
          <note>
            4. att gå från passiva till aktiva arbetsmarknadsinsatser och
          </note>
          <note>
            5. att ta ansvar för särskilda åtgärder för grupper som drabbas
            hårt av arbetslösheten, dvs. ungdomar, kvinnor och äldre.
          </note>
          <note>
            Jag vill säga till Eva Zetterberg att man i detta dokument inte
            tar upp frågan om en ökad lönespridning. Däremot fanns det - det
            är det intressanta - grupper som hade önskat det, men det kom
            inte med i dokumentet. Det visar i vilken riktning som debatten
            gick.
          </note>
          <note>
            Ingvar Carlsson drev kravet på att man i slutdokumentet skulle
            ta upp jämställdhet mellan män och kvinnor. På en av sina presskonferenser
            sade statsministern att han upplevde det som något av en kulturchock
            att vara på ett möte med 95 % män. Det är vi ju inte vana vid
            numera i svenska politiska sammanhang. Det svenska kravet tillgodosågs.
            Det är en framgång. Vägen kan tyckas lång, men jämställdhetskraven
            växer nu snabbt i många länder i
          </note>
          <note>
            Europa. Det är en av de mycket intressanta tendenser som vi kan
            se, och det är då viktigt att målsättningen är fastslagen. Det
            gör det lättare för oss att driva frågorna.
          </note>
          <note>
            Sverige drev också aktivt sysselsättningspolitiken på mötet.
            Det finns nu en gemensam insikt om att arbetslösheten inte kan
            lösas enbart genom en konjunkturuppgång, utan det krävs aktiva
            åtgärder av regeringarna, enskilt och i europeisk samverkan. Det
            har helt enkelt växt fram en ökande medvetenhet om att Europa
            behöver en ny ekonomisk politisk strategi, som bygger på gemensamma
            möjligheter. Toppmötet i Essen var, som jag ser det, herr talman,
            ett steg i rätt riktning.
          </note>
          <note type="speaker">
            Anf. 33 PER GAHRTON (mp) replik:
          </note>
          <note>
            Herr talman! Jag har också läst slutdokumentet. I
          </note>
          <note>
            det finns en mängd vackra till intet förpliktande ord om kamp
            mot arbetslöshet. Det intressanta är att man inte i något annat
            lands massmedier har bedömt det som ett intressant framsteg för
            svensk arbetslöshetsbekämpningspolitik. Man har insett att det
            är tomma ord.
          </note>
          <note>
            Det konkreta, som gäller arbetslösheten, är att
          </note>
          <note>
            EMU-kriterierna skall genomföras. Jag vill fråga
          </note>
          <note>
            Mats Hellström om Sverige accepterar det. Skall
          </note>
          <note>
            Sverige nu anpassa sin ekonomiska politik helt och hållet till
            EMU-kriterierna? Det är förödande för sysselsättningspolitiken.
            Här blir det också fråga om ännu ett löftesbrott. Under hela folkomröstningskampanjen
            förnekade ni nämligen att vi skulle vara bundna av att behöva
            anpassa oss till
          </note>
          <note>
            EMU:s tredje steg. Här står det att vi är förpliktade att göra
            det.
          </note>
          <note>
            När det gäller Västeuropeiska unionen tror jag att de flesta
            som lyssnade till Mats Hellström genomskådade hans trixande. Han
            säger att ingen kan tvinga oss till medlemskap i VEU. Det är ingen
            som har påstått att det finns en formell möjlighet att tvinga
            oss. Men jag påstår att det är solklart att meningen med ett observatörsskap
            är att det skall leda till medlemskap.
          </note>
          <note>
            Om Mats Hellström har en annan uppfattning kan han bara klara
            det på ett sätt, nämligen genom att här deklarera att regeringen
            under inga omständigheter kommer att ta steget från observatörsskap
            till medlemskap. Kan vi få en sådan entydig deklaration?
          </note>
          <note>
            Kan vi åtminstone som ett minimum få ett löfte om att det inte
            skall bli fråga om ett medlemskap utan föregående folkomröstning?
            Kan vi också få beskedet att en folkomröstning skall anordnas
            om resultatet av regeringskonferensen? Mats Hellström har själv
            deklarerat att den genomförda folkomröstningen inte gav mandat
            för ytterligare överstatlighet. Det kommer med all sannolikhet
            förslag om ytterligare överstatlighet från regeringskonferensen.
            Kan vi få ett klart löfte om att det förslaget i så fall skall
            underställas en folkomröstning i Sverige?
          </note>
          <note>
            Anf. 34 Statsrådet MATS HELLSTRÖM (s)
          </note>
          <note>
            replik:
          </note>
          <note>
            Herr talman! Det finns ingenting i det här dokumentet, Per Gahrton,
            som står i motsatsställning till vad den svenska förhandlingen
            har gällt. Det är den svenska riksdagen som skall fatta beslut
            om, när den tiden kommer, huruvida vi skall delta i det tredje
            steget i EMU eller inte. Den punkten när det gäller
          </note>
          <note>
            EMU kvarstår självfallet så som jag har redovisat den här i riksdagen.
          </note>
          <note>
            När det gäller VEU är det enligt mening uppenbart att ett observatörsskap
            är viktigt för ett land som är neutralt. Eftersom vi är neutrala
            är det av extra värde för oss att få information i ett tidigt
            skede. Ett land som bygger sitt försvar på neutralitet och militär
            alliansfrihet, så har det alltid varit i Sverige, har ett extra
            intresse av att informera sig. Därmed är det klart i svenskt intresse
            - även utifrån neutraliteten och den militära alliansfriheten
            - att vi informerar oss inom ramen för ett observatörsskap.
          </note>
          <note>
            I mitt tal har jag talat om det som den svenska regeringen eftersträvar,
            nämligen ett alleuropeiskt system för säkerhetspolitiskt samarbete.
            Så som det många gånger har uttryckts inkluderar det både USA
          </note>
          <note>
            och Ryssland. Det är vad vi strävar efter. Det har jag redovisat,
            och det har regeringen redovisat många gånger.
          </note>
          <note>
            VEU är ett stickspår. Per Gahrton vill återigen föra en debatt
            kring en skenfråga och undrar vad vi i framtiden kommer att göra.
            Det avgör inte vi. Det avgörs av den svenska riksdagen. Vi anser
            inte att vi skall bli medlemmar av VEU. Vi anser att det är ett
            stickspår.
          </note>
          <note>
            Under den här debatten har Per Gahrton gång på gång upprepat
            att vad vi i dag gör är att gå in som medborgare i ett län, i
            en delstat. Per Gahrton vistas nu en del i Strasbourg och Bryssel,
            och det tror jag är bra. Är det så att de människor som Per Gahrton
            möter där uppfattar det som att de lever i ett ofritt län i en
            ofri delstat? Jag undrar hur länge Per Gahrton kan befinna sig
            i dessa församlingar och möta politikerna där och ändå fortsätta
            att hävda detta här i Sveriges riksdag - om det nu inte är så
            som TV-Aktuellt i går gav ett klart intryck av. Per Gahrton fick
            frågan om han samarbetar med de franska politikerna på den yttre
            högerkanten som är motståndare till EU-
          </note>
          <note>
            medlemskapet. Han svarade att han gör det i de strategiska frågorna.
            Jag vill därför ställa en fråga till
          </note>
          <note>
            Per Gahrton. Jag tror att det gäller en gräns för många av oss.
            Per Gahrton svarade ja på frågan om huruvida han samarbetar med
            franska högerpolitiker på ytterkanten. Kommer Per Gahrton att
            samarbeta med
          </note>
          <note>
            Le Pen? Är detta innebörden av Per Gahrtons tal om delstater?
            Är det från dessa källor som han får intrycket att Sverige kommer
            att bli ett ofritt län i och med medlemskapet i EU?
          </note>
          <note type="speaker">
            Anf. 35 PER GAHRTON (mp) replik:
          </note>
          <note>
            Herr talman! Jag kunde inte se Aktuellt i går så jag vet inte
            hur förfalskat inslaget var. Jag ingår i den gröna gruppen. Jag
            samarbetar med demokratiska
          </note>
          <note>
            EU-motståndare i alla politiska läger. Däri ingår inte
          </note>
          <note>
            Le Pen. Däremot kan det ingå demokratiska högermänniskor, precis
            som Björn von der Esch i
          </note>
          <note>
            Sverige. Jag antar att det är fullt legitimt med ett sådant samarbete
            i frågor där man har en gemensam ståndpunkt.
          </note>
          <note>
            När det gäller EMU är poängen att redan nu i andra fasen åläggs
            EU-länderna att anpassa sig efter konvergenskriterierna. Det står
            också i slutdokumentet. Det är i och för sig ingen nyhet, men
            det är intressant att det står även där. Det är detta frågan gäller.
            Man skall anpassa sig i syfte att kvalificera sig för det tredje
            steget. Frågan är om
          </note>
          <note>
            Sverige kommer att göra det. Frågan är teoretisk och gäller inte
            vad riksdagen kommer att besluta i framtiden. Skall Sveriges politik
            i enlighet med det här dokumentet präglas av en anpassning till
            konvergenskriterierna?
          </note>
          <note>
            Slutligen beträffande VEU så säger Mats
          </note>
          <note>
            Hellström att det är ett stickspår. Om det är ett stickspår så
            går det väl att ge ett klart svar. Det fanns här en antydan till
            ett svar. Mats Hellström anser personligen inte att vi skall bli
            medlemmar i VEU.
          </note>
          <note>
            Kan han då inte skärpa det uttalandet till att regeringen inte
            under några omständigheter avser att ta in Sverige i VEU, att
            det inte kommer något sådant förslag från regeringen och om regeringen
            trots allt skulle vilja göra det skall vi ha en folkomröstning?
          </note>
          <note>
            Detta är kärnfrågan. Kan Mats Hellström lova att det blir en
            folkomröstning innan Sverige går vidare in i en process med överstatlighet
            inom EU?
          </note>
          <note>
            För övrigt har opinionsmätningar i Frankrike,
          </note>
          <note>
            Storbritannien och Tyskland nyligen visat att det finns en massiv
            majoritet mot stormaktsbygget. Skulle man vågat ha folkomröstningar
            i dessa länder skulle det troligen ha blivit ett nej redan till
            Maastrichtfördraget.
          </note>
          <note>
            Det finns en ganska bred folkopinion som avvisar den sortens
            stormaktsbygge som Miljöpartiet kritiserar.
          </note>
          <note>
            Anf. 36 Statsrådet MATS HELLSTRÖM (s)
          </note>
          <note>
            replik:
          </note>
          <note>
            Herr talman! Sverige uppfyllde samtliga konvergenskrav som avser
            finansiell stabilitet så sent som 1991. Det är givet att det är
            viktigt med finansiell stabilitet. Det är en målsättning som den
            socialdemokratiska regeringen alltid har haft. Vi har arbetat
            utifrån den målsättningen under tidigare perioder och kommer naturligtvis
            att göra det i framtiden också.
          </note>
          <note>
            Vi anser dock inte att målen för EMU är tillräckliga. Vi anser
            att sysselsättningen måste få samma vikt som de finansiella stabilitetskraven.
            Detta är den svenska linjen som vi driver och fortsättningsvis
            kommer att driva aktivt som medlem i
          </note>
          <note>
            EU.
          </note>
          <note>
            Jag tycker att det är något tidigt att nu ta ställning till i
            vilka frågor vi skall ha folkomröstningar i framtiden. Det måste
            rimligen vara beroende av hur utfallet blir av den regeringskonferens
            som skall inledas 1996. Det finns de som tror att konferensen
            kommer att handla om utomordentligt dramatiska förändringar av
            helt nya institutionella byggen. Jag har sagt att jag för min
            del snarare tror att det kommer att handla mera om svåra frågor
            såsom hur EU
          </note>
          <note>
            organisatoriskt skall kunna anpassa sig så att man kan ta emot,
            vilket vi alla önskar, Estland, Lettland,
          </note>
          <note>
            Litauen, Polen, Tjeckien, Slovakien och Ungern som medlemmar
            och att det inte kommer att gälla så många dramatiska frågor.
            Det är ingen som i förväg vet hur det blir. Vilka beslut som skall
            fattas av den svenska riksdagen är hur som helst en fråga för
            riksdagen. Det kanske är rimligt att riksdagen avvaktar vilka
            förslag som faktiskt kommer från EU-
          </note>
          <note>
            systemet i det avseendet innan vi här bestämmer oss för om vi
            skall ha folkomröstning eller om riksdagen skall fälla avgörandet.
            Detta är en fråga för riksdagen att avgöra.
          </note>
          <note type="speaker">
            Anf. 37 HADAR CARS (fp) replik:
          </note>
          <note>
            Herr talman! Oberoende av de regler som kan finnas om vad som
            skall vara offentligt respektive inte offentligt från Ministerrådet,
            vet vi att praxis har varit att man inte har redogjort för hur
            de olika ministrarna har röstat. Hade det varit så hade t.ex.
            inte liberala tidningar i England och personer i Holland behövt
            vända sig till Europadomstolen för att med dess hjälp försöka
            få reda på hur olika beslut har tillkommit.
          </note>
          <note>
            Oberoende av hur det har varit och är, är det uppenbart att efter
            Sveriges och Finlands inträde kan vi utgå ifrån att det inte längre
            kommer att råda någon hemlighet om hur någon minister har röstat
            inom
          </note>
          <note>
            Ministerrådet i lagstiftningsfrågor. Jag tycker att det är ett
            positivt och bra beslut från regeringens sida, och ett besked
            som jag uppskattar.
          </note>
          <note>
            Jag uppskattar också att frågan om sysselsättning åt alla är
            en högt prioriterad fråga inom den europeiska unionen. Jag kan
            från min utgångspunkt intyga att inom EU fäster man nu mycket
            stort avseende vid dessa frågor. Uppmärksamheten kring vad EU
            gör är ingalunda av den karaktären som Per
          </note>
          <note>
            Gahrton försöker göra gällande.
          </note>
          <note>
            Låt mig också notera att det som sker när det gäller kampen mot
            arbetslösheten inom EU har igångsatts redan innan Sverige, Finland
            och Österrike blev medlemmar. Det tycker jag är mycket positivt.
          </note>
          <note>
            Jag kan inte tänka mig att svenska insatser kommer att minska
            engagemanget för att skapa arbete med hjälp av de metoder som
            man kan finna inom den europeiska unionen.
          </note>
          <note>
            Herr talman! Jag vill också säga att det är bra om den svenska
            regeringen inom EU:s ram bedriver jämställdhetskraven hårdare
            än vad andra regeringar hittills har gjort. Jag uppskattar också
            tankarna på en reformering av jordbrukspolitiken.
          </note>
          <note>
            Kontrollen över användningen av EU:s medel måste självfallet
            öka. Men den uppmaningen, Mats
          </note>
          <note>
            Hellström, skall vi väl inte i första hand rikta till EU
          </note>
          <note>
            utan till EU:s medlemsländer. Om jag är rätt informerad sker
            utbetalningar av medel från EU till länderna som i sin tur svarar
            för att dessa medel utbetalas enligt de lagar och regler som man
            har varit överens om i ministerrådet. Man kan alltså inte anklaga
            EU:s förvaltning för slapphet när det gäller kontrollen av medel.
            Det är snarare länderna i EU-
          </note>
          <note>
            kretsen som inte har kontrollerat att de medel som de har fått
            från EU har använts på ett riktigt sätt.
          </note>
          <note>
            Anf. 38 Statsrådet MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! På den sista punkten har naturligtvis
          </note>
          <note>
            Hadar Cars rätt. Länderna har ett huvudansvar. Jag tror också
            att EU-systemet och det faktum att den svenska kommissionären,
            Anita Gradin, delvis kommer att arbeta med dessa frågor, borgar
            för att de synpunkter som Hadar Cars och jag uppenbarligen är
            överens om får genomslag.
          </note>
          <note>
            Hadar Cars förde i huvudsak fram positiva synpunkter kring den
            deklaration som jag gjorde här.
          </note>
          <note>
            Jag uppskattar vad han sade.
          </note>
          <note>
            För att det här skall bli en realitet, för att vi verkligen skall
            kunna få ett inflytande, är det viktigt att vi kan samarbeta inom
            ministerrådet men också inom Europaparlamentet. Jag uppskattar
            att flera partier uttrycker att de kommer att arbeta aktivt i
            parlamentet för den här typen av frågor.
          </note>
          <note>
            Vi på regeringssidan behöver i högsta grad stöd av parlamentarikerna.
            Inom de olika parlamentsgrupperna skall olika frågor drivas, t.ex.
          </note>
          <note>
            sysselsättningsfrågan. Det skall vara ungefär så som
          </note>
          <note>
            Hadar Cars sade.
          </note>
          <note type="speaker">
            Anf. 39 EVA ZETTERBERG (v) replik:
          </note>
          <note>
            Herr talman! Statsrådet Hellström har i sitt anförande tagit
            upp en rad frågor. Från ja- och nejsidan är vi helt överens om
            flera frågor som är angelägna att Sverige driver i EU.
          </note>
          <note>
            Det som vi är överens om är kanske inte lika intressant att diskutera
            som de frågor som vi faktiskt har olika uppfattningar om.
          </note>
          <note>
            Ett område som Mats Hellström tog upp gällde hur kampanjen för
            och emot EU har breddat människors kunskap. Det gäller både de
            vanliga valdeltagarna och oss som har varit aktiva företrädare
            för den ena eller andra sidan ute i landet. Jag delar uppfattningen
            att det har varit ett stort positivt värde med den folkbildningskampanjen.
          </note>
          <note>
            Jag kan också konstatera att många av dem som har varit med känner
            att de på flera punkter inte har fått fullständig information
            från jasidan. Likaså har resurserna varit olika för ja- respektive
            nejsidan.
          </note>
          <note>
            Herr talman! En viktig fråga som Mats Hellström tog upp gällde
            demokratin och hur vi skall påverka så att EU blir mer öppet.
            Jag tycker inte att jag har fått något särskilt bra svar på frågan
            om hur den svenska regeringen kommer att agera mer kraftfullt
            för att förslagen skall förankras innan man fattar beslut i EU.
          </note>
          <note>
            Vi har exemplet med Anders Sundström och regionalpolitiken, som
            jag nämnde inledningsvis och som det också refereras till i dagens
            DN. Anders
          </note>
          <note>
            Sundström har konstaterat att regeringen inte är skyldig att
            ta upp förslag i riksdagen och få riksdagen med sig innan man
            fattar beslut i EU. Det är av oerhört stor betydelse att veta
            vilken inställning regeringen har. Hur kommer man att gå vidare?
          </note>
          <note>
            Jag frågade också Mats Hellström om vapenexporten. Jag nöjer
            mig inte med att vi får behålla våra egna regler. Jag kräver att
            den svenska regeringen aktivt agerar för att man skall upphöra
            med svensk vapenexport. Man skall också agera i
          </note>
          <note>
            Europa för att minska den internationella vapenhandeln, så att
            länder som uppenbart strider mot mänskliga rättigheter inte får
            möjligheter att importera från andra europeiska länder. Vad kommer
            regeringen att göra på det området?
          </note>
          <note>
            Herr talman! Mats Hellström ansåg att jag hade fel när jag sade
            att handelshindren skulle öka. Jag vill bara referera till ett
            TT-telegram som kom i början av december. Det handlar om hur EU
            officiellt hade återinfört tullar - beträffande textilimport från
          </note>
          <note>
            Indonesien, Thailand och Filippinerna - som tidigare hade upphört.
            Det finns fler exempel på hur t.ex.
          </note>
          <note>
            Spanien, åtminstone tillfälligt, har stoppat viktiga lån till
            Sydafrika. Man har också försökt förhindra humanitärt stöd till
            Rwanda. Det finns en rad sådana exempel, Mats Hellström.
          </note>
          <note>
            Anf. 40 Statsrådet MATS
          </note>
          <note type="speaker">
            HELLSTRÖM (s):
          </note>
          <note>
            Fru talman! Jag har samma uppfattning om vapenexporten som Eva
            Zetterberg. Jag kommer att driva den i EU:s ministerråd, som jag
            har gett uttryck för i en intervju i Svenska Freds- och
          </note>
          <note>
            Skiljedomsföreningens tidning PAX. Dels skall
          </note>
          <note>
            Sverige fortsätta med sin restriktiva vapenexport. Dels skall
            vi inom ramen för det frivilliga samråd som finns inom EU naturligtvis
            verka för att andra länder också skall gå mot en mer restriktiv
            riktning, precis som Eva Zetterberg är ute efter. Men detta är
            alltså någonting som vi själva bestämmer. Vi kan inte påtvingas
            någon ny politik utifrån. Vi kan heller inte tvinga andra länder
            inom EU att föra en annan politik, men från den svenska regeringens
            sida kommer vi, som jag har sagt i PAX, givetvis att verka för
            att man inom den frivilliga samrådsramen skall gå mot en mer restriktiv
            riktning. Skälet till att vapenexporten diskuteras inom EU är
            just att man vill åstadkomma en större restriktivitet. Jag tror
            att Eva Zetterberg och jag är överens på den punkten när det gäller
            vapenexporten.
          </note>
          <note>
            Eva Zetterberg tog upp demokratifrågorna. De absolut viktigaste
            frågorna handlar givetvis om hur vi här i riksdagen skall kunna
            ha ett bra samarbete.
          </note>
          <note>
            Regeringen skall i tid presentera förslag som sedermera kommer
            upp för beslut inom EU:s ministerråd. EU-delegationen, sedermera
            EU-
          </note>
          <note>
            nämnden, skall tillsammans med fackutskotten ge synpunkter i
            den processen. Vi har verkligen intresse av att den processen
            är så fullständig som möjligt.
          </note>
          <note>
            Partierna i riksdagen har också under hösten varit överens om
            att samarbetet i den nuvarande EU-
          </note>
          <note>
            delegationen skall syfta till att vi får pröva oss fram till
            ett mönster och system som vi tycker passar.
          </note>
          <note>
            Partierna får dra sina slutsatser inför EU-nämnden om hur vi
            skall få detta att fungera på ett bra sätt. Detta har vi varit
            överens om såväl när Socialdemokraterna satt i opposition som
            när vi nu sitter i regeringen.
          </note>
          <note>
            Hösten har varit en prövotid för att se hur det här systemet
            skall fungera så bra som möjligt. Självfallet vill vi gå långt
            i riktning mot att riksdagen skall ha reella möjligheter till
            inflytande. Det tror jag framgår väl av vad regeringen har uttryckt
            i dessa frågor.
          </note>
          <note>
            Till sist vill jag ta upp frågan om handelspolitiken.
          </note>
          <note>
            När det gäller tekoindustrin har Sverige faktiskt högre tullar
            än EU. Vi har däremot inga kvoter. Nu måste såväl Sverige som
            EU röra sig i riktning mot frihandel. Det är bra. Däremot har
            Eva Zetterberg rätt i att det finns faror. Vid det första tillfälle
            då jag hade möjlighet att tala i ministerrådet kring dessa frågor
            utfärdade jag en varning för att använda andra instrument. När
            tullarna sänks finns det en risk för att såväl USA som krafter
            inom EU vill utnyttja t.ex.
          </note>
          <note>
            antidumpningsvapen och annat för att tillfälligt stoppa import.
            Det har jag varnat för. Det gjorde jag, som sagt, i mitt första
            inlägg. Jag kommer att fortsätta att driva den inriktning som
            är en klar del av den svenska handelspolitiken och som det finns
            stor överensstämmelse om här i riksdagen. Sådana här tendenser
            måste man tidigt vara vaksam på. De finns såväl inom EU som i
            USA och i Japan. När
          </note>
          <note>
            Uruguayrundan äntligen är färdig och när vi skall gå till den
            friare handeln i WTO bör länder som Sverige aktivt bidra så att
            det blir en reell frihandel.
          </note>
          <note type="speaker">
            Anf. 41 EVA ZETTERBERG (v) replik:
          </note>
          <note>
            Herr talman! Det är bra, Mats Hellström. Vi är överens på flera
            punkter. Vi skall driva en restriktiv vapenexport i Sverige. Helst
            skall vi få bort den helt;
          </note>
          <note>
            jag hoppas att vi kan vara överens om det också. Vi skall även
            försöka minska den internationella vapenhandeln och försöka påverka
            andra länder i en restriktiv riktning.
          </note>
          <note>
            Herr talman! Jag hoppas att det uttalande som
          </note>
          <note>
            Mats Hellström gjorde om regeringens avsikter att förankra besluten
            i riksdagen innan man går vidare till
          </note>
          <note>
            EU står sig. Jag hoppas att frågan om regionalpolitiken, som
            vi redan har diskuterat, var ett nybörjarmisstag.
          </note>
          <note>
            Likaså gläder det mig att att man från regeringens sida aktivt
            vill driva på i fråga om handelspolitiken och öka möjligheterna
            för u-länderna. Jag vill särskilt understryka Afrikas läge, både
            vad gäller handel och bistånd. EU har hittills inte alls gynnat
            Afrika på det sätt som man borde med tanke på den svåra situation
            som råder där.
          </note>
          <note>
            Herr talman! Till sist vill jag ta upp det som Mats
          </note>
          <note>
            Hellström kritiserade mig för i sitt första anförande.
          </note>
          <note>
            Det handlar om resultatet av toppkonferensen i Essen när det
            gällde arbetsmarknadspolitiken. Jag hävdar liksom Per Gahrton
            att konvergenskraven underströks med all tydlighet. Jag tolkade
            vad som sades på konferensen om att man skulle gå i en riktning
            mot ökade löneskillnader. Jag citerar: "a wage policy which encourages
            job-creating investments and in the present situation requires
            moderate wage agreements below increases in productivity". Detta
            står under punkt nr 2.
          </note>
          <note>
            Herr talman! Jag uppfattar att detta klart ger möjlighet att
            öka inkomstskillnader, att gå under gränser med hänvisning till
            att produktiviteten är låg.
          </note>
          <note>
            Detta är en tolkning som jag har gjort, Mats
          </note>
          <note>
            Hellström. Vi får väl se hur man går vidare på det här området.
            Det finns bra deklarationer även från Essen om hur kampen mot
            arbetslösheten skall bedrivas, men jag vidhåller ändå att konvergenskraven
            ligger fast, och de går före kampen mot arbetslösheten.
          </note>
          <note>
            Anf. 42 Statsrådet MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! Just det citat som Eva Zetterberg läste upp ger
            inte grund för något tal om att det handlar om ökade löneskillnader.
            Det handlar om moderata löneökningar. Det är uttalanden som brukar
            göras i de flesta finansplaner, i alla fall i vårt land. Så har
            det varit under en mycket lång tid, och jag tycker inte att det
            är så dramatiskt som Eva Zetterberg vill ge intryck av. Framför
            allt handlar det inte om löneskillnader.
          </note>
          <note>
            När det gäller samrådet i riksdagen är jag mycket bestämd. Regeringen
            avser att ha ett öppet och långtgående samarbete med riksdagen.
            Anledningen till att samrådet skedde sent i det fall som Eva
          </note>
          <note>
            Zetterberg tog upp är att den tidigare regeringen inte blev färdig
            med förhandlingarna med kommissionen under sin tid.
          </note>
          <note>
            Det var en av de få frågor som inte hade lösts. Först efter det
            att den tidigare regeringen blev expeditionsministär var det möjligt
            att lösa vissa frågor mellan departementen. De lämnades över till
            oss. Därför kom den frågan sent till riksdagens EU-
          </note>
          <note>
            delegation. Men detta hade med förhandlingsföljden att göra -
            ingenting annat.
          </note>
          <note>
            De synpunkter som arbetsmarknadsminister
          </note>
          <note>
            Sundström fick vid kontakter med riksdagens partier är, såvitt
            jag förstår, synpunkter som han sedan har tagit hänsyn till inför
            den svenska fortsatta diskussionen med kommissionen. Jag tror
            att vi har på den punkten följt upp det som kan krävas och är
            önskvärt i fråga om samråd. Vi vill ha ett intensivt samråd.
          </note>
          <note>
            Den här hösten har alla, den tidigare regeringen och vi, med
            god vilja tagit till oss ett sätt att se på hur systemet fungerar.
            Vi har snabbt sett att beredningar i frågor inför ministerrådsmöten
            måste ske tidigare i departementen än vad traditionen har varit
            under tidigare perioder. Det är frågor vi har fått lära oss hantera
            under denna höst. Den 1 januari blir vi glädjande nog medlemmar
            av EU. Då hoppas jag att vi skall ha ett system som med god vilja
            skall göra så att det fungerar väl mellan regering och riksdag.
          </note>
          <note type="speaker">
            Anf. 43 MARGARETHA AF UGGLAS (m)
          </note>
          <note>
            replik:
          </note>
          <note>
            Herr talman! Östutvidgningen var ett stort ämne vid mötet i Essen.
            Men statsrådet Hellström sade litet i sitt anförande om de svenska
            insatserna i denna fråga. Jag undrar om statsrådet Hellström kan
            säga något om hur regeringen avser verka för att vara pådrivande
            i den fråga som kommer att vara mycket viktig i kommissionens
            och ministerrådets arbete under våren.
          </note>
          <note>
            Anf. 44 Statsrådet MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! Jag nämnde framför allt det faktum att man nu har
            slagit fast att förhandlingsmandatet för att förhandla fram Europaavtal
            för Baltikum, som man fattade beslut om i ministerrådet i november,
            skall bli färdigt under det kommande halvåret, dvs.
          </note>
          <note>
            under det franska ordförandeskapet.
          </note>
          <note>
            Margaretha af Ugglas undrar på vilket sätt Sverige arbetar aktivt.
            Margaretha af Ugglas känner väl till -
          </note>
          <note>
            ni arbetade så under er tid, vi gör så i den regering jag företräder
            - att Sverige arbetat aktivt för att Baltikum skall få möjligheten
            att börja förhandla om
          </note>
          <note>
            Europaavtal. Jag tror att Sverige tillsammans med andra länder
            har bidragit till att beslutet om detta mandat fastställdes i
            slutet av november.
          </note>
          <note>
            Den korta tid som förhandlingarna avses ske under, ett halvår,
            ger de baltiska länderna en möjlighet att komma i samma startläge
            inför förhandlingar om medlemskap som Polen, Ungern,
          </note>
          <note>
            Tjeckien och Slovakien redan har. Sverige kommer att aktivt i
            den ministerrådsarbetsgrupp som följer förhandlingarna under våren
            bevaka att den snabba tidtabellen följs och försöka lösa eventuella
            problem på ett bra sätt.
          </note>
          <note>
            I övrigt har vi påpekat i olika sammanhang att vi anser att det
            material som har lagts fram till mötet i
          </note>
          <note>
            Essen måste kompletteras ordentligt på två punkter.
          </note>
          <note>
            Den första punkten gäller förstås jordbruket. Det måste tas större
            steg för att anpassa EG:s eget jordbruk. Jag talade om det tidigare,
            och Margareta
          </note>
          <note>
            Winberg kommer in på det senare.
          </note>
          <note>
            Den andra punkten gäller just handelspolitiken.
          </note>
          <note>
            Eva Zetterberg och jag är överens om att vi måste arbeta för
            en snabbare avveckling av tullar och andra handelshinder gentemot
            Östeuropa och Baltikum.
          </note>
          <note type="speaker">
            Anf. 45 MARGARETHA AF UGGLAS (m)
          </note>
          <note>
            replik:
          </note>
          <note>
            Herr talman! Beslutet vid mötet i Essen om
          </note>
          <note>
            Baltikum är alldeles utmärkt. Där har vi en fortsatt roll att
            spela, dvs. se till att Baltikum så fort som möjligt får Europaavtal.
          </note>
          <note>
            Min fråga gällde också Sveriges strategi vad gäller hela östutvidgningen.
            Även här har vi en möjlighet att verka pådrivande, bl.a. tack
            vare vår traditionella frihandelspolitik. Frihandel för t.ex.
            industrivaror vore något att uppnå.
          </note>
          <note>
            Vi måste skaffa oss en strategi när det gäller hela östutvidgningen.
            Det gäller både den stegvisa utvecklingen, EU:s egen reformverksamhet
            och naturligtvis att det skall bli en fast tidsplan för östutvidgningen.
            Detta är EU:s historiska uppgift.
          </note>
          <note>
            Anf. 46 Statsrådet MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! Jag delar Margaretha af Ugglas uppfattning att det
            är viktigt att det blir en tidsplan och att Sverige skall ha en
            roll av att aktivt driva på dessa frågor.
          </note>
          <note>
            På de två områden som är mest centrala för att en tidsplan skall
            få en rimlig omfattning - inte kort, för tid kommer det att ta
            - är att EG reformerar sin jordbrukspolitik, sänker jordbruksstöden,
            går in för mer av en reformering av jordbruket efter den linje
          </note>
          <note>
            OECD har rekommenderat och som GATT-rundan i viss mån handlar
            om och som vi i Sverige har gjort i vår nationella reform. Det
            är en viktig förutsättning för att en tidsplan skall bli rimlig.
          </note>
          <note>
            En annan förutsättning är just handelspolitiken.
          </note>
          <note>
            Där arbetar vi aktivt från svensk sida för att skapa ett alleuropeiskt
            frihandelsområde. Där finns hinder. Det är svårt att i en kort
            replik, herr talman, utveckla vad kumulation är för något. Vi
            vill rensa bort de hinder som i dag gör att de olika frihandelsområdena
            i
          </note>
          <note>
            Europa inte stämmer ihop. Det är en annan viktig punkt för att
            kunna gå snabbt vidare och göra det möjligt att i större omfattning
            importera från länder i
          </note>
          <note>
            Östeuropa, så att de kan göra vad som är viktigt i deras tidtabeller,
            nämligen en omställning av deras ekonomier.
          </note>
          <note>
            Detta är något vi har gjort på ett enklare plan, nämligen när
            vi i EES-sammanhang har arbetat för att möjliggöra ett deltagande
            i den stora inre marknaden.
          </note>
          <note>
            Det har vi gjort under ett tiotal år i EFTA-länderna.
          </note>
          <note>
            Med ett betydligt svårare startläge skall nu de östeuropeiska
            länderna göra detsamma. Skall det bli möjligt för dem, måste vi
            öppna oss mer och snabbare för import av deras varor.
          </note>
          <note type="speaker">
            Anf. 47 BIRGER HAGÅRD (m):
          </note>
          <note>
            Herr talman! Det har sagts förut, men det förtjänar att än en
            gång understrykas, att det är förvisso en historisk dag i dag.
            Vi står nu i beredskap att fatta ett beslut om Sveriges medlemskap
            i den europeiska unionen. Äntligen blir svenskarna fullgoda och
            fullvärdiga européer!
          </note>
          <note>
            För oss moderater finns det särskild anledning att känna stolthet
            och glädje över detta. Det är mer än tre decenniers träget, envist
            och målmedvetet arbete som nu kröns med framgång.
          </note>
          <note>
            Men det är många nya utmaningar som väntar på oss. Det har talats
            om den förestående regeringskonferensen i Dublin 1996. Vi har
            ett eventuellt medlemskap i VEU. Vi hoppas också att på allvar
            kunna diskutera ett svenskt inträde i en europeisk monetär union
            i framtiden.
          </note>
          <note>
            Allt detta är sådana frågor som kommer att diskuteras som det
            har uttryckts, bl.a. från Maj-Lis
          </note>
          <note>
            Lööw, inte bara från en svensk utgångspunkt, utan vi kommer att
            delta i den stora europeiska debatten på ett helt annat sätt än
            vad vi har gjort tidigare.
          </note>
          <note>
            Herr talman! När det gäller konstitutionsutskottets handhavande
            av dessa ärenden är det framför allt vissa frågor som har kommit
            på utskottets bord. Det är införlivandet av de europeiska gemenskapernas
            regler med den svenska rätten. Det är överlåtelse av beslutsbefogenheter
            till den europeiska unionen. Det är också frågan om hur samråd
            mellan regering och riksdag skall ordnas för framtiden.
          </note>
          <note>
            Som bekant vilar den europeiska unionen,
          </note>
          <note>
            Maastrichtfördraget, på tre pelare. Den första pelaren gäller
            de tre gemenskaperna - Kol- och stålunionen,
          </note>
          <note>
            Euratom och den ekonomiska gemenskapen. Här är det fråga om en
            överstatlighet.
          </note>
          <note>
            Den andra pelaren gäller utrikes- och säkerhetspolitiken. Det
            är fråga om ett mellanstatligt samarbete där icke någon överstatlighet
            i och för sig kommer i fråga.
          </note>
          <note>
            Den tredje pelaren gäller rättsliga frågor och inrikes angelägenheter.
            Också där är det fråga om ett mellanstatligt samarbete men utan
            överstatlighet.
          </note>
          <note>
            De europeiska gemenskaperna förutsätter att medlemsländerna överlåter
            beslutandebefogenheter till de gemensamma organen. För att det
            skall kunna ske har det krävts grundlagsändringar i Sverige. Det
            slutgiltiga beslutet fattades den 23 november och trädde i kraft
            den 1 december. Vi har alltså en grund att stå på när vi går vidare.
          </note>
          <note>
            Jag vill också erinra om att Valprövningsnämnden i går eftermiddag
            avvisade de besvär som kommit in angående folkomröstningen. Resultatet
            från folkomröstningen har på det sättet nu vunnit laga kraft.
          </note>
          <note>
            Grundlagsbestämmelserna innebär att riksdagen kan överlåta beslutanderätt
            till den europeiska gemenskapen så länge som dessa har ett fri-
            och rättighetsskydd som motsvaras av det som ges i vår regeringsform
            och i den europeiska konventionen angående de mänskliga rättigheterna.
          </note>
          <note>
            I utskottsbetänkandet finns det en reservation där
          </note>
          <note>
            Vänsterpartiet och Miljöpartiet vill ställa villkor.
          </note>
          <note>
            Riksdagen skall enligt deras mening i efterhand kunna fatta beslut
            som går före EG-rätten. Detta är naturligtvis alldeles orimligt.
            Sverige är skyldigt rent folkrättsligt att följa de förpliktelser
            som fördraget och anslutningsakten innehåller. Vi kan inte säga
            i ena ögonblicket: "Okej, vi accepterar fördraget. Vi går med
            i EU helhjärtat, men under förutsättning att om det är så att
            vi kanske inte skulle vilja göra det förbehåller vi oss rätten
            att komma med en invändning." Detta är alldeles orimligt. Inskrivandet
            av en sådan passus skulle inte ha någon reell tyngd.
          </note>
          <note>
            Den andra stora fråga som utskottet har behandlat gäller hur
            samrådet skall organiseras mellan regering och riksdag. Riksdagen
            skall ha kvar ett inflytande och skall bli väl orienterad om vilka
            frågor som skall tas upp i Bryssel.
          </note>
          <note>
            Riksdagen fattade redan den 7 juni i år ett principbeslut om
            inrättande av en EU-nämnd. Nu går vi alltså vidare och säger i
            detalj hur den skall se ut.
          </note>
          <note>
            Det blir en EU-nämnd som, och det framgår av själva namnet, precis
            som utrikesnämnden inte har några beslutande befogenheter, utan
            endast samrådande. Det innebär alltså att fackutskotten behåller
            sin roll. Utrikesnämnden kommer att behålla den roll som det är
            fastslaget i våra grundlagar att den skall ha.
          </note>
          <note>
            I det här sammanhanget förekommer en motion från Margaretha af
            Ugglas och Maj-Lis Lööw. Den har förut berörts från talarstolen
            av de bägge motionärerna. Där ville man att EU-nämnden skulle
            begränsa sitt samråd till sådana frågor som gällde överstatlighet.
          </note>
          <note>
            Utskottet har inte velat gå med på det av det skälet att då skulle
            den andra pelarens och den tredje pelarens frågor falla utanför.
            Det var kanske inte meningen att så skulle ske.
          </note>
          <note>
            Emellertid skall det understrykas att det naturligtvis är svårt
            att nu lägga fast former för hur samarbetet skall gå till. Vi
            har en begränsad erfarenhet av det hela genom EU-delegationens
            arbete. Vi har kunnat studera hur Danmark har agerat i det här
            sammanhanget, och det finns även andra exempel bland de länder
            som redan är medlemmar.
          </note>
          <note>
            Konstitutionsutskottet framhåller därför att den föreslagna samverkan
            innebär helt nya förhållanden och arbetsformer för riksdagen.
            Det gäller för utskottet att noga följa utvecklingen. På basis
            av de erfarenheter som man har vunnit skall man sedan kunna föreslå
            de nödvändiga förändringarna av arbetsformerna i framtiden.
          </note>
          <note>
            Till sist, herr talman, en fråga som också har dykt upp, och
            det är hur protokollföringen vid EU-
          </note>
          <note>
            nämndens sammanträden skall gå till.
          </note>
          <note>
            Talmanskonferensen har föreslagit att den skall gå till på samma
            sätt som i utskotten. Men utskottets majoritet har velat gå längre
            och vill att man skall företa stenografiska uppteckningar av vad
            som föregår i EU-nämnden.
          </note>
          <note>
            Det har vi moderater reagerat mot. Vi fruktar att det blir alltför
            lätt att kanske undvika att föra samtal om brännbara angelägenheter
            i en nämnd där man vet att allting kommer att vara ute nästa dag
            eller kanske redan samma dag. Vi är rädda för att om man ger detta
            den stora offentligheten, kommer man att undvika att ta upp vissa
            frågor i EU-nämnden. Det blir i stället överläggningar man och
            man eller man och kvinna emellan, sådant som inte kommer ut.
          </note>
          <note>
            Därför avvisar vi detta och går på talmanskonferensens förslag,
            att protokollföring bör ske på samma sätt som i utskotten.
          </note>
          <note>
            Med dessa ord, herr talman, ber jag att få yrka bifall till hemställan
            i konstitutionsutskottets betänkande 17 och i konstitutionsutskottets
            betänkande 22 med undantag av den punkt som avser just protokollföringen,
            där jag i stället yrkar bifall till reservation nr 9.
          </note>
          <note type="speaker">
            Anf. 48 BIRGITTA HAMBRAEUS (c):
          </note>
          <note>
            Herr talman! Först vill jag vända mig till valprövningsnämndens
            ledamot Birger Hagård, som alltså konstaterade att folkomröstningen
            nu hade vunnit laga kraft. Folkomröstningen var en förutsättning
            för att riksdagen skulle kunna bekräfta grundlagsändringen. Jag
            vill också konstatera att vi fattade beslut om grundlagsändringen
            innan folkomröstningen hade vunnit laga kraft.
          </note>
          <note>
            Några ord om avtalet med EU. I betänkande UU5
          </note>
          <note>
            föreslås riksdagen ratificera avtalet om anslutning till
          </note>
          <note>
            EU. På sidan 41 beskriver utskottet de befarade riskerna med
            ett s.k. utanförstående. Det är ett märkligt ord för världens
            kanske mest öppna land, som tillhör de tio länder på jorden som
            är med i flest internationella sammanslutningar. Konsekvenserna
            av ett sådant utanförstående skulle enligt utskottet vara att
            investeringar motverkas, räntan stiger och tillväxttakten blir
            lägre.
          </note>
          <note>
            Statsministern ansåg att detta var en sådan allvarlig risk att
            han vädjade om ett ja i folkomröstningen, för att slippa en tilltagande
            maktlöshet, sade han. Men nu har vi facit. Efter några timmars
            räntefall efter folkomröstningen stiger räntorna igen i Sverige.
            Börsens värde sjunker, investeringar beror av helt andra faktorer
            än EU. Det deklareras nu tydligt av dem som gör investeringarna.
          </note>
          <note>
            I kontrast: Efter Norges nej sjunker räntan där, och tillväxten
            ökar så snabbt att ekonomin måste kylas ned. Det är inte märkligt
            att många känner sig lurade i
          </note>
          <note>
            Sverige.
          </note>
          <note>
            Det framgår av utskottets betänkande att vi inte fått några permanenta
            undantag från att i allt lyda vad
          </note>
          <note>
            EU bestämmer. Det framgår vidare att vi nu kommer att bli observatörer
            i WEU, och glidandet mot den gemensamma försvarspolitiken fortsätter.
          </note>
          <note>
            Alliansfriheten blir ett tomt ord.
          </note>
          <note>
            Den gemensamma förklaringen mellan EU och
          </note>
          <note>
            Sverige om Euratom har inte placerats i anslutningsakten till
            avtalet, utan i slutakten och har alltså inget juridiskt värde.
          </note>
          <note>
            Utskottet har en intressant skrivning om EMU på sidan 103: "Ett
            slutligt svenskt ställningstagande till övergången från den andra
            till den tredje fasen av
          </note>
          <note>
            EMU - dvs. en fullständig samordning av penningoch valutapolitiken
            - kommer enligt finansutskottets yttrande till utrikesutskottet
            att göras i ljuset av den fortsatta utvecklingen och i enlighet
            med Sveriges åtaganden som medlemsstat. Den interna svenska beslutsordningen
            innebär att det ytterst är riksdagen som skall ta ställning."
          </note>
          <note>
            Riksdagens ställningstagande är alltså bara en intern angelägenhet.
            Vi är bundna av EU när det gäller framtiden för vår valuta och
            vår riksbank.
          </note>
          <note>
            Sverige åtar sig nämligen som medlemsstat att följa de regler
            som beslutats i Maastricht. Där står i Artikel
          </note>
          <note>
            109 j:4 att den tredje fasen skall inledas senast 1999
          </note>
          <note>
            och att det är ministerrådet som bestämmer vilka stater som ingår,
            inte medlemsländernas parlament.
          </note>
          <note>
            Det viktiga steget när det gäller valutaunionen är egentligen
            inte om det längre går att betala med svenska kronor i Sverige
            eller inte. Det kan vi nog göra så länge vi vill. Avgörande är
            när Sverige inte längre har en demokratiskt styrd egen riksbank
            och kronan oåterkalleligt låses till ecun. Då har vi gett upp
            vår rätt till en egen finanspolitik.
          </note>
          <note>
            Den konservative parlamentsledamoten i
          </note>
          <note>
            Storbritannien, Norman Lamont, försökte i
          </note>
          <note>
            Maastrichtförhandlingarna att få finansministrarna med på att
            alla medlemsstater i likhet med
          </note>
          <note>
            Storbritannien skulle låta sina parlament få rösta om en gemensam
            valuta. Men han fick till svar att om parlamenten fick yttra sig
            kanske de skulle säga nej, och Europa skulle aldrig nå sitt mål,
            Europa skulle aldrig utvecklas.
          </note>
          <note>
            Till anslutningslagen. Den behandlas i konstitutionsutskottets
            betänkande 17. Där framgår det klart att Sverige ger upp sin suveränitet
            genom medlemskapet i EU. I den korta, tydliga anslutningslagen,
            som återges på sidan 24 i betänkandet, säger man rakt på sak att
            den andra och tredje paragrafen innebär att allt som EU hittills
            beslutat och i framtiden kommer att besluta "gäller här i landet".
          </note>
          <note>
            Detta är självfallet det helt centrala i medlemskapet, att vi
            förbinder oss att lyda EU i allt.
          </note>
          <note>
            Det är om detta informationen inför folkomröstningen skulle handlat.
            Som bekant nämndes det inte ens i
          </note>
          <note>
            UD-texten i Riksskatteverkets informationsbroschyr till hushållen.
            Av brist på utrymme, har Mats
          </note>
          <note>
            Hellström påstått i en interpellationsdebatt.
          </note>
          <note>
            Jag vill också säga något om finansutskottets betänkande 5. Det
            gäller budgeteffekter.
          </note>
          <note>
            Nu kommer räkningen. EU-medlemskapet kostar varje år ca 20 miljarder
            kronor i direkta anslag. Det skall finansieras utan att ytterligare
            lån tas upp på marknaden. Det underlättar inte regeringens strävan
            att balansera budgeten.
          </note>
          <note>
            Vi har en rabatt de första åren, men den skall betalas tillbaka.
            Det är viktigt att komma ihåg att
          </note>
          <note>
            Sverige inte får ett enda öre av EU. Vi betalar in mycket mer
            än vi kan få tillbaka. Och det vi får tillbaka kommer på EU:s
            villkor.
          </note>
          <note>
            Vi skall också, framgår det av finansutskottets betänkande, bidra
            med ca 18 miljarder kronor som grundkapital till Europeiska investeringsbanken
            och göra de inbetalningar och garantiåtaganden som följer av ett
            medlemskap i banken.
          </note>
          <note>
            Dessutom skall vi anslå nästan 1 miljard, 950
          </note>
          <note>
            miljoner kronor, som bidrag till kapitalet i Europeiska investeringsbanken.
            Bankens huvuduppgift är att bidra till en balanserad regional
            utveckling inom EU
          </note>
          <note>
            genom att finansiera ekonomiskt sunda investeringar i de mest
            eftersatta regionerna. Det har hittills verkat bli mest motorvägar.
          </note>
          <note>
            Det framgår inte närmare av finansutskottets betänkande hur dessa
            åtaganden kommer att belasta statsbudgeten. Ett förslagsanslag
            på 950 miljoner kronor kommer på tilläggsbudget.
          </note>
          <note>
            Min slutsats av de här tre betänkandena är följande:
          </note>
          <note>
            Jag har i folkomröstningskampanjen lovat att inte hindra att
            innebörden av ett ja i folkomröstningen genomförs. Även om de
            få ledamöter som röstade nej i folkomröstningen skulle vidhålla
            detta nej nu kommer riksdagen med överväldigande majoritet att
            rösta för att landets suveränitet överlämnas till
          </note>
          <note>
            Europeiska unionen. Min röst behövs alltså inte för att folkmajoritetens
            vilja skall genomföras.
          </note>
          <note>
            Jag kan inte förmå mig att vara med om detta, enligt min mening,
            djupt olyckliga beslut och kommer inte att delta i omröstningen
            om UU5, KU17 och
          </note>
          <note>
            FiU5. Jag anser att Sverige bäst tar sitt ansvar för
          </note>
          <note>
            Europas framtid som ett fritt, öppet land i fortsatt samarbete
            med EU, men med rätt att bestämma självt vad som skall gälla i
            vårt eget land.
          </note>
          <note>
            Nu övergår jag till konstitutionsutskottets betänkande 22. Det
            gäller det praktiska samarbetet för demokrati i vårt land.
          </note>
          <note>
            I KU22 tar man upp ändringar i riksdagsordningen för att reglera
            samverkan mellan riksdag och regering efter EU-anslutningen. Riksdagen
            överlämnar nu sin förut suveräna normgivningsmakt till EU. Det
            är regeringen som kommer att utöva Sveriges del av denna lagstiftningsmakt.
          </note>
          <note>
            Genom utskottets behandling av prop. 19 och talmanskonferensens
            förslag nr 1 förslås former för
          </note>
          <note>
            EU-lagstiftningsarbetet i samverkan mellan regering och riksdag.
          </note>
          <note>
            I Centerns motion K5 har vi framhållit att om man vill påverka
            EU:s beslut är det nödvändigt att komma in så tidigt som möjligt
            i beslutsprocessen. När ett ärende väl finns på ministerrådets
            dagordning och kommer till EU-nämnden är det ofta för sent.
          </note>
          <note>
            När kommissionen lämnar över ett lagförslag blir det offentligt.
            Det kommer att behandlas bl.a. i parlamentet och i ministerrådets
            olika arbetsgrupper samt i COREPER, där vår ambassadör i Bryssel
            ingår.
          </note>
          <note>
            I många fall skickas förslaget fram och tillbaka flera gånger.
          </note>
          <note>
            Det är under denna process som man kan påverka, och det är helt
            väsentligt att förslaget också diskuteras offentligt i Sverige
            för att de grupper som berörs skall ha en chans att komma med
            synpunkter.
          </note>
          <note>
            Denna offentliga debatt skulle ge underlag för de beslut som
            kommer att fattas av de svenska ämbetsmännen och diplomaterna
            samt av regeringen.
          </note>
          <note>
            Det skulle därmed i någon mån kunna ersätta den remissbehandling
            som brukar föregå förslag till nya lagar i Sverige. De internationella
            korrespondenternas intresse kunde kanske också väckas, varvid
            debatten spreds till andra EU-stater om hur Sverige står i en
            viss fråga som håller på att "processas" i EU.
          </note>
          <note>
            En av talmanskonferensen tillsatt arbetsgrupp har bl.a. föreslagit
            (KU22, s. 25) att när förslag till förordningar, direktiv m.m.
            samt viktigare redogörelser lagts fram av kommissionen och översatts
            till svenska överlämnar regeringen dokumenten till riksdagen.
            Förslag till viktigare rättsakter skall så snart som möjligt följas
            av en skriftlig redogörelse för förslagets innebörd och förhållande
            till svenska bestämmelser. Dokumenten från regeringen fördelas
            av utskottens kanslier.
          </note>
          <note>
            Det är väldigt viktigt att fackutskotten i riksdagen på ett tidigt
            stadium får reda på vad som är på gång inom EU:s beslutsprocess.
          </note>
          <note>
            På s. 28 i KU22 utgår utskottet från att denna information från
            regeringen till riksdagen i huvudsak kommer att överlämnas enligt
            den av arbetsgruppen skisserade ordningen. Därigenom ges goda
            förutsättningar för utskotten att kunna agera på ett tidigt stadium
            under det att en fråga behandlas inom
          </note>
          <note>
            Europeiska unionen.
          </note>
          <note>
            Konstitutionsutskottet föreslår att riksdagsordningen ändras
            så, att utskotten får rätt att kalla också regeringsledamöter
            för information i EU-
          </note>
          <note>
            frågor.
          </note>
          <note>
            Centern föreslår i sin motion K5 att ett utskott kunde offentliggöra
            en fråga genom att skicka ett yttrande till EU-nämnden tidigt
            under en frågas behandling. Konstitutionsutskottet vill inte föreskriva
            något nu utan att först ha studerat erfarenheterna från detta
            nya samarbete mellan riksdag och regering. Man vill se om någon
            ytterligare formalisering blir önskvärd. Detta blir en viktig
            angelägenhet för KU, som kommer att ha hjälp av de stenografiska
            anteckningar som vi föreslår skall föras vid statsrådens överläggningar
            med EU-nämnden.
          </note>
          <note>
            Birger Hagård tog här upp moderaternas reservation i anslutning
            till detta. Han anförde att det vore fel att omedelbart offentliggöra
            allting som sägs i nämnden. I och för sig innebär inte stenografiska
            anteckningar att allting blir offentliggjort. Det argumentet faller
            alltså. Jag hoppas att riksdagen kommer att ändra riksdagsordningen
            med två tredjedels majoritet - jag är rädd för att det kommer
            att behövas så stor majoritet för att detta väldigt viktiga beslut
            om stenografiska anteckningar i EU-
          </note>
          <note>
            nämnden skall gå igenom.
          </note>
          <note>
            Centern har avgett en reservation till KU22. Vi anser att det
            vore bättre att utrikesutskottet skötte samrådet med regeringen
            när det gäller den s.k. andra pelarens frågor i EU, som rör utrikes-
            och säkerhetspolitiken.
          </note>
          <note>
            Utrikesutskottet följer kontinuerligt med i de sekretessbelagda
            rapporterna från Sveriges sändebud i hela världen och har stor
            sakkunskap på området. EU-
          </note>
          <note>
            nämndens arbete med alla andra frågor, som delvis går in i varandra,
            bör vara fullt tillräckligt för att överbelasta dess ledamöter.
            Jag yrkar bifall till reservation nr 3 om att regeringen skall
            samråda med utrikesutskottet i stället för med EU-nämnden när
            det gäller utrikes- och säkerhetspolitiska frågor. I övrigt yrkar
            jag bifall till utskottets förslag i betänkandet
          </note>
          <note>
            KU22.
          </note>
          <note>
            Herr talman! Sammanfattningsvis deltar jag inte i det enligt
            min mening djupt olyckliga beslutet att ansluta Sverige till Europeiska
            unionen, enligt förslagen i UU5, KU17 och FiU5. Jag kommer att
            arbeta för att Sverige skall återfå sin suveränitet.
          </note>
          <note>
            Under tiden är det viktigt att riksdagen finner arbetsformer
            för ett så stort demokratiskt deltagande som möjligt i de beslut
            i Bryssel som kommer att binda Sverige. Talmanskonferensens förslag
            i TK1
          </note>
          <note>
            kan bli av stor betydelse för detta. Jag bejakar KU:s beslut
            att noga följa samverkan mellan riksdagens utskott och regeringen
            för att se om förbättringar i samverkansformerna behövs.
          </note>
          <note>
            Jag anser att utrikesutskottet och inte EU-nämnden borde vara
            regeringens samrådspartner när det gäller utrikes- och säkerhetspolitiken.
            Jag yrkar därför bifall till reservation 3 och i övrigt bifall
            till hemställan i konstitutionsutskottets betänkande nr 22.
          </note>
          <note type="speaker">
            Anf. 49 BIRGER HAGÅRD (m) replik:
          </note>
          <note>
            Herr talman! Birgitta Hambraeus fortsätter att plädera för det
            utanförskap som hon tydligen har gjort till den stora målsättningen
            i sitt politiska liv. Men jag förstod inte riktigt om hon hade
            några invändningar mot den tågordning som följs i Sverige.
          </note>
          <note>
            Vi hade alltså en folkomröstning den 13
          </note>
          <note>
            november. Därefter beslutade riksdagen att anta det vilande förslaget
            till grundlagsändring som är aktuellt i sammanhanget den 23 november,
            vilken trädde i kraft den 1 december. Allt har varit helt i sin
            ordning.
          </note>
          <note>
            Sedan sade Birgitta Hambraeus att vi lyder EU i allt och att
            vi förlorar vår suveränitet. Detta är i och för sig ett nonsensprat.
            Birgitta Hambraeus vill väl inte gärna påstå att Danmark, Tyskland
            och Frankrike skulle vara nationer som inte har sin suveränitet.
          </note>
          <note>
            Naturligtvis har de det. Men som i alla sammanhang när man ingår
            internationella överenskommelser är det alldeles givet att man
            också tillsammans med alla andra får ge avkall på vissa delar
            i god rousseauansk anda. Vi överlåter en del befogenheter för
            att få större befogenheter tillsammans med de andra.
          </note>
          <note>
            Jag vill här läsa upp hela den paragraf som också gäller överlåtelse
            av beslutsbefogenheterna i anslutningslagen 3 §:
          </note>
          <note>
            Europeiska gemenskaperna får efter Sveriges anslutning till Europeiska
            unionen fatta beslut som gäller här i landet i den omfattning
            och med den verkan som följer av de fördrag och andra instrument
            som anges i 4 §.
          </note>
          <note>
            Detta innebär alltså en begränsning i vad som kan förekomma under
            den första pelaren. Andra pelaren och tredje pelaren berörs inte
            i sammanhanget.
          </note>
          <note type="speaker">
            Anf. 50 BIRGITTA HAMBRAEUS (c)
          </note>
          <note>
            replik:
          </note>
          <note>
            Herr talman! I den ändrade grundlagen stod det att under förutsättning
            att en folkomröstning har hållits i landet äger riksdagen rätt
            att besluta om att överlåtelse är möjligt. Men en folkomröstning
            har ju inte ägt rum i juridisk mening förrän den har vunnit laga
            kraft. Riksdagen beslutade alltså om grundlagsändringen utan att
            avvakta att folkomröstningen hade vunnit laga kraft.
          </note>
          <note>
            Sedan kom det allvarliga anmärkningar när det gällde lagligheten
            i folkomröstningen, eftersom det fanns broschyrer som var författade
            av den ena sidan, dvs. den sida som pläderade för ett ja. Broschyren
            från sekretariatet inom UD fanns i vallokalen, på
          </note>
          <note>
            Posten. Man kan verkligen ifrågasätta om vallagen därmed uppfylldes.
          </note>
          <note>
            Valprövningsnämnden, där Birger Hagård ingår, har nu kommit fram
            till att man har uppfyllt lagens bestämmelser, och det var ju
            tur det. Vad hade hänt om ni hade funnit att folkomröstningen
            i själva verket var olaglig? Då hade vi ju inte kunnat ändra grundlagen
            på det här sättet.
          </note>
          <note>
            Birger Hagård menar fortfarande att Norge genom sitt nej till
            EU skulle befinna sig i något sorts utanförstående. Sverige är
            bland de tio länder på jorden som är med i flest internationella
            organisationer, kanske det land som är öppnast, det land som har
            flest frihandelsförbindelser med hela världen. Att påstå att vi
            är utanför bara för att vi inte går in i ännu en internationell
            organisation är att missbruka ord.
          </note>
          <note>
            Dessutom innebär medlemskapet, trots det som
          </note>
          <note>
            Birger Hagård här har sagt, att vi ger upp stora delar av vår
            suveränitet. Annars hade ju inte grundlagen behövt ändras över
            huvud taget. Självfallet är också ett kommunfullmäktige och ett
            landsting suveränt på sitt sätt. Riksdagen kommer att bli suveränt
            på många områden, men landet Sverige är inte längre ett helt suveränt
            land. EU har rätt att fatta beslut som gäller här i landet.
          </note>
          <note type="speaker">
            Anf. 51 BIRGER HAGÅRD (m) replik:
          </note>
          <note>
            Herr talman! För Birgitta Hambraeus handlar det om vi och dom.
            Men för mig och för den övervägande delen av riskdagens ledamöter
            blir vi delaktiga i och ansvariga för de beslut som i framtiden
            fattas i
          </note>
          <note>
            Europa. Det är inte längre vi och dom, utan det är endast vi
            som gäller.
          </note>
          <note>
            När det sedan gäller Valprövningsnämnden kan jag försäkra Birgitta
            Hambraeus att vi diskuterade ingående de invändningar som hade
            rests, men det befanns att de inte hade någon egentlig saklig
            tyngd.
          </note>
          <note>
            Därför kom också invändningarna att avvisas. Det var inget svårt
            beslut. Det var ett enhälligt beslut i
          </note>
          <note>
            Valprövningsnämnden.
          </note>
          <note type="speaker">
            Anf. 52 BIRGITTA HAMBRAEUS (c)
          </note>
          <note>
            replik:
          </note>
          <note>
            Herr talman! Jag tror att Birger Hagård skulle ha hållit med
            mig om att det hade varit ytterst pinsamt om Valprövningsnämnden
            hade kommit fram till ett annat beslut, nämligen att folkomröstningen
            hade varit olaglig. Då hade grundlagen ändrats utan att en laglig
            folkomröstning hade hållits i landet.
          </note>
          <note type="speaker">
            Anf. 53 KENNETH KVIST (v):
          </note>
          <note>
            Herr talman! Det är knappast någon hejd på den
          </note>
          <note>
            "EU-fori" som drabbat vissa EU-anhängare. I dag kunde vi höra
            Birger Hagård inleda sitt anförande med en betraktelse, där han
            sade så här: Äntligen blir vi fullvärdiga européer.
          </note>
          <note>
            Vad var vi innan? Var vi halvasiater, eller vad menar Hagård?
          </note>
          <note>
            Vi närmar oss, herr talman, ett enligt min mening tragiskt ögonblick
            i svensk historia. Vi övergår nu från en omkring 500-årig period
            av nationell självständighet till att bli en del av en union.
            Vi övergår från en parlamentarisk demokrati till att bli underordnade
            ett blandsystem, där väsentliga delar av politiken och lagarna
            kommer att beslutas utan möjlighet för riksdagen och dess uppdragsgivare,
            de svenska väljarna, att påverka. Det elitistiska och abstrakta
            EU-projektet kommer nu att tränga undan stora delar av den folkförankrade
            demokratin. Det gäller då att göra skadorna för demokratin så
            små som möjligt.
          </note>
          <note>
            I Grundlagsutredningen inför EU föreslogs en ny paragraf i 1
            kap. regeringsformen, med den innebörden att Sveriges förpliktelser
            enligt anslutningen till Europeiska unionen ej skulle kunna hindras
            av nationella lagar eller ens vår grundlag.
          </note>
          <note>
            Denna paragraf döptes i vänsterreservationen till betänkandet
            till plattläggarparagrafen. Den följande debatten ledde till att
            den lösning till reglering av
          </note>
          <note>
            Sveriges medlemskap som plattläggarparagrafen ju utgjorde fick
            överges av samtliga partier som var representerade i utredningen.
          </note>
          <note>
            Den lösning som man i stället valde var att göra en liten förändring
            i 10 kap. 5 § regeringsformen, innebärande att Sverige med en
            tre fjärdedels riksdagsmajoritet till EU kan överlämna all beslutanderätt
            så länge den inte strider mot fri- och rättigheterna i regeringsformen
            och den europeiska konventionen. Med denna lösning ansåg man sig
            månne ha kommit ifrån plattläggarparagrafen. Den låg i sak egentligen
            snubblande nära, men syntes i varje fall inte lika uppenbart.
          </note>
          <note>
            I det förslag till anslutningslag som vi nu skall besluta om
            föreslås en överlåtelse av beslutanderätt till EU i en omfattning
            som snarast är identisk med plattläggarparagrafen. Enligt 3 §
            i förslaget till anslutningslag får EU fatta beslut som gäller
            här i landet så länge EU håller sig till gällande fördrag.
          </note>
          <note>
            Eftersom dessa fördrag har en utomordentligt vid räckvidd gäller
            den härigenom överförda beslutanderätten ett icke-överskådligt
            antal frågor.
          </note>
          <note>
            Besluten innebär också att vi i svensk lagstiftning nu införlivar
            alla EU:s rättsakter, trots att översättningen av dem till svenska
            kommer att vara färdig tidigast någon gång under slutet av 1996.
            Då skall en ny konstitution för EU redan diskuteras, och då kan
            det dessutom - förhoppningsvis - vara dags för en ny folkomröstning
            och ett nytt beslut.
          </note>
          <note>
            Riksdagen fattar härmed alltså ett beslut om en ovillkorlig och
            allmän beslutsöverlåtelse till EU-
          </note>
          <note>
            organen. Detta i sig innebär att vi underordnar oss alla
          </note>
          <note>
            EU:s rättsakter. Det medför att vi på EU-rättens områden avskaffar
            riksdagen som lagstiftare och som folkets främsta företrädare,
            eftersom EU-rätten har företräde framför nationell rätt. Det medför
            att om vår folk- och riksdagsmajoritet har en annan mening, är
            det likväl EU:s mening som kommer att gälla i landet.
          </note>
          <note>
            Anslutningslagen, som är en vanlig lag, kommer därför att trolla
            undan stora delar av regeringsformens inledningskapitel, där det
            stadgas att riksdagen är lagstiftare, att riksdagen är folkets
            främsta företrädare. Inte minst första paragrafens ståtliga ord
            om att all offentlig makt utgår från folket kommer att trängas
            undan, eftersom EU-besluten kan stå rakt emot de svenska väljarnas
            vilja och ändå gälla här i landet. Det är ett problem att man
            med vanlig lag nu i praktiken åsidosätter viktiga delar av regeringsformen,
            som fram till årsskiftet har den högsta konstitutionella valören
            i vårt rättssystem men som nu kommer att underordnas EU-rätten.
          </note>
          <note>
            Det är därför viktigt att det i anslutningslagen markeras att
            riksdagen förbehåller sig rätten att, när den finner det nödvändigt,
            behålla beslutanderätt.
          </note>
          <note>
            Majoriteten i utskottet anser att detta strider mot EU-
          </note>
          <note>
            rätten och EU-principerna och att det skulle kunna uppfattas
            om en lagvalsregel, dvs. att svenska domstolar skulle kunna tolka
            detta så att man skall välja svenska lagar framför EU:s. Ja, det
            är rätt så till vida att det är så EU-organen vill ha det: att
            medlemsstaternas parlament och folkvalda skall lyda
          </note>
          <note>
            EU, inte ha rätten att kämpa emot när de tycker att
          </note>
          <note>
            EU:s majoritet går fel väg. Därmed ger vi upp den nationella
            suveräniteten. Majoritetens hållning är i sak samma som den plattläggningshållning
            som man i
          </note>
          <note>
            Grundlagsutredningen inför EU fick kritik för och också temporärt
            övergav.
          </note>
          <note>
            Vi kan inte acceptera detta in blanco-godkännande av EU:s överhöghet.
            Därför har vi hörsammat en skrivelse som kom till konstitutionsutskottet
            och där man förordade att vår lydighet skulle villkoras, att det
            borde skrivas in i anslutningslagen att riksdagen skulle kunna
            gå emot EU eftersom ju riksdagen skall vara folkets främsta företrädare,
            enligt 1 kap. 4 §
          </note>
          <note>
            regeringsformen.
          </note>
          <note>
            Mot den bakgrunden yrkar jag bifall till min och
          </note>
          <note>
            Peter Erikssons reservation till konstitutionsutskottets betänkande
            nr 17.
          </note>
          <note>
            EU-medlemskapet innebär att riksdagen upphör att vara lagstiftare
            på de områden EU-rätten omfattar.
          </note>
          <note>
            Sveriges rösträtt i Europeiska unionens råd, som blir den viktigaste
            lagstiftaren för oss, kommer inte att utövas av riksdagen utan
            av regeringen. När regeringen skall utöva sin rösträtt är det
            tänkt att den skall vara förankrad i riksdagen, att den, som det
            heter, skall samråda med riksdagen. Formen för detta kommer att
            bli EU-nämnden.
          </note>
          <note>
            Vi har hittills vissa erfarenheter av sådant samråd genom den
            s.k. EU-delegationen, som nu har verkat.
          </note>
          <note>
            Där går arbetet till så att det material som ligger till grund
            för delegationens råd till regeringen ofta är väldigt sovrat,
            utvalt och sammanfattat av tjänstemän.
          </note>
          <note>
            Delar av grundmaterialet, dvs. förslag från EU till förordningar
            och direktiv, är väldigt svåra att få tag på, knappast föreligger
            på svenska och ibland är hemliga. Materialet kommer väldigt sent,
            men det skall vi inte beskylla den svenska regeringen för, utan
            så verkar EU. Regeringsföreträdarna ger föredragningar och berättar
            litet om svensk förhandlingstaktik på några utvalda områden. Sedan
            ställer delegationens ledamöter några frågor. Det kan ibland bli
            en stunds diskussion. Sedan byter regeringen företrädare, det
            kommer nya föredragningar, och så upprepas det hela.
          </note>
          <note>
            Vilket råd har regeringen egentligen fått? Hur skall frågestund
            och diskussion tolkas? Det blir ofta upp till statsrådet själv
            att tolka. Har riksdagen då utövat något som liknar ett verkligt
            inflytande över hur regeringen bedriver arbetet i EU? Nej, dess
            roll ändras från att vara lagstiftare till att bli en löslig rådgivare.
          </note>
          <note>
            KU har förbättrat och förtydligat talmanskonferensens förslag
            till EU-nämnd på flera punkter. Det gäller protokolleringen, de
            stenografiska uppteckningarna och också stadganden om offentlighet,
            som blivit till det bättre. Men det saknas en sak, vilket framgår
            av det jag sagt tidigare, nämligen att nämnden skall kunna ge
            en tydlig riktningsanvisning till regeringen.
          </note>
          <note>
            Vi menar att om nämnden skall kunna fungera väl krävs att den
            får bra underlag för att kunna fatta någon form av beslut om ett
            yttrande som är vägledande för regeringen. Det kommer att öka
            kraven på beredningen av nämndens möten och arbete. Det kommer
            att ställa högre krav på underlagsmaterialet. Det kommer att öka
            nämndens möjligheter att påverka regeringen och därmed i realiteten
            möjliggöra för riksdagen att påverka och sedan också granska regeringens
            agerande.
          </note>
          <note>
            Eftersom EU-nämnden kommer att spela en viktig roll för riksdagens
            insyn framöver, borde det också slås fast att alla i riksdagen
            representerade partier som nått 4 % i riket skall ha en ordinarie
            plats i nämnden.
          </note>
          <note>
            När det gäller offentligheten i nämnden har jag anslutit mig
            till majoritetsskrivningarna. Rågången går där mot Moderaterna,
            som reserverar sig för hemlighetsmakeriets princip, vilket också
            Birger
          </note>
          <note>
            Hagård har utvecklat här.
          </note>
          <note>
            Jag vill påpeka att vi, när utrikessekretesslagen kommer att
            behandlas nästa vecka, kommer att förorda att alla EU-dokument
            som kommer att påverka vår inrikespolitik och den inrikes lagstiftningen
            inte skall behandlas som om de gällde utrikespolitik och därmed
            stå under utrikessekretess utan som inrikespolitik och därmed
            stå under den offentlighetsprincip som i dag gäller för inrikespolitiken.
            Därtill återkommer vi i riksdagsdebatten om en vecka.
          </note>
          <note>
            Med det sagda yrkar jag bifall till reservationerna med mitt
            namn på till KU:s betänkande 22 samt instämmer i Eva Zetterbergs
            bifallsyrkanden under utrikesutskottets betänkande nr 5.
          </note>
          <note type="speaker">
            Anf. 54 BIRGER HAGÅRD (m) replik:
          </note>
          <note>
            Herr talman! Jag skall bara ta upp en enda av de frågor som Kenneth
            Kvist berörde. Det gäller just protokollföringen i EU-nämnden.
          </note>
          <note>
            Nej, Kenneth Kvist, det handlar inte om att få ett större hemlighetsmakeri,
            utan om att minska det hemlighetsmakeri som kan bli följden av
            den bestämmelse som majoriteten vill införa. Frestelsen kommer
            att bli alltför stor för alltför många att inte ta upp frågor
            i EU-nämnden utan att i stället göra det på annat sätt så att
            det hela inte kommer att bli föremål för insyn.
          </note>
          <note type="speaker">
            Anf. 55 KENNETH KVIST (v) replik:
          </note>
          <note>
            Herr talman! Med den repliken säger Birger
          </note>
          <note>
            Hagård egentligen litet mer om EU än han kanske tänkt sig, nämligen
            vilka vida möjligheter en elit inom politiken har att bedriva
            EU-verksamheten just som något som man inte skall ha insyn i.
          </note>
          <note>
            Jag tror dock att den politiska känsligheten och vakenheten i
            riksdagen nog ser till att riksdagen, om regeringen för riksdagen
            bakom ljuset genom att inte ta upp ställningstaganden, positioner
            och tänkta diskussionsinlägg inför EU-nämnden - där kommer ju
            vad regeringen säger och inte säger att vara protokollerat - och
            agerar så att säga vid sidan om, har utomordentliga möjligheter
            just genom den stenografiska protokolleringen att kontrollera
            regeringen.
          </note>
          <note>
            Om det däremot var hemlighetsmakeriets princip som gällde - att
            det inte skall dokumenteras vad regeringsledamöterna säger inför
            nämnden utan att det skall vara upp till var och en att utifrån
            subjektiva minnesanteckningar så att säga tolka det hela -
          </note>
          <note>
            minskar riksdagens kontrollmöjlighet verkligen gentemot regeringen.
          </note>
          <note>
            Jag tycker att det är en utomordentligt stor framgång att en
            stor majoritet av utskottet är för en protokollering på nämnda
            sätt. Det är ett framsteg för demokratin och insynen.
          </note>
          <note type="speaker">
            Anf. 56 BIRGER HAGÅRD (m) replik:
          </note>
          <note>
            Herr talman! Ingen - inte ens Kenneth Kvist -
          </note>
          <note>
            torde kunna hindra regeringsledamöter från att prata med företrädare
            för de andra partierna. Därmed finns det anledning att befara
            att man kommer att välja de informella kanalerna framför de formella,
            om man vet att vad som sägs i EU-nämnden omedelbart kommer att
            läcka ut.
          </note>
          <note>
            Det är trots allt så, och det borde Kenneth Kvist kanske känna
            till, att när det gäller relationer till andra länder i viktiga
            frågor så är det sådant som man av olika skäl kanske inte utan
            vidare släpper med en gång. Det kan finnas anledning att tala
            med små bokstäver och också ibland se till att man släpper ut
            det hela när tiden därför är mogen, för annars kan känsliga förhandlingar,
            naturligtvis, skadas.
          </note>
          <note type="speaker">
            Anf. 57 KENNETH KVIST (v) replik:
          </note>
          <note>
            Herr talman! Först och främst vill jag återigen upprepa att den
            formella möjligheten att kontrollera att regeringen verkligen
            säger vad den står för inför
          </note>
          <note>
            EU-nämnden är större om det som regeringen verkligen säger dokumenteras
            än om det hela förblir odokumenterat. Där ger "odokumentationslinjen"
            -
          </note>
          <note>
            den hemliga linjen, som Birger Hagård företräder -
          </note>
          <note>
            ökade möjligheter om man skulle vilja tala med dubbel tunga.
            Där tror jag att Birger Hagård har helt fel.
          </note>
          <note>
            Dessutom behandlar EU egentligen bara i mindre grad utrikes relationer.
            EU behandlar till största delen lagstiftning som gäller i det
            här landet. Det är då inte fråga om utrikes relationer utan i
            högsta grad inrikespolitik, och detta bör präglas av största möjliga
            öppenhet.
          </note>
          <note type="speaker">
            Anf. 58 PETER ERIKSSON (mp):
          </note>
          <note>
            Herr talman! Jag tänker ta upp två frågor. Det gäller dels anslutningslagen,
            som vi skall besluta om här i dag, dels frågorna kring den nya
            EU-nämnden och hur beslutsprocessen där skall gå till.
          </note>
          <note>
            Den första frågan handlar om huruvida det finns gränser för EU-rätten.
            Jag tror nog att de allra flesta håller med om att det någonstans
            finns gränser för vad
          </note>
          <note>
            EU kan besluta om och vilka lagar som då skall gälla i det här
            landet.
          </note>
          <note>
            Det finns en anmärkning i den grundslagsändring som vi tidigare
            tog upp här: Om EU skulle gå in på områden som berör våra grundlagfästa
            fri- och rättigheter är det enligt den grundlagsändringen inte
            förenligt med ett svenskt medlemskap. Men om man läser fördragen
            och tolkar dem kan man komma till väldigt olika slutsatser här.
          </note>
          <note>
            Erfarenheterna genom åren visar väldigt klart att
          </note>
          <note>
            EU-rätten i sig utvidgas allteftersom. Bl.a. genom
          </note>
          <note>
            EU-domstolens arbete utvidgas rätten för EU att stifta lagar
            utöver de fördrag som egentligen ligger till grund för samarbetet.
          </note>
          <note>
            Frågan är: Vad skall vi göra i ett läge där Sveriges riksdag
            anser att nya lagar inte blir förenliga med ett medlemskap och
            inte heller förenliga med de fördrag som gäller? Det är väldigt
            oklart hur vi skall agera om vi går på den anslutningsparagraf
            och anslutningslag som majoriteten i konstitutionsutskottet föreslår.
          </note>
          <note>
            Därför anser vi i Miljöpartiet att det vore riktigt att ha ett
            tillägg här: om inte riksdagen beslutar annorlunda. Det är alltså
            inte en generell markering om att vi kan tycka vad vi vill i vilken
            fråga som helst, oavsett vad EU säger och vilka lagar EU stiftar.
          </note>
          <note>
            Vi måste naturligtvis när vi nu, tyvärr, blir medlemmar följa
            de fördrag som gäller. Men det finns tillfällen då EU kan tänkas
            gå utöver fördragen, och då är det bra att ha en svensk markering
            om att det inte är självklart att Sveriges riksdag och svenska
            lagar helt sätts åt sidan.
          </note>
          <note>
            En sådan här markering gäller också om EU skulle fatta beslut
            som strider mot Sveriges grundlag.
          </note>
          <note>
            När det gäller dessa båda tillfällen nämner vi i reservationen
            att det kan vara väldigt viktigt att ha nämnda markering.
          </note>
          <note>
            Jag tänkte också nämna den tyska författningsdomstolen, som ju
            kommit fram till att den tyska grundlagen faktiskt gäller utöver
            lagar som
          </note>
          <note>
            EU stiftar. Vidare skall Tyskland, enligt den tyska författningsdomstolen,
            ha rätt t.ex. att bestämma om den gemensamma valutan, oavsett
            vad EU säger. Den saken tog ja-sidan upp väldigt mycket före folkomröstningen.
            Man hänvisade just till den tyska författningsdomstolen. Om vi
            i Sverige skall ha samma möjlighet måste vi markera det på något
            sätt i de lagförslag som vi lägger fram. Det här ett utmärkt sätt
            och tillfälle att göra det.
          </note>
          <note>
            Så över till frågan om EU-nämnden.
          </note>
          <note>
            Jag tror inte att särskilt många i den här salen tycker att det
            vore rimligt att lämna över lagstiftningsrätten till en minoritet,
            så att det skulle räcka med 40 % eller kanske 30 % för att få
            igenom den nya lagen. Jag tror att de allra flesta anser att det
            är rimligt att även i framtiden minst hälften av riksdagens ledamöter
            ställer sig bakom ett nytt lagförslag för att detta skall antas.
            Ändå är det just en sådan förändring som talmanskonferensen och
            konstitutionsutskottets majoritet föreslår.
          </note>
          <note>
            I framtiden skall en minoritetsregering i Sverige inte bara ha
            den verkställande makten utan också kunna rösta för och besluta
            om nya lagar, trots att en majoritet av svenska folket och en
            majoritet av
          </note>
          <note>
            Sveriges riksdag har en annan åsikt.
          </note>
          <note>
            Riksdagen skall genom den nya EU-nämnden bli en remissinstans
            och ge råd till regeringen i stället för att besluta om nya lagar
            här i plenum. De fyra röster i ministerrådet som ja-sidan stred
            för skall en minoritetsregering ensam svara för.
          </note>
          <note>
            I vår grundlags första kapitel står det att riksdagen är folkets
            främsta företrädare och att riksdagen stiftar lag. Om EU-nämnden
            blir rådgivare, som utskottets majoritet föreslår, får vi - som
            jag ser det - en grundlagsvidrig ordning som är helt oacceptabel.
          </note>
          <note>
            Regeringen blir lagstiftare, och riksdagens möjligheter att påverka
            blir minimala. När makten flyttar till Bryssel kommer det inflytande
            som blir kvar att flytta från riksdagen till regeringen.
          </note>
          <note>
            I Danmark har man en helt annan ordning. Där är det utskott som
            motsvarar vår EU-nämnd beslutande.
          </note>
          <note>
            Där har man också successivt utvidgat nämndens befogenheter och
            möjligheter att gå in tidigt i beslutsprocessen för att skapa
            en bred parlamentarisk besluts- och kontrollfunktion.
          </note>
          <note>
            De danska erfarenheterna talar också för att deras ordning har
            varit framgångsrik. De danska partierna har tvingats till en betydligt
            mer aktiv roll än partierna i många andra medlemsländer. Det har
            lett till en bredare och mer folkligt förankrad Europadebatt.
            Den parlamentariska förankringen har dessutom stärkt danskarnas
            förhandlingsposition.
          </note>
          <note>
            I våras kom en rapport från Universitetet i Århus om öppenhet,
            offentlighet och deltagande i den danska EU-beslutsprocessen.
            Arbetet leddes av professor Jørgen Grønnegaard Christensen. I
          </note>
          <note>
            rapporten, där man pekar på flera allvarliga demokratiproblem,
            säger man bl.a.: Det demokratiska underskottet på unionsnivå innebär
            att graden av demokrati i EU-politiken blir desto mer avhängigt
            av att det i det enskilda medlemslandet finns en stark parlamentarisk
            kontroll av den nationella EU-
          </note>
          <note>
            politiken. Man riskerar att europeisk politik formuleras av ett
            slutet nätverk av tjänstemän från kommissionen, ministrar och
            nationella ämbetsmän.
          </note>
          <note>
            Graden av demokrati i EU hänger med andra ord på de nationella
            parlamenten. Det är därför frågorna kring EU-nämnden är så viktiga.
            Om den svenska riksdagen avsäger sig den parlamentariska kontrollen
            och beslutanderätten faller också EU:s demokratiska legitimitet.
            I det läget duger det inte att som bl.a.
          </note>
          <note>
            Birgitta Dahl peka på att vi har kvar möjligheten till misstroendevotum
            mot regeringen. Vi kan inte byta regeringar som vi byter skjortor.
            Är det inte ett rimligt krav att vi har en beslutsprocess som
            garanterar parlamentarismen och den parlamentariska situationen
            i riksdagen? Är det inte rimligt - om vi nu skall vara medlemmar
            i EU - att vi åtminstone försöker skapa en demokratisk grund för
            besluten?
          </note>
          <note>
            Men i utskottets betänkande säger majoriteten i stället: "Enligt
            utskottets mening finns det inte heller anledning att nu utreda
            möjligheterna att införa en sådan möjlighet."
          </note>
          <note>
            Det som skrämmer mig mest är just den lätthet och frejdighet
            som kännetecknar processen. Jag undrar om det är samma stämning
            som har präglat andra länder när man plötsligt har övergivit fundamentala
            demokratiska principer.
          </note>
          <note>
            Parlamentarismen är inget under av skönhet och demokrati, men
            den är ändå det bästa vi har. I dag, den 14 december 1994, skall
            ändå parlamentarismen falla i Sverige vad gäller alla områden
            som berörs av
          </note>
          <note>
            EU-politiken. Jag är övertygad om att den nya EU-
          </note>
          <note>
            nämnden kommer att bli ett öppet sår i den svenska demokratin
            och undergräva förtroendet för både regeringen och riksdagen.
          </note>
          <note>
            Ordföranden och vice ordföranden i utrikesutskottet har skrivit
            en motion om att utrikespolitiken ska ligga kvar i utrikesutskottet
            i stället för att behandlas i den nya EU-nämnden. De är oroliga
            för att hela den svenska utrikespolitiken kommer att EU-anpassas.
            Det är en berättigad oro.
          </note>
          <note>
            Jag tycker att det är uppseendeväckande att KU:s majoritet nonchalerar
            den uppfattningen.
          </note>
          <note>
            Utrikespolitiken vinner på att behandlas i sin helhet och av
            dem som har den största erfarenheten och kompetensen på området.
            De frågor som behandlas i
          </note>
          <note>
            EU spänner över hela det politiska fältet, och nämndens ledamöter
            kan inte ha den kompetens som är nödvändig.
          </note>
          <note>
            Miljöpartiet anser att även jordbrukspolitiken borde lyftas från
            EU-nämnden till fackutskottet. Som alla vet är jordbrukspolitiken
            i EU genomreglerad och byråkratiserad. Mängder av stödformer gör
            att det inte är möjligt att ta ställning till enskildheter utan
            att ha en bred sakkompetens. Den svenska hållningen blir bättre
            om ärendena behandlas av dem som kan sakfrågorna. Därför tycker
            vi att det här är en viktig fråga. Vi kräver att dessa två fackutskott
            skall handlägga sina respektive frågor - det är ett minimikrav
            - i stället för att allting skall läggas på
          </note>
          <note>
            EU-nämnden.
          </note>
          <note>
            Det är också oerhört viktigt att vi får en aktiv debatt och en
            bred förankring i Europapolitiken. Ett av de krav vi ställer är
            att EU-nämnden så långt som möjligt skall inhämta yttranden från
            de olika fackutskotten. Därigenom ställer vi krav på de olika
            partierna i riksdagen, på utskotten och på riksdagen i dess helhet
            att vara aktiva och ta del av politiken. Det går inte att bara
            låta ärendena passera, vilket annars är lätt hänt; mycket är svårtillgängligt,
            och det är ofta svårt att riktigt veta hur de olika frågorna hänger
            samman.
          </note>
          <note>
            Men inte heller här får vi medhåll av majoriteten, och inte heller
            när det gäller det viktiga och självklara kravet att de partier
            som är representerade i riksdagen också skall vara representerade
            i EU-nämnden. De skall kunna vara med och påverka politiken. Det
            är väl ett minimikrav, när de nu har fått 4 % eller mer av rösterna
            och kommit in i riksdagen. Men det har majoriteten i utskottet
            inte ansett vara intressant.
          </note>
          <note>
            I konstitutionsutskottet har vi genomfört ett pilottest av hur
            enskilda utskott skall kunna vara med och påverka EU-frågorna.
            Med anledning av att toppmötet i Essen skulle behandla det nya
            datadirektivet har vi på två möten tagit upp just den frågan,
            men själva direktivet har regeringen hemligstämplat, och vi i
            KU har ännu inte sett det!
          </note>
          <note>
            Med tanke på detta tycker jag att det vilar ett parodiskt löjets
            skimmer över betänkandets tal om riksdagens inflytande över EU-politiken.
            Vid KU:s pilottest fick vi inte ens fram papperen! Det är sanningen.
          </note>
          <note>
            Miljöpartiet vill ha största möjliga offentlighet om
          </note>
          <note>
            EU-politiken och kring EU-nämnden. Ett införande av tystnadsplikt,
            som man nu föreslår, motverkar möjligheterna att förankra ställningstagandena
            i partierna och utanför riksdagen. Det ökar risken att
          </note>
          <note>
            EU-politiken blir något för ett mycket litet antal tjänstemän
            och politiker utan förankring hos svenska folket. Besluten blir
            också sämre. All erfarenhet talar för att offentlighet ökar effektiviteten
            i beslutsprocessen.
          </note>
          <note>
            En avgörande fråga handlar om möjligheterna att utöva en demokratisk
            kontroll över regeringens och
          </note>
          <note>
            EU-nämndens arbete. Här kan jag notera att vi har nått en liten
            framgång i och med att utskottet delvis stöder vårt krav på att
            protokoll skall föras över vad som sägs på nämndens sammanträden.
            Jag säger
          </note>
          <note>
            "delvis", därför att det handlar bara om de samtal som skall
            ske mellan regeringen och nämnden - inte i övrigt. På denna punkt
            är det bara moderaterna som skiljer ut sig genom att över huvud
            taget inte vilja ha offentlig insyn i vad som här sker.
          </note>
          <note>
            Jag utgår nu från att riksdagen antar utskottets förslag. Jag
            yrkar bifall till de sju reservationer som jag har skrivit angående
            EU-nämnden, även den reservation som handlar om anslutningslagen.
            Det är också viktigt att protokollen blir allmänna och offentliga
            handlingar.
          </note>
          <note type="speaker">
            Anf. 59 BIRGIT FRIGGEBO (fp):
          </note>
          <note>
            Herr talman! Det är i anslutningsfördraget med anslutningsakten
            som vår relation till EU bestäms.
          </note>
          <note>
            Det är i dem som vårt inflytande och våra åtaganden att följa
            EG-rätten finns. De frågorna behandlas i utrikesutskottets betänkande.
          </note>
          <note>
            Anslutningslagen, som behandlas i konstitutionsutskottet, är
            en intern svensk angelägenhet. EU lägger sig inte i om eller hur
            vi i vår lagstiftning reglerar de förpliktelser som fördraget
            och anslutningsakten innehåller. Det är vår dualistiska ordning,
            dvs. att det behövs någon form av lag för att internationella
            överenskommelser skall bli införlivade i den svenska rätten, som
            gör anslutningslagen nödvändig.
          </note>
          <note>
            Dessutom är det viktigt att riksdagen fattar ett självständigt
            beslut om överlåtelse av beslutanderätt.
          </note>
          <note>
            Det handlar ju om överlåtelse av den beslutanderätt som annars
            tillkommer riksdagen själv. Att överlåta på regeringen att fatta
            ett sådant beslut - som ju annars är det normala - är otänkbart.
          </note>
          <note>
            I anslutningslagen regleras två saker. Den första är att vid
            anslutningsdagen gällande EG-rätt skall gälla i
          </note>
          <note>
            Sverige, och den andra är att vi överlåter viss beslutanderätt
            till Europeiska gemenskaperna, dvs.
          </note>
          <note>
            EG, i framtiden.
          </note>
          <note>
            Vad konstitutionsutskottet har haft att pröva är om bestämmelsen
            om överlåtelse av beslutsbefogenheter uppfyller grundlagens krav.
          </note>
          <note>
            Utskottet konstaterar att unionen enligt
          </note>
          <note>
            Maastrichtfördraget skall respektera grundläggande rättigheter
            såsom de garanteras i Europakonventionen och som de följer av
            medlemsstaternas gemensamma konstitutionella traditioner. I EG-rätten
            finns alltså ett fri- och rättighetsskydd som motsvarar
          </note>
          <note>
            Europakonventionen. Därmed står det också i nivå med det skydd
            som vi har i regeringsformen utan att till alla delar vara identiskt
            med detta. Utskottet konstaterar att den förutsättning som anges
            i grundlagen är uppfylld i och med detta.
          </note>
          <note>
            Utskottet har också kunnat konstatera att det inte finns någon
            bestämmelse i fördragen som ger någon gemenskapsinstitution kompetens
            att besluta om grunderna för vårt statsskick eller om andra grundläggande
            principer som bär upp vårt konstitutionella system. Det finns
            alltså inte heller från den utgångspunkten hinder emot överlåtelsen.
          </note>
          <note>
            Överlåtelse av beslutanderätt till internationella organisationer
            är inte något nytt. Redan tidigare fanns i grundlagen en bestämmelse
            om att beslutanderätt i begränsad omfattning fick överlåtas till
            mellanfolklig organisation eller domstol. I bl.a. EES-lagen har
            redan tidigare funnits många av de EG-bestämmelser som nu införlivas
            i svensk rätt genom anslutningslagen.
          </note>
          <note>
            Det är här som kärnan i debatten om suveräniteten i folkomröstningen
            kommer in. Redan före inträdet i
          </note>
          <note>
            EU hade vi överlåtit beslutanderätt till EU via EES-
          </note>
          <note>
            avtalet. Men vad vi då saknade får vi nu, nämligen inflytande.
            Inflytandet regleras inte i någon egen paragraf i anslutningslagen.
            Det följer av anslutningsfördraget som finns uppräknat i 4 § och
            som är en förutsättning för överlåtelsen av beslutsbefogenheter
            till EG i 3 §.
          </note>
          <note>
            Nu föreslås att EES-lagen skall upphöra och ersättas med anslutningslagen.
            Det pris vi får betala i form av avstående från beslutsbefogenheter
            uppvägs mer än väl av den nytta vi får av inflytandet i EU, som
            jag tycker är en vidgning av Sveriges befogenheter och en vidgning
            av demokratin. Vi får mer makt än tidigare, då vi bara kunde stå
            bredvid och se på.
          </note>
          <note>
            Vänsterpartiet och Miljöpartiet föreslår i sin reservation en
            brasklapp när det gäller överlåtelsen av beslutanderätt. De föreslår
            att överlåtelsen får ske
          </note>
          <note>
            "om inte riksdagen beslutar annorlunda". De motiverar tillägget
            med att riksdagen skall kunna anta lagar som går emot EG-rätten,
            om EG-rätten går utöver de fördrag som Sverige anslutit sig till
            eller då
          </note>
          <note>
            EG-rätten strider mot Sveriges grundlagar. Ett sådant tillägg
            behövs inte.
          </note>
          <note>
            Det står klart, och konstitutionsutskottet har understrukit detta
            redan i samband med grundlagsärendet, att vi i Sverige kan och
            skall vägra att följa bestämmelser beslutade av något EU-organ,
            inklusive EU-domstolen, som går utöver fördragens befogenheter.
            I Maastrichtfördraget sägs också att gemensakapsrätten skall respektera
            grundläggande rättigheter som följer av medlemsstaternas gemensamma
            konstitutionella traditioner. Hittills har t.ex. EG-domstolen
            alltid respekterat medlemsstaternas grundlagar.
          </note>
          <note>
            Riksdagen kan alltid besluta om vilka lagar man vill. Det behöver
            aldrig skrivas in i lagarna.
          </note>
          <note>
            Anslutningslagen t.ex., som vi behandlar här i dag, kan när som
            helst upphävas med enkel majoritet i denna kammare. Tillägget
            behövs alltså inte.
          </note>
          <note>
            Den av Vänsterpartiet och Miljöpartiet föreslagna lagtexten kan
            dock ges en vidare tolkning, nämligen att Sverige skall kunna
            välja och vraka i EG-rätten.
          </note>
          <note>
            Ett sådant kryphål i anslutningslagen har dock ingen verkan gentemot
            EU. Det är godkännandet av anslutningsfördragen som reglerar mellanhavandet
            mellan Sverige och EU. Någon reservation i anslutningsfördraget
            med de övriga EU-länderna om att vi kan anta eller förkasta bindande
            beslut i EU
          </note>
          <note>
            efter eget skön finns inte.
          </note>
          <note>
            Om Vänsterpartiet och Miljöpartiet hade velat fullfölja denna
            linje, skulle de i utrikesutskottets ärende ha begärt en omförhandling
            av anslutningsfördraget. Men så långt vill man tydligen inte gå,
            för då skulle ju löftet om att respektera folkomröstningsresultatet
            svikas. Jag förstår att
          </note>
          <note>
            Kenneth Kvist inte närmare gick in på innebörden av tillägget
            i anslutningsfördraget.
          </note>
          <note>
            Herr talman! Jag är stolt över att få medverka till att i dag
            införliva EG-rätten i Sveriges nationella rätt.
          </note>
          <note>
            Det är en stor sak att Sverige i dag till vår egen lagstiftning
            fogar de fördrag som initierades av framsynta och handlingskraftiga
            män som Konrad
          </note>
          <note>
            Adenauer, Alcide de Gasperi och Robert Schuman.
          </note>
          <note>
            För dem och andra var Europatanken naturlig och nödvändig för
            att komma till rätta med de enorma gemensamma problemen efter
            andra världskriget och för att förhindra en ny katastrof av samma
            slag.
          </note>
          <note>
            Men Europatanken är naturligtvis mycket äldre än så. De klassiska
            liberalerna under 1700- och 1800-
          </note>
          <note>
            talet visade tydligt att fri handel var det effektivaste av alla
            instrument för att åstadkomma fred och ekonomisk utveckling. Den
            italienske liberalen
          </note>
          <note>
            Mazzini, som inspirerade Italiens enande, såg samtidigt Europas
            framtid som ett förbund av demokratiska republiker. När Europas
            länder vid olika tillfällen har vänt sig inåt och försökt att
            lösa problem genom att baxa över dem på grannarna, har det också
            varit fråga om nederlag för liberala strävanden.
          </note>
          <note>
            Herr talman! Jag yrkar bifall till hemställan i konstitutionsutskottets
            betänkande nr 17 och avslag på reservationen.
          </note>
          <note>
            Genom inträdet i EU avhänder sig riksdagen en del av sin lagstiftnings-
            och finansmakt. Därför är det av avgörande betydelse att riksdagen
            ges en central roll i förberedelserna av besluten. Riksdagens
            lagstiftnings- och finansmakt kommer i EU:s ministerråd att utövas
            av Sveriges statsråd. Därför måste regeringen åläggas att på olika
            sätt involvera riksdagen i sitt beslutsfattande. Det är också
            av central betydelse att hela riksdagen engageras och att förberedelserna
            sker i så öppna former som det över huvud taget är möjligt.
          </note>
          <note>
            Regleringen av samverkan föreslås ske i riksdagsordningen. Detta
            är en ändring i förhållande till regeringens och talmanskonferensens
            förslag. För att ytterligare understryka betydelsen av samverkansformerna
            mellan regeringen och riksdagen bör dock siktet vara inställt
            på att senare ta in bestämmelserna i regeringsformen.
          </note>
          <note>
            Det faktum att en EU-nämnd nu inrättas innebär inte någon förändring
            av Utrikesnämndens eller utskottens ställning. Kammarens beslutsbefogenheter
            lämnas också okränkta.
          </note>
          <note>
            I talmanskonferensens förslag har utskotten i viss mån kommit
            på undantag i förankringsarbetet. Det rättas nu till i konstitutionsutskottets
            förslag.
          </note>
          <note>
            Utskottens centrala roll understryks av förslaget att regeringen
            blir skyldig att lämna information till ett utskott som begär
            det.
          </note>
          <note>
            Utskotten bör vara aktiva och på ett tidigt stadium följa frågor
            som behandlas i EU. Regeringens informationsplikt bör användas
            flitigt, bl.a. genom att statsråden och deras medarbetare kommer
            till utskotten. Utskottssammanträdena kan vara både öppna och
            slutna. Denna nya möjlighet kan enligt min mening innebära en
            vitalisering av parlamentarismen.
          </note>
          <note>
            Precis som i Peter Erikssons beskrivning från
          </note>
          <note>
            Danmark tror jag att vi även här i Sverige kommer att få en öppen
            debatt. Våra regler och de förändringar som vi i konstitutionsutskottet
            har genomfört ökar också den möjligheten.
          </note>
          <note>
            Statsrådens medverkan i ministerrådet skärper också innebörden
            av kontrollmakten i parlamentarismen enligt regeringsformens kap.
            12.
          </note>
          <note>
            Ledamöternas rätt att ställa interpellationer och frågor lämnas
            okränkt och kan användas fullt ut för att kontrollera vad som
            händer. Regeringen åläggs också att lämna information i kammaren
            och att avge en årlig berättelse. I själva verket kan utövandet
            av kontrollmakten även den innebära en vitalisering av parlamentarismen
            och den offentliga diskussionen.
          </note>
          <note>
            Man kan inte heller utesluta att samverkansformerna med regeringen
            också kan innebära en injektion för förändring av delvis stelnade
            arbetsformer här i riksdagen.
          </note>
          <note>
            Utskottens roll understryks också i relation till
          </note>
          <note>
            EU-nämnden. Det är viktigt att EU-nämndens ledamöter besitter
            en god sakkunskap när de slutliga råden om förhandlingsuppläggningen
            skall ges till regeringen. Det står EU-nämnden fritt att i samråd
            med utskotten finna de bästa samverkansformerna.
          </note>
          <note>
            Inget hindrar att utskotten på eget initiativ eller efter anfordran
            från EU-nämnden yttrar sig till EU-
          </note>
          <note>
            nämnden. Hur samverkan mellan utskott och EU-
          </note>
          <note>
            nämnd skall gå till regleras inte nu. Men om samverkan inte skulle
            fungera, så är vi i konstitutionsutskottet beredda att återkomma
            med förslag till en reglering.
          </note>
          <note>
            De förslag om att regeringens samverkan i jordbruksfrågor och/eller
            utrikes- och säkerhetspolitiska frågor skall ske i jordbruks-
            och utrikesutskotten tillstyrks inte.
          </note>
          <note>
            Det skulle urholka betydelsen av att alla utskott på ett tidigt
            stadium skall delta i beredningen av EU-
          </note>
          <note>
            ärendena.
          </note>
          <note>
            Med anledning av Margaretha af Ugglas och Maj-
          </note>
          <note>
            Lis Lööws motion vill jag bara bekräfta att regeringens i regeringsformens
            fastställda skyldighet gentemot Utrikesnämnden på intet sätt rubbas.
            Deras förslag utesluter tyvärr att andra och tredje pelarens frågor
            kommer att hamna inom samrådet här i riksdagen.
          </note>
          <note>
            Enligt parlamentarismens principer torde man kunna räkna med
            att regeringen kommer att följa EU-
          </note>
          <note>
            nämndens råd om den slutliga förhandlingsuppläggningen inför
            ministerrådsmötena.
          </note>
          <note>
            Statsråden måste på eget ansvar göra klart för sig att de inte
            har en majoritet emot sig.
          </note>
          <note>
            Jag tycker att vi redan har ett exempel på detta från förra veckan.
            Arbetsmarknadsministern presenterade här i kammaren en reviderad
            redovisning av regeringens syn på EU:s strukturfonder. Han tycks
            därmed ha frångått sin minoritetsposition, tidigare presenterad
            i EU-delegationen.
          </note>
          <note>
            Kammaren kommer alltså att vara ett viktigt forum för EU-frågor.
            Kammaren är här i riksdagen det enda definitivt beslutande organet
            och skall så vara. Ingenting hindrar riksdagen att här i kammaren
            genom tillkännagivanden av olika slag till regeringen blanda sig
            i EU-frågorna. Kammaren kan också besluta om misstroendeförklaring
            mot statsråd som inte åtnjuter riksdagens förtroende.
          </note>
          <note>
            När det gäller EU:nämndens sammansättning, reglering av tystnadsplikten
            och minoritetsskyddet föreslår utskottet att de regler som gäller
            för utskott även skall gälla nämnden. Det finns naturligtvis ingen
            anledning att ha någon särreglering av nämnden.
          </note>
          <note>
            Till skillnad från utskotten kommer EU-nämnden aldrig att avge
            några betänkanden. Det är utomordentligt viktigt att det i efterhand
            går att dokumentera vad som avhandlats mellan regeringen och nämnden.
            Det berör ju faktiskt så viktiga frågor som beredning av ärenden
            som hittills legat inom rikdagens lagstiftningsmakt och finansmakt.
          </note>
          <note>
            Därför måste EU-nämnden åläggas att föra stenografiska uppteckningar
            över samrådet med regeringen. Det är också ett värde i att eventuella
            missförstånd kan förebyggas. Risken för att förtroligheten i överläggningarna
            skulle gå förlorad är överdriven. Ledamöterna och statsråden kan
            ju även om det inte förs några stenografiska nedteckningar under
            alla förhållanden utanför sammanträdesdörren tala om vad som har
            förevarit. När det gäller den informationen finns det ingen garanti
            för att referaten blir riktiga.
          </note>
          <note>
            Samtidigt som vi på alla sätt vill verka för en ökad öppenhet
            i EU vore det helt fel signal att lägga locket på i EU-nämnden.
            Det är därför beklagligt att
          </note>
          <note>
            Moderaterna inte ser vikten av dokumentation och den därmed möjliga
            öppenheten.
          </note>
          <note>
            Fru talman! Jag vill också kommentera en upplysning som Peter
            Eriksson gav här i sitt anförande. Han säger att det finns hemliga
            handlingar och att inte ens konstitutionsutskottet kan få ut dem,
            t.ex. datadirektivet som nu behandlas i EU. Detta är inte sant.
            Utskottet har inte begärt in direktivet. Jag är alldeles övertygad
            om att om vi begärde in det skulle vi få det.
          </note>
          <note>
            Vad vi har begärt är en beskrivning av förhandlingarna och hur
            långt de har kommit. Vi har fått en mycket öppen redovisning av
            det och också en redovisning av en glädjande öppning i förhandlingarna
            som skulle innebära att även andra länder skulle respektera den
            svenska offentlighetsprincipen och att man också för egen del
            vill tillämpa den.
          </note>
          <note>
            Fru talman! Det ligger i sakens natur att utfallet av samverkansformerna
            måste följas noga och också utvärderas. Jag är övertygad om att
            det kommer att finnas en beredskap för förbättringar och modifieringar
            så att det svenska folkets representanters, dvs. alla riksdagsledamöters,
            inflytande kan säkerställas inom ramen för parlamentarismen.
          </note>
          <note>
            Jag yrkar bifall till utskottets hemställan i betänkande KU22
            och avslag på samtliga reservationer.
          </note>
          <note type="speaker">
            Anf. 60 PETER ERIKSSON (mp) replik:
          </note>
          <note>
            Fru talman! Jag skall börja med det sista som
          </note>
          <note>
            Birgit Friggebo berörde, nämligen datadirektivet.
          </note>
          <note>
            Utskottet ville på initiativ från Socialdemokraterna få en diskussion
            om det nya datadirektiv som det fanns förslag om inför mötet i
            Essen. Det vi då fick på bordet var en analys från Justitiedepartementet,
            samma papper som hade kommit till EU-delegationen strax innan,
            men inte själva lagförslaget, dvs.
          </note>
          <note>
            direktivet från EU.
          </note>
          <note>
            Därefter hade utskottet ett möte till. Då hade vi en tjänsteman
            från utskottet som gick över till
          </note>
          <note>
            Justitiedepartementet för att titta på regeringens hemligstämplade
            papper. Sedan gav han ett kort referat till oss i utskottet. Det
            är samrådet.
          </note>
          <note>
            Efter två möten när vi har behandlat den här frågan har vi ännu
            inte fått de självklara papprena om direktivets verkliga lagtext
            på vårt bord. Visst förstår jag att vi kan begära in det från
            konstitutionsutskottet.
          </note>
          <note>
            Men det kräver ett ytterligare, ett tredje möte. Innan det har
            blivit genomfört har det i vanliga fall gått flera veckor. I det
            här fallet skulle det bli långt efter EU:s
          </note>
          <note>
            Essenmöte.
          </note>
          <note>
            Skall det gå till på det sättet, är det litet väl sent att kanske
            en månad efter det möte som skett på ministerrådsnivå komma med
            en liten synpunkt från ett utskott i den svenska riksdagen. Tycker
            inte också
          </note>
          <note>
            Birgit Friggebo det?
          </note>
          <note>
            Sedan måste jag fråga Birgit Friggebo. Hon sade att hon var stolt
            över att vi har fått det svenska inflytandet i EU-processen. Är
            Birgit Friggebo också stolt över att vi överger parlamentarismen
            genom den nya EU-nämnden, att vi låter en minoritet genom regeringen
            besluta om den svenska förhandlingspositionen och att riksdagens
            majoritet i bästa fall kan komma överens om ett råd i dessa frågor?
          </note>
          <note>
            Är Birgit Friggebo också stolt över detta? Tycker hon verkligen
            att det är acceptabelt på lång sikt att ha en sådan ordning?
          </note>
          <note type="speaker">
            Anf. 61 BIRGIT FRIGGEBO (fp) replik:
          </note>
          <note>
            Fru talman! Först till frågan om datadirektivet.
          </note>
          <note>
            Det var kansliet som på eget bevåg skickade över ett papper där
            man redovisade svenska ståndpunkter i förhållande till datadirektivet.
            Då ville
          </note>
          <note>
            Socialdemokraterna att vi skulle få ytterligare information,
            och vi kunde tänka oss att också kalla en representant från regeringen.
            Men först sade vi: Låt oss få en information om de förestående
            nära förhandlingar som skall ske i ministerrådet, inte vid toppmötet
            i Essen. Där berördes frågan förvisso inte.
          </note>
          <note>
            Vår tjänsteman besökte Justitiedepartementet och fick en mycket
            ingående information om exakt hur förhandlingsläget var, detaljsynpunkter
            på den svenska uppläggningen och detaljsynpunkter på för
          </note>
          <note>
            Sverige viktiga genombrott. Alla visade sig vara nöjda med denna
            information.
          </note>
          <note>
            Peter Eriksson sade mot slutet av sitt anförande:
          </note>
          <note>
            Varför kan vi inte få direktiven? Självfallet kommer vi att få
            direktiven och de papper som vi begär om bara Peter Eriksson eller
            någon annan yrkar på det så att utskottet kan fatta beslut om
            det. Det finns ingenting som hindrar detta.
          </note>
          <note>
            Sedan säger Peter Eriksson att parlamentarismen är avskaffad.
            Det är bara regeringen som får uppträda.
          </note>
          <note>
            Riksdagen får enbart lämna synpunkter och ha samråd.Det är intressant
            att de som representerade nej-sidan aldrig talar om det som ligger
            i den andra vågskålen, nämligen att vi som land totalt sett får
            ett ökat inflytande i frågor som berör och påverkar oss.
          </note>
          <note>
            Därmed får vi också ett ökat ansvar för Europa. Den form som
            vi har i dag, att det är regeringarna som representerar oss i
            detta samarbete, är hittills en självklarhet.
          </note>
          <note>
            Låt oss då se till att vi har de bästa instrumenten när det gäller
            att slå vakt om riksdagens status, inflytande och befogenheter
            när det gäller att fatta beslut och att kontrollera regeringen.
            Jag tycker att vi har haft en bra och fin diskussion i konstitutionsutskottet
            om hur vi skall lägga upp detta på bästa sätt. Det har också lett
            till en rad förändringar i talmanskonferensens förslag.
          </note>
          <note type="speaker">
            Anf. 62 PETER ERIKSSON (mp) replik:
          </note>
          <note>
            Fru talman! Birgit Friggebo säger att vi får inflytande, men
            folkets främsta företrädare är riksdagen - det står i Sveriges
            grundlag - och riksdagen får ett mycket marginellt inflytande
            över detta. Det är regeringen, som är en minoritet i riksdagen,
            som kan få ett inflytande genom 4 röster av
          </note>
          <note>
            87, tror jag att det är, i ministerrådet.
          </note>
          <note>
            Låt mig gå tillbaka till datadirektivet. I varje annat ärende
            som vi behandlar i konstitutionsutskottet är det självklart att
            grundtexten, lagförslaget, kommer på bordet när vi diskuterar
            frågan. Men här var det inte så. Här var det hemligstämplat, och
            det var orsaken till att det inte kom på bordet. Vi hade naturligtvis
            kunnat kräva ett nytt möte igen och fått upp det, men det var
            inte så det gick till. Det här var det pilotfall som socialdemokraterna
            sade att vi skulle prova.
          </note>
          <note type="speaker">
            Anf. 63 BIRGIT FRIGGEBO (fp) replik:
          </note>
          <note>
            Fru talman! Det är helt riktigt att riksdagen är folkets främsta
            företrädare. Vi kommer att fortsätta att vara det.
          </note>
          <note>
            Vi har också fattat beslut om att ha en folkomröstning och gå
            ut och fråga folket hur vi här i riksdagen skall behandla våra
            samarbetsformer med
          </note>
          <note>
            EU. Vi har fått det beskedet från svenska folket att de anser
            att vi skall gå in som medlemmar. Nu håller vi på att på bästa
            sätt säkerställa att riksdagen kommer att ha så stort inflytande
            som det över huvud taget är möjligt över de beslut som regeringen
            som representant för oss skall fatta i ministerrådet.
          </note>
          <note>
            Det hänger på oss själva här i riksdagen, inte minst på riksdagens
            utskott och på oss själva som enskilda ledamöter, att utnyttja
            de instrumenten. Vi måste vara aktiva, ta in handlingar, läsa
            handlingar, kalla på regeringens ledamöter och deras medarbetare
            i utskotten samt följa frågorna löpande intill dess att den slutliga
            sammanvägningen skall ske i EU-
          </note>
          <note>
            nämnden. Där handlar det mer om förhandlingsuppläggning i de
            sista skälvande minuterna. Fram till dess har ju utskotten stora
            möjligheter till inflytande.
          </note>
          <note>
            Riksdagen kan fatta beslut om tillkännagivanden och ytterst -
            om det är så att statsråden inte följer de råd som de får - kan
            man rikta en misstroendeförklaring mot det statsrådet. Det tillhör
            också parlamentarismen. Om man vill utnyttja sin makt och sitt
            inflytande som representant för det svenska folket finns det utomordentliga
            instrument.
          </note>
          <note type="speaker">
            Anf. 64 KENNETH KVIST (v) replik:
          </note>
          <note>
            Fru talman! Det är litet problematiskt att EU-
          </note>
          <note>
            anhängare slätar över problemen. Jag menar att även
          </note>
          <note>
            Birgit Friggebo gör det. Hon säger att vår beslutandemöjlighet
            egentligen ökar. Men innan vi är medlemmar i EU bestämmer vi våra
            momsregler och vår datalagstiftning helt själva. Som medlemmar
            i EU
          </note>
          <note>
            drar EU upp gränser för vad vi kan besluta och vad vi har att
            rätta oss efter.
          </note>
          <note>
            Birgit Friggebo sade i sitt anförande att hon var stolt över
            att få införliva EU-rätten i Sverige. Hon tyckte att vi redan
            förut hade gjort överlåtelser till internationella organisationer.
            Hon talade om att vi överlåter viss beslutande rätt. Men problemet
            är ju att det är en oviss mängd beslutanderätt eftersom fördragen
            är så vittomfattande.
          </note>
          <note>
            Det är ju också ett problem att vi nu i svensk lag införlivar
            en massa lagar som vi skall leva efter från årsskiftet som inte
            ännu är översatta till det svenska språket.
          </note>
          <note>
            Birgit Friggebo säger vidare att riksdagen alltid kan stifta
            vilka lagar den vill. Litet senare säger hon att riksdagen nu
            avhänder sig en del av sin lagstiftnings- och finansmakt. Enligt
            det senare hon säger gäller inte det förra. Det är en motsättning
            i sig i hennes anförande.
          </note>
          <note>
            Det är kanske så att riksdagen kan stifta vilka lagar den vill,
            men problemet med EU och med den plattläggning inför EU som nu
            skall gälla är att det är
          </note>
          <note>
            EU-rätten som gäller oavsett vad riksdagen beslutar.
          </note>
          <note>
            Oavsett vad folkopinionen kräver av riksdagen och riksdagen beslutar
            är det EU-majoritetens vilja - där
          </note>
          <note>
            Sverige har 4 av 90 röster - som kommer att gälla i landet. Detta
            är ett problem. Det är detta vi måste försöka att bilda en spärr
            mot så att vi kan slå vakt om i alla fall ett uns av nationell
            självständighet och demokrati.
          </note>
          <note type="speaker">
            Anf. 65 BIRGIT FRIGGEBO (fp) replik:
          </note>
          <note>
            Fru talman! Jag tror inte att jag eller någon annan här i riksdagen,
            som tycker att beslutet att gå in som medlem i EU är riktigt,
            slätar över några problem. Vi ägnar oss tvärtom åt att försöka
            hantera den nya situationen och göra det så bra som möjligt.
          </note>
          <note>
            Men jag kunde ju bolla tillbaka frågan till dem som egentligen
            är emot vårt inträde som medlem i
          </note>
          <note>
            EU. Man hör ständiga svartmålningar. Det finns ingen fördel med
            att få ett ökat inflytande i Europa och att man får sitta med
            vid borden. Det är bara svartmålningar och hot hela tiden.
          </note>
          <note>
            Detta med datadirektivet är intressant. Det kommer upp nu igen.
            Nu kan vi här i riksdagen ge råd till våra statsråd som åker ner
            till ministerrådet och framför våra synpunkter och kan få genombrott
            för dem. Man kan också vara med och fatta de slutliga besluten
            om datadirektiven.
          </note>
          <note>
            Tidigare, när vi inte hade detta inflytande, var vi ändå beroende
            av detta datadirektiv. Då var det bara andra länders ministrar
            som fick sitta med och fatta besluten. Vi är redan via EES-avtalet
            bundna till det här datadirektivet som kommer så småningom. Här
            har vi nu en fördel. Vi har bättre inflytande och mera makt.
          </note>
          <note>
            Det är klart att det hade varit bra om riksdagen redan tidigare
            i olika utskott hade intresserat sig mer för de frågor som behandlas
            inom EU för att nu vara beredda att med full kraft gå in och ge
            goda råd till regeringen när den skall utöva sin viktiga uppgift
            att representera oss i EU.
          </note>
          <note type="speaker">
            Anf. 66 KENNETH KVIST (v) replik:
          </note>
          <note>
            Herr talman! Jag kan hålla med Birgit Friggebo om att det nu
            gäller att hantera en ny situation och att vi skall göra det bästa
            av den. Jag tycker att delar av
          </note>
          <note>
            KU:s arbete har präglats av den viljan. Men det gäller att se
            vilken typ av organisation som EU utgör. Det gäller att se det
            problem som EU själv säger att organisationen präglas av, ett
            demokratiskt underskott, och ringa in vari detta består, när vi
            nu underordnar vårt lands politiska system ett annat politiskt
            system som delvis är oss främmande, nämligen EU. Det handlar inte
            om de enskilda medlemsländerna, för de har också parlamentarisk
            demokrati. Det är inte i de enskilda länderna som vi går in som
            medlem, utan i det överstatliga EU. Då gäller det att se vari
            det demokratiska underskottet består, hur den nationella suveräniteten
            undergrävs och därmed också riksdagens och folkets inflytande
            och möjlighet att påverka politiken.
          </note>
          <note>
            Vi sitter med vid borden, säger Birgit Friggebo.
          </note>
          <note>
            Men de breda massorna i Sverige, om jag får uttrycka mig litet
            gammaldags, har inte någon möjlighet att sitta med vid borden.
            Det blir ambassadörer, ministrar och politiker på toppnivå som
            får förtroendet att åka dit ner och representera Sverige. De människor
            som står alldeles för långt utanför politikens verklighet redan
            nu kommer att bli ännu mer marginaliserade, när en räcka av politiska
            beslut lyfts upp till
          </note>
          <note>
            Brysselnivå, långt ovan den Stockholmsnivå vi nu befinner oss
            på.
          </note>
          <note type="speaker">
            Anf. 67 BIRGIT FRIGGEBO (fp) replik:
          </note>
          <note>
            Fru talman! Kenneth Kvist reser delvis en fråga som är av yttersta
            vikt och som vi alla som är representanter i denna kammare har
            anledning att ägna oss åt. Det gäller den klyfta som finns mellan
            väljare och valda och den kritik som finns från väljarnas sida
            mot de egna representanterna. Det gäller inte bara Sveriges riksdag
            utan också ute i landsting och kommuner. Jag är övertygad om att
            den diskussionen också kommer att föras visavi EU. Detta är en
            viktig signal om att vi på allra bästa sätt måste ha kontakter
            med våra väljare och att vi lyssnar på dem. Den signalen har funnits
            länge. Men så är det, oberoende av om vi går med som medlem i
            EU eller inte.
          </note>
          <note>
            Kenneth Kvist återkommer till detta med överstatlighet och att
            vi underordnar oss, som han sade, främmande beslutsformer. Men
            redan nu är vi underordnade ett överstatligt system via EES-avtalet,
            utan att vi har fått något som helst inflytande, utan några som
            helst röster.
          </note>
          <note>
            Jag vänder mig litet mot att de som inte vill gå med i EU aldrig
            talar om den andra sidan, dvs. det inflytande vi nu får både över
            våra egna förhållanden men också över förhållandena på vår egen
            kontinent.
          </note>
          <note type="speaker">
            Anf. 68 BERIT LÖFSTEDT (s):
          </note>
          <note>
            Fru talman! Debatten har handlat om just riksdagens roll i det
            politikskapande arbetet i samband med vårt EU-medlemskap. Det
            är oerhört viktigt att vi fortsätter att föra denna debatt och
            att riksdagens roll klargörs. Det görs visserligen i betänkandet,
            men den måste också klargöras för oss själva och befästas, så
            att vi känner att vi har en viktig uppgift att fylla.
          </note>
          <note>
            Det måste vara mycket upp till riksdagen själv att fundera igenom,
            precisera och formulera sina egna arbetsformer inom ramen för
            de beslut som fattas i dag med anledning av KU:s betänkande. EU-nämnden
            får en betydelsefull uppgift. Samtidigt räcker det inte med att
            EU-frågorna enbart diskuteras där. Det är också precis vad som
            har sagts hittills i dag.
          </note>
          <note>
            De olika sakfrågorna lever ofta ett långt liv i EU:s institutioner
            innan de är mogna för beslut i ministerrådet. Under denna i många
            fall fleråriga beredningstid bör det vara möjligt och naturligt
            att viktiga frågor förs till de relevanta och i sak kunniga utskotten
            för diskussion och beredning allt efter frågans natur. Med andra
            ord blir det angeläget att finna effektiva och tillfredsställande
            former för samspelet mellan EU-nämnden och fackutskotten.
          </note>
          <note>
            Lika angeläget blir det för riksdagen att själv formulera sina
            krav på regeringen beträffande information och samråd, handlingarnas
            utformning, öppenhet i debatten och mycket annat.
          </note>
          <note>
            EU-nämnden har sin roll i samspelet. Men hela kammaren måste
            också få möjlighet att delta i debatten om Europapolitiken. Det
            kan ske på många olika vis. Det kan vara med anledning av den
            årliga skrivelsen, kanske ibland i särskilt anordnade debatter,
            med anledning av utskottsbetänkanden eller information till kammaren
            i samband med större ministermöten.
          </note>
          <note>
            Jag skulle vilja uttrycka riksdagens uppgift i
          </note>
          <note>
            Europapolitiken på så sätt att riksdagen, landets folkvalda,
            inte har rätt att visa ointresse för EU-
          </note>
          <note>
            frågorna. Riksdagen har en självskriven uppgift när det gäller
            att foga samman rent nationell politik med de frågor som avgörs
            i EU:s institutioner. Politiken måste ju hänga ihop och bli tydlig
            för medborgarna.
          </note>
          <note>
            Riksdagsledamöterna måste emellertid också ta ansvar för att
            diskutera och förankra EU-politiken bland medborgarna. I den breda
            folkliga debatten måste vi allihop delta.
          </note>
          <note>
            Jag menar att vi har ett folkbildningsansvar. Vi är
          </note>
          <note>
            349 ledamöter som kan delta i en aktiv debatt, svara på frågor,
            lyssna på medborgarna och delta i debatterna ute i landet. Vi
            kan vara med på möten, studiecirklar och allt vad ni vill. Det
            menar jag är en viktig uppgift för oss. Det är ett krav på oss
            att vi gör på det sättet. Det blir också viktigt för det svenska
            partiväsendet att inse att EU-medlemskapet kräver nya arbetsformer
            för att svenska folket genom sina partier med skiftande ideologier
            skall känna sig delaktigt i detta stora nya arbete.
          </note>
          <note>
            För riksdagen blir det alldeles nödvändigt att från allra första
            stund ha en mycket hög ambitionsnivå när det gäller EU-frågornas
            hantering. Rutiner sätter sig lätt. Om rutinerna sätter sig på
            en för låg nivå blir det svårt att i framtiden höja ambitionerna.
            Då är det bättre att vi tar i för mycket från början och kanske
            får släppa efter litet när vi upptäcker det. Att baxa något uppför
            i en backe är bra mycket besvärligare än att finna att det kanske
            finns en viss flexibilitet som man kan skaffa sig vartefter.
          </note>
          <note>
            Fru talman! Många av EU:s medlemsländer försummade att från början
            involvera de nationella parlamenten ordentligt i EU-debatten.
            Nu har debatten om samspel mellan regeringar och parlament vaknat
            till liv och tagit fart. Det är bra. Det är viktigt att vi deltar
            i den debatten.
          </note>
          <note>
            En annan viktig länk som måste upprättas och göras stark är den
            mellan riksdagen och våra svenska
          </note>
          <note>
            Europaparlamentariker. Det vore mycket olyckligt om
          </note>
          <note>
            Europaparlamentarikerna kom att känna sig utanför och fritt svävande.
            Europaparlamentarikerna kommer att utgöra en viktig resurs i den
            svenska
          </note>
          <note>
            Europadialogen.
          </note>
          <note>
            Det handlar om hur frågorna behandlas och debatteras i EU:s institutioner.
            Det handlar om samtal med medborgare, och det handlar om sammanhang
            i sakfrågor.
          </note>
          <note>
            Ytterligare en debatt om en parlamentarisk dimension pågår i
            EU-länderna. Det är debatten om ökade kontakter mellan EU-ländernas
            nationella parlament. Då talar jag inte om stora luftiga konferenser
            med storstilade program utan riktig substans. Tvärtom talar jag
            om möten omkring konkreta sakfrågor. Det blir t.ex. inför regeringskonferensen
            1996 alldeles särskilt angeläget att vi folkvalda talar med varandra
            mellan de nationella parlamenten i medlemsländerna. Det är angeläget
            också i andra sammanhang. Det skall handla om riktiga sakfrågor,
            så att vi känner att det finns substans i övningarna.
          </note>
          <note>
            Fru talman! Under medlemskapsförhandlingarna eftersträvade partierna
            samstämmighet beträffande de svenska positionerna. Samstämmigheten
            var ett självändamål för att vi skulle kunna stå starka i förhandlingarna.
            Självfallet kommer det också i medlemskapssituationen att vara
            bra för landet om vi kan stå brett eniga i olika sakfrågor. Men
            eftersom sakfrågorna kommer att variera kommer det naturligtvis
            också att visa sig att partierna har olika åsikter och olika ståndpunkter.
            Väljarna måste kunna genomskåda partiernas sakpolitik på olika
            områden även om sakfrågorna till slut skall avgöras i EU:s institutioner.
          </note>
          <note>
            EU-medlemskapet innebär ju inte att de svenska partierna plötsligen
            börjar tycka alldeles lika om allting - om ekonomisk politik och
            sysselsättningspolitik t.ex. Jag tror att det är viktigt att partierna
            också redovisar var de står i alla de olika frågor som skall beredas
            och beslutas av EU.
          </note>
          <note>
            Fru talman! Jag vill avsluta med att än en gång understryka vikten
            av att riksdagen mycket seriöst tar sig an uppgiften att vara
            ett centralt forum för svensk
          </note>
          <note>
            Europapolitik. Själv tycker jag att det skall bli en spännande
            utmaning att se vad vi kan göra av det.
          </note>
          <note>
            Jag yrkar bifall till hemställningarna i utskottens betänkanden.
          </note>
          <note type="speaker">
            Anf. 69 ROSE-MARIE FREBRAN (kds):
          </note>
          <note>
            Fru talman! Det är en historisk dag när riksdagen antar lag med
            anledning av Sveriges anslutning till
          </note>
          <note>
            Europeiska unionen, en lag som reglerar införlivandet av Europeiska
            gemenskapernas regler med svensk rätt och överlåtelsen av beslutsbefogenheter
            till gemenskaperna.
          </note>
          <note>
            I konstitutionsutskottet, som har behandlat detta ärende och
            ytterligare ett, finns vi kristdemokrater inte representerade.
            Jag vill något kort beröra våra ståndpunkter. Vi stöder båda dessa
            betänkanden.
          </note>
          <note>
            Kristdemokraternas strävan mot medlemskap för
          </note>
          <note>
            Sveriges del i EU beror både på ideologiska och realpolitiska
            skäl. Den beror på ideologiska skäl därför att EU representerar
            samförstånd, demokratiska värderingar och en aktiv fredssträvan,
            och på realpolitiska skäl därför att Sverige behöver redskap för
            att hantera stora samhällspolitiska problem i gemenskap med andra
            länder.
          </note>
          <note>
            Fru talman! Kristdemokratiska samhällspartiet delar de europeiska
            kristdemokraternas vision om ett enat och demokratiskt Europa
            där den politiska makten är fördelad enligt subsidiaritetsprincipen
            mellan de olika nivåer där besluten fattas.
          </note>
          <note>
            Kompetensfördelningen mellan unionen och medlemsstaterna skall
            organiseras på ett sådant sätt att den högre nivån endast verkar
            understödjande för den lägre nivån. Gemenskapen får med andra
            ord bara agera om den ensam eller i gemenskap med medlemsländerna
            är den som kan komma med de bästa lösningarna på samhälleliga
            problem.
          </note>
          <note>
            Gemenskapen skall bara vara verksam inom de områden där gemensamma
            åtgärder är mer effektiva än de åtgärder som medlemsstaterna själva
            vidtar.
          </note>
          <note>
            Vi kristdemokrater tror - ja, vi är övertygade om -
          </note>
          <note>
            att subsidiaritetsprincipen kan bevara den typiskt nationella,
            regionala och lokala kompetensen. Den europeiska unionen kan bara
            vara en djup och stark gemenskap bestående av decentraliserade
            nationer.
          </note>
          <note>
            Genom inträde i EU överlåter vi beslutsbefogenheter, men vi gör
            det för att lösa de problem som bäst kan lösas på gemenskapsnivå.
            Vi överlåter beslutsbefogenheter för att själva få inflytande
            över ett område som är större än det nationella.
          </note>
          <note>
            Fru talman! Vi kristdemokrater kommer att arbeta för att enhällighet
            fortsättningsvis skall vara grundregel i EU:s politiska samarbete.
            Vi kommer också att arbeta för ökad öppenhet inom EU.
          </note>
          <note>
            Respekten för de små länderna är mycket viktig. Den nuvarande
            huvudprincipen för röstfördelning mellan nationerna, som gynnar
            små länder, måste finnas kvar.
          </note>
          <note>
            Fru talman! Jag yrkar bifall till hemställan i KU:s betänkande
            nr 17.
          </note>
          <note>
            Också KU:s betänkande nr 22 är mycket viktigt.
          </note>
          <note>
            Samverkan mellan regering och riksdag måste fungera på ett tillfredsställande
            sätt. Den parlamentariska förankringen är ett måste. EU-
          </note>
          <note>
            nämnden skall ha en stark roll. Samtidigt skall utskotten spela
            en aktiv roll som samarbetspartner.
          </note>
          <note>
            Men det är inte rimligt att i förväg reglera detta, utan man
            bör avvakta de erfarenheter som man får under det kommande året.
            Vi kristdemokrater yrkar även bifall till hemställan i KU:s betänkande
            nr 22.
          </note>
          <note type="speaker">
            Anf. 70 ANDREAS CARLGREN (c):
          </note>
          <note>
            Fru talman! Genom att bli medlemmar i den europeiska unionen
            avstår vi som man säger från en del av statsorganens beslutsbefogenheter
            och överlåter dem istället till EG-institutionerna. Det är en
            av de saker som skiljer EG-samarbetet från det mesta av annat
            internationellt samarbete. Man kan fråga varför vi går med på
            sådant.
          </note>
          <note>
            Jo, vi lever i en mer och mer internationaliserad värld där alltmer
            av den makt som formar vår framtid finns utanför landets gränser.
            Vi skulle kunna välja att slå vakt om en formell suveränitet som
            ändå inte är reell. Genom att gå med vinner vi i stället inflytande.
          </note>
          <note>
            Vi kan vara med och forma vår framtid tillsammans med andra och
            inte bara passivt låta andra forma vår framtid.
          </note>
          <note>
            När jag i dag lyssnar på företrädare för
          </note>
          <note>
            Miljöpartiet och Vänsterpartiet slås jag av att ni aldrig diskuterar
            att internationaliseringen ställer oss inför nya val. I stället
            väljer ni att gång på gång fly från de ställningstagandena.
          </note>
          <note>
            Däremot gjorde inte svenska folket det, utan svenska folket gjorde
            ett ställningstagande i folkomröstningen och röstade för ett medlemskap.
            Då tycker jag att det också är så märkligt att vi i debatten i
            dag får höra att vad vi möjligen kan skydda är ett uns av demokratin,
            som Kenneth Kvist sade, eller att vi överger parlamentarismen,
            som Peter Eriksson sade. Det är ju inte att visa respekt för vad
            folket har beslutat i folkomröstningen. Det är ju inte heller
            att ta ställning till den nya situation som vi befinner oss i
            tack vare internationaliseringen.
          </note>
          <note>
            Nu är det ju inte så att vi flyttar in i ett färdigbyggt hus,
            utan vi kommer att medverka i ett husbygge. Då är frågan hur vi
            vill att det här europeiska huset skall se ut.
          </note>
          <note>
            Många människor är med rätta oroliga för ett stort och väldigt
            unionsbygge långt ovanför de vanliga medborgarnas huvuden - med
            rätta eftersom jag tycker att det vore fel att bygga det europeiska
            huset på det sättet. Tvärtom skall vi bygga det så att besluten
            fattas så nära medborgarna som möjligt. Vi skall inte i onödan
            flytta ett enda beslut till Bryssel.
          </note>
          <note>
            Samtidigt är det oerhört viktigt för vår framtid här att vi ser
            till att få nya tillbyggnader på huset och ser till att huset
            växer på bredden - att vi får in även
          </note>
          <note>
            Central- och Östeuropa, för då bygger vi upp mycket starkare
            förutsättningar för fred i framtiden.
          </note>
          <note>
            År 1996 kommer det att bli dags att i regeringskonferensen diskutera
            hur EU:s grundlagar skall omarbetas. Då skall vi ta ställning
            till ritningarna för det fortsatta husbygget. Det är oerhört viktigt
            att vi i Sverige tar ställning till hur vi vill vara med och påverka
            det fortsatta husbygget.
          </note>
          <note>
            Centern kräver partiöverläggningar inför de ställningstaganden
            Sverige skall göra i samband med regeringskonferensen. Det kravet
            har tidigare framförts av Olof Johansson, och jag framför det
            nu.
          </note>
          <note>
            Vi utgår från att det blir så. Det kommer nämligen att bli viktigt
            att forma en svensk linje och skapa en, som vi brukar säga, nationell
            hållning, där vi formulerar ståndpunkter för hur Sverige skall
            arbeta för att förstärka närhetsprincipen samt öka demokratin
            och insynen.
          </note>
          <note>
            Det är naturligtvis inte möjligt att nu ha färdiga förslag, men
            man kan ändå beskriva idéer. En sådan viktig idé tror jag är att
            se till att fördragen tydligt skall ange att EU:s kompetens omfattar
            bara de frågor som preciserats i fördragen. Alla andra frågor
            hör till den enskilda medlemsstaten och medborgarna där. På så
            sätt skapar man en legal grund för att stärka nationerna i kompetenskonflikter
            med EU. Det blir på
          </note>
          <note>
            EU-nivån som man får bördan att bevisa att ett omtvistat förslag
            verkligen bygger på delegerad kompetens.
          </note>
          <note>
            En annan viktig idé tror jag är att överväga ytterligare steg
            när det gäller att garantera de mänskliga fri- och rättigheterna
            genom att införa en bestämmelse i fördraget som klargör att inga
            EU-
          </note>
          <note>
            beslut får strida mot nationellt garanterade fri- och rättigheter.
          </note>
          <note>
            Nästa stora fråga blir vem som skall godkänna ritningarna för
            det fortsatta husbygget. Vi skall inte bara vara med och ha idéer
            om hur ritningarna i fortsättningen skall se ut, utan vi måste
            också avgöra vilka som slutgiltigt skall få godkänna ritningarna.
            Jag anser att svaret skall vara att det är medborgarna som skall
            göra det. Frågan är hur vi skall se till att det blir så.
          </note>
          <note>
            I Danmark har man den ordningen att man folkomröstar varje gång
            det genomförs viktigare förändringar i de fördrag som reglerar
            det europeiska samarbetet. I den danska grundlagens 20 § krävs
            folkomröstning när beslutanderätt överlåts till EU och man inte
            har en majoritet på fem sjättedelar i
          </note>
          <note>
            Folketinget.
          </note>
          <note>
            Det har medfört att man i Danmark har genomfört folkomröstningar
            dels 1973 när man avgjorde frågan om medlemskapet, dels 1986 om
            enhetsakten, dels
          </note>
          <note>
            1992 och 1993 om Maastrichtfördraget.
          </note>
          <note>
            Jag vill gärna se detta som en skandinavisk modell för hur vi
            skall folkligt förankra nya avgöranden och ställningstaganden
            som gäller EU:s utveckling. Därför tycker jag att det finns skäl
            för att införa en grundlagsreglering i den svenska grundlagen
            som ger oss en ordning som motsvarar den danska. Det kan självfallet
            diskuteras hur man exakt skall utforma en sådan reglering, men
            det viktiga är principen. Hur skulle vi som svenska politiska
            beslutsfattare kunna försvara att det svenska folket skulle förvägras
            att få den möjlighet som danskarna har att rösta om viktiga förändringar
            i EU-samarbetet?
          </note>
          <note>
            Dessutom: Vi vill bygga medborgarnas Europa -
          </note>
          <note>
            inte eliternas Europa. Jag anser att det europeiska husbyggandet
            inte kan och inte skall föras vidare utan att de politiska ledarna
            hela tiden försäkrar sig om folkets stöd -att ritningarna är bra
            i medborgarnas ögon. Det stärker också våra möjligheter att slå
            vakt om den nationella beslutanderätten när svenska företrädare
            sitter i Bryssel och förhandlar med företrädare för EU. Det är
            bra att man då kan säga: Vi vet att vi inte kan gå med på detta
            om vi inte får stöd av det svenska folket i en folkomröstning.
          </note>
          <note>
            I dag tar vi också ställning till frågorna om samverkan mellan
            riksdag och regering med anledning av medlemskapet i EU. För att
            fortsätta bilden med det europeiska huset skall våra regeringsledamöter
            inte uppträda bland byggnadsingenjörerna i Bryssel utan att ha
            försäkrat sig om att de har riksdagens stöd för den linje de driver.
          </note>
          <note>
            En fråga som vi har diskuterat mycket under senare tid har gällt
            det regionala stödet. Det är på sätt och vis det första testet
            på regeringens förmåga att lyssna på riksdagen och anpassa sig
            till de nya samarbetsformer som vi måste gå in i.
          </note>
          <note>
            Vi hade i förra veckan en debatt med Anders
          </note>
          <note>
            Sundström här i kammaren. Anders Sundström informerade som arbetsmarknadsminister
            riksdagen om att den nya regeringen inte fullt ut vill utnyttja
            det förhandlingsresultat som Börje Hörnlund åstadkom.
          </note>
          <note>
            Gång på gång ställdes Anders Sundström inför frågan om han anser
            att han har parlamentariskt stöd för den linje han vill driva
            i Bryssel. Gång på gång undvek han att svara på den frågan. I
            stället hänvisade han till att riksdagen i efterhand kan godkänna
            detta genom beslutet om samfinansiering. Han undvek däremot mycket
            noga att säga att riksdagen i så fall bara kan godkänna i efterhand
            och att det i så fall inte kunde bli fråga om att höja anslagen
            utan bara att sänka dem ytterligare.
          </note>
          <note>
            Jag tycker att det är intressant att det i utskottbetänkandet
            nu står att det inte kan vara tillräckligt att riksdagens inflytande
            utövas endast genom kontroll i efterhand utan att det är önskvärt
            med en ordning där riksdagen därutöver får ett aktivt och reellt
            inflytande som gör det möjligt att på förhand påverka de ståndpunkter
            som Sverige skall inta inför förhandlingar och beslutsfattande
            inom EU.
          </note>
          <note>
            Det är väl alldeles uppenbart att Anders
          </note>
          <note>
            Sundström har tassat runt i gränsmarkerna för vad som kan vara
            rimligt för en regeringsledamot som skall lyssna på riksdagen.
          </note>
          <note>
            Mats Hellström sade att regeringen nu är inne i en prövotid.
            Det allra bästa för regeringen vore att backa, i en fråga där
            man så uppenbart har gjort ett misstag.
          </note>
          <note type="speaker">
            Anf. 71 KENNETH KVIST (v) replik:
          </note>
          <note>
            Fru talman! Andreas Carlgren ansåg att vi inte diskuterar de
            alternativ som internationaliseringen ställer oss inför. Självklart
            gör vi det. Alternativen är nämligen följande: Skall Sverige som
            ett självständigt, fritt och öppet land delta i det globala och
            alltmer globaliserade samfundet eller skall vi slutas in bakom
            EU:s murar? Internationalisering är inte liktydig med att gå med
            i EU, Andreas Carlgren.
          </note>
          <note>
            Ni tror vidare att vi nu ökar vårt inflytande, men faktum är
            ju att riksdagen hittills har kunnat stifta de lagar som den ansett
            vara de bästa. Andreas Carlgren skildrar själv hur Sverige företräds
            av förhandlare från regeringen vilka t.o.m. kan bortse från riksdagsmajoritetens
            vilja. Den svenska regeringens representanter kan även hamna i
            minoritetsställning i ministerrådet, och då är Sveriges egen beslutanderätt
            i den fråga som behandlas borta.
          </note>
          <note>
            När det sedan gäller respekt för folkomröstningsresultatet visar
            vi på nej-sidan en oerhörd respekt och tålmodighet, men de förutsättningar
            som ja-sidan förespeglade människorna före folkomröstningen har
            faktiskt rubbats. Räntorna skulle t.ex. gå ned, vi skulle få program
            som skulle minska arbetslösheten och vi skulle ha en självständighet
            i frågan om att gå med i
          </note>
          <note>
            EMU eller inte. Vi skulle naturligtvis stå utanför det västeuropeiska
            försvarssamarbetet, men vi börjar redan nu närma oss detta så
            smått genom ett observatörskap osv. De förutsättningar som folket
            förespeglades och som gjorde att många röstade ja har alltså rubbats
            genom utvecklingen och ja-sidans agerande efter folkomröstningen.
          </note>
          <note type="speaker">
            Anf. 72 ANDREAS CARLGREN (c)
          </note>
          <note>
            replik:
          </note>
          <note>
            Fru talman! Jag har just kritiserat att en av ministrarna i regeringen
            inte tar större hänsyn till riksdagens uppfattning i frågan om
            de regionala stöden, men Kenneth Kvists uppfattning är egentligen
            att Anders Sundström inte ens borde resa till Bryssel för att
            föra diskussioner om detta. Vi borde inte få detta stöd och borde
            över huvud taget inte vara med i
          </note>
          <note>
            EU. Den åsikten delar jag inte.
          </note>
          <note>
            Jag vill vidare peka på att vi genom internationaliseringen befinner
            oss i en ny situation.
          </note>
          <note>
            Vi kan formellt fatta beslut om t.ex. miljöfrågor som ändå i
            realiteten avgörs utanför vårt lands gränser. Vi kan diskutera
            beslut om frågor som gäller jobben men som i realiteten bestäms
            utanför vårt lands gränser.
          </note>
          <note>
            Jag vill att vi skall ha en verklig inflytandemöjlighet.
          </note>
          <note>
            Kenneth Kvist hänvisar allmänt till medverkan i en globalisering.
            Det låter bra, men det ger inte ett dugg mer makt för Sverige.
          </note>
          <note>
            Till sist säger Kenneth Kvist att han har en oerhörd respekt
            och tålmodighet inför folkomröstningsbeslutet. Tålmodighet är
            väl ändå det minsta som man kunde begära att Kenneth Kvist skulle
            visa på den punkten. Folket har i praktiken beslutat att vårt
            land skall bli medlem. Ni försöker i dag föra en debatt i efterhand,
            men folket har bestämt sig.
          </note>
          <note>
            Ni borde visa respekt för det genom att föra fram bra förslag
            till hur vi skall klara denna situation, men det gör ni inte.
            Ni talar i stället bara om allt dåligt som väntar oss. Kenneth
            Kvists ambitionsnivå är att åtminstone bevara ett uns av demokrati.
            Jag tycker att det är en mycket låg ambitionsnivå.
          </note>
          <note type="speaker">
            Anf. 73 KENNETH KVIST (v) replik:
          </note>
          <note>
            Fru talman! Vi skulle kanske behöva litet längre tid för en debatt
            om internationaliseringen än några treminutersrepliker.
          </note>
          <note>
            Vi har under lång tid stått inför en oerhört stark internationell
            påverkan av våra förhållanden.
          </note>
          <note>
            Massbilismen, egentligen uppfunnen av Henry Ford på 20- och 30-talet,
            har förändrat hela vår samhällsstruktur, men ingen kommer på den
            idén att
          </note>
          <note>
            Sverige påverkat av Fords uppfinningar skulle gå med i Fordbolaget,
            i USA e.d.
          </note>
          <note>
            Det är likadant med EU. Det finns inget som säger att vi behöver
            gå med i EU därför att EU påverkar oss. Vi är egentligen mera
            påverkade av Japan och
          </note>
          <note>
            USA på mera avancerade och avancerande områden.
          </note>
          <note>
            Vår teknologi och därmed vår samhällsutveckling påverkas på en
            mängd områden av detta. Vi borde därför inte kansla in oss i EU.
          </note>
          <note>
            Jag delar Andreas Carlgrens uppfattning att en svensk minister
            måste följa riksdagsmajoritetens mening. Det är ju därför som
            vi konkret och konstruktivt föreslår att EU-nämnden skall ha en
            viss möjlighet att styra hur regeringens representanter skall
            uppträda. Men den avgörande skillnaden mellan oss är att vi enligt
            min mening inte skall behöva stå och tigga i Bryssel när det gäller
            vilken regionalpolitik som vi skall få föra här i landet. Detta
            borde Sveriges riksdag få bestämma över. Det har att göra med
            vår suveränitet. Jag tror att vår kännedom om förhållandena i
            vårt land ger bättre resultat än det som blir följden av en sammanvägning
            av olika intressen nere i Bryssel.
          </note>
          <note type="speaker">
            Anf. 74 ANDREAS CARLGREN (c)
          </note>
          <note>
            replik:
          </note>
          <note>
            Fru talman! Kenneth Kvist säger att det inte finns någonting
            som säger att vi behöver gå med i EU. Jo, svenska folket har beslutat
            så. Jag tycker verkligen att
          </note>
          <note>
            Kenneth Kvist nu för debatten i efterhand.
          </note>
          <note>
            Kenneth Kvist räknar vidare hela tiden upp allt dåligt som kan
            bli följden av folkets beslut. Vi har hört det många gånger förut
            och kommer säkert att få höra det många gånger till. Men Kenneth
            Kvist har inte en enda idé om hur vi i så fall skall göra det
            bra.
          </note>
          <note>
            Det måste kännas hopplöst för Kenneth Kvist och andra EU-kritiker
            att inte ha några idéer om vad vi skall göra för att det skall
            bli bättre - allt är dåligt.
          </note>
          <note>
            Till sist en fråga till Kenneth Kvist, som gäller principen om
            ministrars stöd i riksdagen. Som jag förstår av rapporten från
            EU-delegationen har det riktats kritik från en majoritet av riksdagens
            partier mot att man inte fullt ut utnyttjar möjligheterna till
            landsbygdsstöd. Såvitt jag har förstått har även
          </note>
          <note>
            Vänsterpartiet medverkat i den kritiken. På frågor här i kammaren
            har Anders Sundström inte velat svara på frågan om han anser att
            han har parlamenteriskt stöd för den linje som han vill driva
            i Bryssel och som innebär ett lägre landsbygdsstöd än vad EU-
          </note>
          <note>
            delegationen tycks ha förespråkat. Är Vänsterns uppfattning fortfarande
            den att landsbygdsstödet borde vara högre än det som regeringen
            nu har föreslagit?
          </note>
          <note type="speaker">
            Anf. 75 WIDAR ANDERSSON (s):
          </note>
          <note>
            Fru talman! I varje demokrati finns det av alla godkända sätt
            att mäta folkviljan. I Sverige brukar vi mäta folkviljan i allmänna
            val och i sällsynta fall i folkomröstningar. Inför frågan om Sveriges
            medlemskap i den europeiska unionen har vi haft en folkomröstning,
            och folkviljan var klar och entydig.
          </note>
          <note>
            Ledamoten Per Gahrton gör i dagens riksdagsdebatt dock våld på
            denna folkvilja. Han beskriver sig själv som om han på något sätt
            stod över folkviljan och anser att folkmajoriteten är manipulerad,
            lurad eller hotad av den andra sidan i folkomröstningskampanjen.
            Det tänkesätt som ledamoten Gahrton ger uttryck för är något som
            annars kännetecknar sekten, som alltid anser sig veta bättre än
            de utslag som fallit vid val eller olika omröstningar.
          </note>
          <note>
            Jag hoppas att detta sektbeteende i förhållande till folkomröstningsresultatet
            inte skall vara kännetecknande för Miljöpartiet i övrigt.
          </note>
          <note>
            EU-medlemskapet är utmanande och väldigt provocerande för många
            samhällsintressen. Särskilt utmanande är medlemskapet för alla
            de institutioner och organisationer som bygger sin makt och sitt
            inflytande på nationalstatens nuvarande och avgränsade territorium
            och egenskaper.
          </note>
          <note>
            När vi genom dagens beslut politiskt, demokratiskt och kulturellt
            hinner i fatt decennier av ekonomisk anpassning till EU-länderna
            och till internationaliseringen, är det något stort och väsentligt
            som sker. Vi går dels in i ett överstatligt samarbete på många
            områden med andra länder, samtidigt som olika regioner i vårt
            land och kommuner och kommundelar strävar efter helt nya former
            av frihet.
          </note>
          <note>
            En del av den gamla nationalstatens institutioner får se sin
            betydelse naggad i kanten. Jag kan nämna
          </note>
          <note>
            Riksbanken, Riksförsäkringsverket, Invandrarverket, stora delar
            av skatteförvaltningen, länsstyrelseorganisationen och en rad
            andra organisationer och byråkratier, vilkas betydelse är knutna
            till nationalstaten. Klockan klämtar naturligtvis nu för dem.
          </note>
          <note>
            Själva riksdagen utmanas också mycket starkt av
          </note>
          <note>
            EU-medlemskapet och internationaliseringen. Därför är det av
            yttersta vikt att riksdagen, om den verkligen vill vara med och
            spela en viktig roll även i fortsättningen - vilket inte är alldeles
            givet - öppnar sig för de krav på förändring och förnyelse som
            kommer att dominera och prägla hela nästa århundrade.
          </note>
          <note>
            Genom vårt EU-medlemskap ökar våra möjligheter på många områden.
            Vi kan vara med och bidra till de sociala och politiska innovationer
            som vi är i så trängande behov av i vår del av världen.
          </note>
          <note>
            Låt mig bara nämna två exempel där jag tror att
          </note>
          <note>
            EU-medlemskapet kan vara oss behjälpligt. Det gäller dels den
            strukturella arbetslösheten. Den beror inte alls på att vi blivit
            utkonkurrerade av låglöneländer, utan den beror på att en stor
            del av de industriarbetare som präglat hela 1900-talets samhälle
            och politik i dag inte längre behövs i produktionen. Den arbetslösheten
            kräver oerhört mycket nytänkande och samarbete i nya former i
            såväl kommuner, Europa och säkerligen hela världen om vi skall
            lyckas komma till rätta med den. Miljöförstöringen, som i huvudsak
            beror på massproduktionen av avfall, kräver mycket nytänkande
            och omtänkande, kanske rent av ett ifrågasättande av det som bygger
            upp hela vårt ekonomiska tillväxtbegrepp.
          </note>
          <note>
            Vi här i Sveriges riksdag har alltså ett särskilt stort ansvar,
            fru talman, för att EU-medlemskapet verkligen används i hela folkets
            intresse.
          </note>
          <note>
            Också de av partierna i riksdagen som utmanas särskilt svårt
            - däribland mitt eget - utav EU-
          </note>
          <note>
            medlemskapet och internationaliseringen måste också ta sitt ansvar.
            Personligen är jag av den åsikten att det vore fegt, oansvarigt
            och snudd på omoraliskt att bara för att rädda det egna skinnet,
            för att undvika att ta konflikter och uppgörelser i det egna partiet,
            skjuta över varje partiskiljande fråga som har med EU att göra
            till folkomröstningar under de kommande åren.
          </note>
          <note>
            Det vore en helt oacceptabel utveckling utifrån mina egna utgångspunkter.
          </note>
          <note>
            Det vore också förödande om byråkratiska traditioner, utskottens
            revirtänkande, enskilda politikers och utskotts bundenhet till
            vissa statliga verk och myndigheter och den nationella politiska
            sedvänjan i sig skulle få sabotera och omöjliggöra vårt kreativa
            deltagande i såväl nya regionala som internationella demokratiska
            fora och nätverk.
          </note>
          <note>
            Det är mot denna bakgrund glädjande att kunna yrka bifall till
            KU:s betänkanden 17 och 22. Såväl betänkandet om anslutningslag
            som betänkandet om
          </note>
          <note>
            EU-nämnd kännetecknas nämligen av öppenhet, sökande och prövande
            inför de nya villkor som kännetecknar riksdagens arbete.
          </note>
          <note>
            Det krävs nya modeller och nya former. Jag kommer för min egen
            del och efter blygsam förmåga, fru talman, att arbeta för att
            denna förnyelse verkligen blir genomförd och att debatten om demokratins
            nya förutsättningar i Sverige och i Europa förs öppet och frejdigt
            i hela det svenska samhället.
          </note>
          <note type="speaker">
            Anf. 76 LARS TOBISSON (m):
          </note>
          <note>
            Fru talman! Äntligen! Jag kan inte låta bli att inleda detta
            anförande med ett utrop av det slaget.
          </note>
          <note>
            När jag i början av 1960-talet fick rösta för första gången,
            gick dåvarande Högerpartiet till val på parollen "Ja till Europa".
            Det kunde förefalla litet udda, eftersom det den gången rörde
            sig om ett kommunalval. Men för en ung student kändes budskapet
            attraktivt och stimulerande.
          </note>
          <note>
            Sedan har jag i många olika sammanhang - som facklig företrädare,
            i det internationella konservativa partisamarbetet och, naturligtvis,
            som riksdagsman -
          </note>
          <note>
            verkat för Sveriges fulla medverkan i det europeiska samarbetet.
          </note>
          <note>
            De senaste åren har jag varit ledamot i EFTA-, EES-
          </note>
          <note>
            och EU-delegationerna, organ som nu alla försvinner.
          </note>
          <note>
            Jag saknar inte dessa uppdrag - tvärtom är deras försvinnande
            ett tecken på att Sverige är framme vid målet, att cirkeln som
            för mig började vid det där valet vid tidigt 60-tal nu är sluten.
            Svenska folket har sagt ja till Europa.
          </note>
          <note>
            Ändå finns det kanske skäl att en dag som denna ägna några ord
            åt EFTA. Denna frihandelsorganisation har tjänat oss väl under
            nästan
          </note>
          <note>
            40 år. Den har bidragit till den välståndsutveckling som präglat
            åtminstone den förra delen av denna period, innan inhemsk högskatte-
            och regleringspolitik knäckte tillväxten i Sverige. Många är de
            svenska riksdagsmän som deltagit i det parlamentariska samarbetet
            inom EFTA. Via EES
          </note>
          <note>
            avtalet kunde Sverige dessutom få en välkommen genväg in på den
            gemensamma marknaden med dess fria rörlighet för varor och tjänster,
            kapital och människor.
          </note>
          <note>
            Men även om EFTA-samarbetet och inte minst
          </note>
          <note>
            EES-avtalet var ekonomiskt fördelaktiga, var det inte tillräckligt
            i längden. De erfarenheter vi vunnit i EES-
          </note>
          <note>
            delegationen, sedan avtalet trädde i kraft vid det förra årsskiftet,
            har visat att det svenska inflytandet över beslutsprocessen har
            varit praktiskt taget obefintligt.
          </note>
          <note>
            Dessutom är, som framgått av den föregående debatten, EU så mycket
            mer än bara ekonomisk samverkan. Det handlar om att trygga fred
            och säkerhet i vår del av världen, det gäller att utveckla gamla
            kulturella förbindelser och mycket annat.
          </note>
          <note>
            Min uppgift här i dag är ändå att hålla mig till de ekonomiska
            frågorna. Utgångspunkten är finansutskottets yttrande till utrikesutskottet,
            ett yttrande som vi moderater i allt väsentligt står bakom.
          </note>
          <note>
            Där framhålls de fördelar i ekonomiskt avseende som vi ser fram
            emot som en följd av medlemskapet.
          </note>
          <note>
            Men det är viktigt att understryka att vårt medlemskap i EU inte
            bara innebär fördelar utan även skyldigheter.
          </note>
          <note>
            Vid Europeiska rådets sammanträde i Essen nyligen diskuterades
            förverkligandet av de åtgärder som förordas i vitboken om tillväxt,
            konkurrenskraft och sysselsättning. Bland viktiga teman i detta
            arbete vill jag särskilt understryka två rekommendationer: dels
            att genom avreglering öka flexibiliteten på arbetsmarknaden och
            i företagen, dels att minska indirekta arbetskraftskostnader.
          </note>
          <note>
            Tyvärr måste jag konstatera att av regeringen under senare tid
            föreslagna skattehöjningar och återregleringar på arbetslivets
            område går i rakt motsatt riktning.
          </note>
          <note>
            Beträffande utvecklingen mot en ekonomisk och monetär union,
            EMU, ger majoritetens skrivning i finansutskottets yttrande ett
            intryck av att man inte är säker på att vilja vara med hela vägen
            fram till det tredje stadiet med en gemensam centralbank och en
            gemensam valuta. För oss moderater står det helt klart att vi
            vill att Sverige skall vara med fullt ut i det europeiska monetära
            samarbetet - frågan är bara om och när Sverige kan. Med den skattehöjnings-
            och återregleringspolitik som regeringen inlett blir det svårt
            att ställa vår ekonomi i ordning ens till den senare av de två
            angivna tidpunkterna för inträde i
          </note>
          <note>
            EMU, nämligen 1999.
          </note>
          <note>
            Alldeles oavsett åsikterna på olika håll om värdet av EMU är
            vi ändå förpliktade som medlemsland att skyndsamt till EU inge
            ett konvergensprogram, som visar hur vi avser att, helst redan
            till 1996 men annars så snabbt som möjligt, uppfylla konvergenskriterierna
            beträffande inflationstakt, räntenivå samt budgetunderskottets
            och statsskuldens storlek. Jag utgår ifrån att regeringen avser
            att tidigt nästa år fullgöra detta åliggande och att därvid riksdagen
            och dess finansutskott på lämpligt sätt blir inkopplade.
          </note>
          <note>
            Ett annat ämne, som nu snabbt får aktualitet, är frågan om att
            stärka Riksbankens oberoende.
          </note>
          <note>
            Maastrichtfördraget innebär här en förpliktelse för
          </note>
          <note>
            Sverige att under EMU:s andra fas säkerställa att
          </note>
          <note>
            Riksbanken har en självständig ställning.
          </note>
          <note>
            Riksbanksutredningen lade i god tid före höstens val fram förslag
            i denna riktning, innefattande bl.a.
          </note>
          <note>
            nödvändiga grundlagsändringar. Framför allt kan inte föreskriften
            i regeringsformen om riksbankschefens obegränsade avsättlighet
            stå kvar. Socialdemokratiskt motstånd medförde att utredningsförslaget
            aldrig kom att föreläggas riksdagen för beslut. Men under innevarande
            mandatperiod blir det nödvändigt att genomföra de lagändringar
            som krävs för att Sveriges riksbank skall få den självständiga
            ställning som medlemskap i EU förutsätter.
          </note>
          <note>
            Fru talman! I detta sammanhang tar riksdagen också ställning
            till proposition 40 angående budgeteffekter av Sveriges medlemskap
            i Europeiska unionen. I finansutskottets med anledning därav framlagda
            betänkande nr 5 föreligger det ingen annan oenighet än den som
            gäller principerna för finansieringen av Sveriges EU-avgift. I
            en gemensam reservation ställer de borgerliga utskottsledamöterna
            upp kravet att medlemsavgiften inte får leda till ett ökat upplåningsbehov
            och att statens administrativa kostnader inte skall behöva stiga.
            Givetvis bör det också vara en strävan att i de fall vissa utgifter
            täcks med EU-medel, motsvarande besparingar skall kunna göras
            i statens budget.
          </note>
          <note>
            Däremot kan vi inte instämma i den tanke som framskymtar i propositionen,
            och som sedan bekräftats i konkreta förslag till riksdagen, nämligen
            att finansieringen skall belasta olika områden, verksamheter och
            medborgargrupper i proportion till hur de gynnas av medlemskapet,
            främst då genom skattehöjningar. Det är en grundläggande finanspolitisk
            princip att skatter inte skall vara specialdestinerade till särskilda
            utgiftsändamål. Denna tanke är för övrigt utmärkande för EU:s
            gemenskapsbudget.
          </note>
          <note>
            Ett viktigt syfte med Sveriges anslutning till EU är dessutom
            att öka vårt lands ekonomiska tillväxt. Det är inte möjligt att
            exakt förutsäga hur stor denna effekt blir. Försiktiga uppskattningar
            pekar i alla fall på en ökning av den årliga tillväxten med en
            halv procent jämfört med om Sverige stannat utanför EU.
          </note>
          <note>
            Redan efter några få år skulle därmed skatteunderlaget ha vuxit
            så mycket att medlemskostnaden täcks vid oförändrade skatteregler.
          </note>
          <note>
            En annan avsedd effekt med medlemskapet har varit att skänka
            kampen mot inflationen större trovärdighet. Därvid minskar räntemarginalen
            mot exempelvis Tyskland. Skillnaden jämfört med utanförskap har
            uppskattats till drygt en procentenhet lägre räntenivå. En procentenhet
            lägre räntekostnader för statsskulden skulle innebära en besparing
            på drygt
          </note>
          <note>
            10 miljarder kronor.
          </note>
          <note>
            Enligt propositionen skall effekter av detta slag successivt
            beaktas i regeringens ekonomiska politik, men det finns ingen
            anledning att det inte skall ske från första början. Den tänkta
            uppläggningen att medlemskostnaden inledningsvis skall betalas
            krona för krona genom riktade skattehöjningar ger skäl för misstanken
            att regeringen vill begagna tillfället att skaffa fram extra skatteintäkter
            till täckande av budgetunderskottet, när det nu ter sig alltmer
            besvärligt att få fram utgiftsbesparingar.
          </note>
          <note>
            Samtidigt som jag vill avsluta med att uttrycka den förhoppningen
            att regeringen i sin ekonomiska politik skall utnyttja och inte
            motverka de möjligheter EU-
          </note>
          <note>
            medlemskapet ger att stärka tillväxten och sysselsättningen i
            Sverige, vill jag, fru talman, yrka bifall till den borgerliga
            reservationen till finansutskottets betänkande nr 5.
          </note>
          <note type="speaker">
            Anf. 77 KJELL ERICSSON (c):
          </note>
          <note>
            Fru talman! Vi har under denna dag debatterat vårt medlemskap
            i EU, och det har varit en både viktig och historisk debatt. Det
            känns skönt att vi nu är framme vid målet.
          </note>
          <note>
            Jag skall främst uppehålla mig vid finansutskottets betänkande
            nr 5, där det redovisas förslag till principer för budgetering
            och revision av de medel som Sverige betalar till respektive mottar
            från EU.
          </note>
          <note>
            Först vill jag säga att jag har en mer positiv syn på medlemskapet
            och dess möjligheter än vad regeringen synes ha. Det grundläggande
            är ju att medlemskapet skapar bättre förutsättningar för ekonomisk
            tillväxt och därmed också för en finansiering av medlemsavgiften.
          </note>
          <note>
            Genom medlemskapet får vi en stabilare ekonomisk situation. Detta
            i sin tur kan medverka till räntesänkningar, sänkta kostnader
            i produktionen och en förbättrad konkurrenskraft. Medlemskapet
            gynnar oss alla, oberoende om vi är näringsidkare, skattebetalare,
            bidragstagare eller konsumenter.
          </note>
          <note>
            Därför är det fel att, som regeringen och
          </note>
          <note>
            Socialdemokraterna nu gör, peka ut vissa grupper som mer gynnade
            än andra.
          </note>
          <note>
            Regeringen föreslår fem principer som skall gälla för finansieringen
            av medlemskapet i EU. De två första av dessa principer har jag
            inget att invända emot, nämligen att finansieringen inte får leda
            till ett ökat upplåningsbehov samt att statens administrativa
            kostnader ej bör öka totalt sett.
          </note>
          <note>
            Även om samhällsekonomin i stort gynnas av EU-
          </note>
          <note>
            medlemskapet bör man ändå se till att täcka in de utgifter som
            uppstår i statsbudgeten som en följd av medlemskapet. Men finansieringen
            bör då ske på sedvanligt sätt, dvs. att man i budgetarbetet prövar,
            prioriterar och även omprioriterar bland olika budgetposter.
          </note>
          <note>
            Jag anser det vara helt fel att åberopa EU-
          </note>
          <note>
            medlemskapet för att höja skatterna.
          </note>
          <note>
            Jag tycker också att det finns anledning att erinra om den borgerliga
            regeringens stora arbete med att återupprätta Sverige som en företagar-
            och tillväxtnation. Detta skedde genom bl.a.
          </note>
          <note>
            konkurrensbefrämjande skatte- och avgiftssänkningar.
          </note>
          <note>
            Den politiken gav också resultat.
          </note>
          <note>
            Om vi nu skall kunna utnyttja EU-medlemskapets fördelar är det
            viktigt att vi kan behålla dessa gynnsamma produktionsvillkor
            för företagen. Det stärker konkurrenskraften, och det ökar produktionen.
          </note>
          <note>
            Allt detta medverkar till fler jobb.
          </note>
          <note>
            Att i detta läge införa en ny löneskatt, som föreslagits i en
            särskild proposition, är oklokt och kommer att motverka den positiva
            utveckling som vi eftersträvar. Den nya löneskatten kommer i stället
            att innebära att vi förlorar många tusen nya jobb.
          </note>
          <note>
            Socialdemokraterna går tvärtemot den politik de säger sig vilja
            föra. I stället för arbetslinjen väljer de att beskatta arbete.
          </note>
          <note>
            Jag vill också poängtera vikten av att vi upprätthåller den grundläggande
            finanspolitiska principen att skatter och avgifter inte skall
            vara specialdestinerade till särskilda utgiftsändamål.
          </note>
          <note>
            Sverige har frångått ett system där vissa inkomster öronmärks
            till vissa utgifter. Nu tänker regeringen tydligen återinföra
            detta.
          </note>
          <note>
            Här inrättas nu en särskild löneskatt för att finansiera medlemskapet.
            Till detta har regeringen också varslat om att man har för avsikt
            att införa särskilda fastighetsskatter på bl.a. jord- och skogsbruk.
          </note>
          <note>
            Detta är häpnadsväckande. Som jag tidigare sade, är det fel och
            oklokt. EU-medlemskapet gynnar oss alla, såväl företagare som
            löntagare och konsumenter m.fl. Varför skall då enbart ICA-handlaren,
            taxiägaren, skogsägaren, rörmokaren m.fl. betala denna avgift?
          </note>
          <note>
            När det gäller jordbruket innebär detta att regeringen återinför
            skatt på arbetande kapital. Det är direkt i strid med tidigare
            principer. Det har sedan länge funnits bred enighet om att man
            skall avskaffa skatten på arbetande kapital. Nu bryter
          </note>
          <note>
            Socialdemokraterna mot detta.
          </note>
          <note>
            Den ökande skattebelastningen på jordbruket är illavarslande
            efter alla försämringar som regeringen genomfört. Med regeringens
            politik är jordbruket inte någon vinnare. I stället är det tvärtom,
            en del förlorar faktiskt betydande belopp.
          </note>
          <note>
            Man har dragit ner arealstödet och kraftigt minskat miljöstödet.
            Regeringen avstår medvetet från miljöstöd till jordbruket på ca
            2 miljarder kronor. Man vill inte utnyttja de framförhandlade
            stöden. Detta strider emot vad som stod skrivet på valsedlarna
            i folkomröstningen, nämligen att man utgick ifrån det framförhandlade
            avtalet.
          </note>
          <note>
            Centerns självklara utgångspunkt är att det framförhandlade avtalet
            skall gälla.
          </note>
          <note>
            Trots dessa försämringar framhärdar regeringen i att jord- och
            skogsbruket är stora vinnare och att de därför skall beläggas
            både med den nya löneskatten och med särskilda avgifter på jord-
            och skogsbruket.
          </note>
          <note>
            Detta tycker vi är djupt orättfärdigt.
          </note>
          <note>
            Fru talman! Med det anförda yrkar jag bifall till reservationen.
          </note>
          <note type="speaker">
            Anf. 78 MATS ODELL (kds):
          </note>
          <note>
            Fru talman! I proposition 1994/95:40 redovisar regeringen förslag
            till principer för budgetering, redovisning och revision av de
            medel som Sverige betalar till respektive mottar från EU. Regeringen
            redovisar också ett förslag till principer för finansiering av
            medlemsavgiften. Det är till att börja med viktigt att slå fast
            att denna avgift är väl använda pengar för Sverige. Det är en
            investering som kommer att ge mycket bra utdelning för svenska
            folket. Det ger oss möjligheter att påverka i stora frågor som
            sträcker sig över nationsgränserna, inte minst på miljöområdet
            och när det gäller relationerna mellan i- och u-länderna. Dessutom
            - det tycker jag är viktigt att påpeka - bidrar vi genom vår medlemsavgift
            till att förbättra villkoren för en positiv utveckling för folken
            i de central- och östeuropeiska länder som startat processen mot
            medlemskap i den allt större europeiska gemenskapen, EU.
          </note>
          <note>
            I stora delar kan vi kristdemokrater instämma i propositionen
            och i utskottsmajoritetens ställningstaganden till densamma. Men
            när det gäller principerna för finansiering av medlemsavgiften
            har vi en annan uppfattning än regeringen och utskottsmajoriteten.
          </note>
          <note>
            Självfallet är vi överens om att avgiften skall finansieras fullt
            ut, liksom alla övriga åtaganden i denna kammare. Vi ställer oss
            bakom principen att statens utgifter för administration inte får
            öka på grund av medlemskapet.
          </note>
          <note>
            Men när det gäller principerna för hur finansieringen skall gå
            till går våra uppfattningar kraftigt och principiellt isär. Jag
            tycker det är anmärkningsvärt att regeringen tycks ha en tämligen
            kameral syn på effekterna av ett EU-medlemskap.
          </note>
          <note>
            Jag vill gärna instämma i det Lars Tobisson sade om att man inte
            kan undgå misstanken att man här försöker ta till så mycket att
            man kan vara med och ytterligare ta hand om statens stora budgetunderskott
            under täckmantel av att man finansierar EU-
          </note>
          <note>
            medlemskapet.
          </note>
          <note>
            Sättet att finansiera medlemsavgiften verkar närmast vara skräddarsytt
            för att passa in i nejsidans argumentationshandledning. På det
            här sättet framställs ju EU-medlemskapet som en enda stor belastning.
          </note>
          <note>
            Fru talman! Kristdemokraternas hållning, som bygger på vår principiella
            syn på budgetens utformning, innebär att EU-avgiftens finansiering
            inte skall öronmärkas genom specifika skattehöjningar eller besparingar.
            Den skall i stället finansieras inom ramen för det ordinarie budgetarbetet.
            En sådan här öronmärkningsprincip skulle vara ett nytt och ovälkommet
            inslag i statsbudgeten. Lika litet som exempelvis Sveriges andel
            av FN:s budget fordrar specialdestinerade skatter skall ju EU-avgiften
            utsättas för öronmärkt finansiering. Hur skulle det se ut om vi
            började med öronmärkning av olika utgiftsposter, bostadsbidrag,
            försvaret, polisen osv.
          </note>
          <note>
            Drar vi ut konsekvenserna litet längre skulle det väl snart bara
            vara riksdagsmännens löner som skulle finansieras över en samlad
            budget. Själva öronmärkningsprincipen antyder på något sätt en
            vilja att lyfta fram den kostnad som skall finansieras. Det mest
            förvånande är att finansutskottets majoritet ställt sig bakom
            introduktionen av öronmärkt finansiering.
          </note>
          <note>
            Finansutskottet har nämligen genom tiderna med mycket stor intensitet,
            för att inte säga hetta, alltid värjt sig för sådana frestelser.
            Senast de begav sig var för ett par år sedan när Vägverket ville
            höja nivån för underhåll av vägar genom en specialdestinerad bensinskattehöjning.
            Inom parentes kan jag tillägga att finansministrar som fortfarande
            är kvar i ämbetet regelmässigt brukar hysa en mycket tydlig motvilja
            mot specialdestinerade skatter. När de väl avgått brukar förståelsen
            för dylika kreativa finansieringsmodeller faktiskt öka på ett
            anmärkningsvärt sätt.
          </note>
          <note>
            Ett exempel är den förre finansministern Kjell-
          </note>
          <note>
            Olof Feldt, som under sin tid i regeringen energiskt motarbetade
            sådana förslag, men som nu i sin egenskap av Svenska Vägföreningens
            ordförande reser land och rike runt och pläderar för just en finansieringsmodell
            med "raka rör" från en specialdestinerad bensinskatt för ökade
            väganslag.
          </note>
          <note>
            Är det månne så att den budgetdisciplin som utskottsmajoriteten
            säger sig vilja restaurera i själva verket håller på att erodera
            i allt lösare principer och uppgörelser i vänsterblocket? Redan
            smyger sig principer in som normalt brukar anammas först av avsuttna
            finansministrar. Det bådar inte gott. De breda samarbetslösningar
            som det talades om under valrörelsen har vi hittills inte sett
            särskilt mycket av.
          </note>
          <note>
            Blockpolitiken är med den nya regeringen mer cementerad än på
            mycket länge, även i detta avseende.
          </note>
          <note>
            I den proposition där regeringen klär sina principer i konkreta
            förslag visar det sig att man avser att höja skatter med 12 miljarder
            för att finansiera
          </note>
          <note>
            EU-avgiften. Detta skall läggas till de tidigare skattehöjningsförslagen
            på ca 38 miljarder.
          </note>
          <note>
            Sammantaget har regeringen alltså inom en månad lagt fram förslag
            på skattehöjningar på 50 miljarder kronor, varav hela 30 miljarder
            avser höjda skatter på arbete.
          </note>
          <note>
            För oss kristdemokrater är det helt uppenbart att detta kommer
            att få skadliga och hämmande effekter på den ekonomiska utvecklingen.
            Den svenska konkurrenskraften försämras, de höjda skatterna på
            arbete försvårar framväxten av nya jobb inte minst inom småföretagen
            och i den mycket priskänsliga privata tjänstesektorn. De ekonomiska
            fördelarna med
          </note>
          <note>
            EU-medlemskapet "balanseras" bort på ett effektivt sätt! Det
            sammantagna resultatet löper stor risk att bli att de svenska
            statsfinanserna totalt sett försämras netto på grund av den uteblivna
            tillväxten och de därmed krympande eller i bästa fall oförändrade
            skattebaserna.
          </note>
          <note>
            Till detta måste läggas att redan själva principen för finansiering
            av EU-medlemskapet och resten av den ekonomiska politiken går
            helt stick i stäv mot den politik som EU rekommenderar för att
            få bukt med arbetslösheten. Där handlar det om att sänka skatten
            på arbete, inte att höja löneskatterna med 30 miljarder på en
            månad.
          </note>
          <note>
            Fru talman! Mot bakgrund av det anförda vill jag yrka bifall
            till den till betänkandet bifogade gemensamma reservationen från
            Moderaterna,
          </note>
          <note>
            Centerpartiet, Folkpartiet och Kristdemokraterna.
          </note>
          <note type="speaker">
            Anf. 79 SÖREN LEKBERG (s):
          </note>
          <note>
            Fru talman! Den här delen av debatten handlar främst om finansutskottets
            betänkande om budgeteffekterna av Sveriges medlemskap i
          </note>
          <note>
            Europeiska unionen. Men det handlar också om utskottets yttrande
            till utrikesutskottet över själva medlemskapspropositionen.
          </note>
          <note>
            Låt mig först ta upp den senare frågan, dvs.
          </note>
          <note>
            yttrandet till utrikesutskottet. Man kan konstatera att det föreligger
            en samsyn i finansutskottet när det gäller själva anslutningspropositionen.
            Det finns bara avvikande meningar från Moderaterna, Vänsterpartiet
            och Miljöpartiet.
          </note>
          <note>
            Jag tänkte ta upp några saker ur yttrandet. Jag tror nämligen
            att det är ganska väsentligt att de konstateranden som görs i
            yttrandet förs fram, med tanke på de påståenden som emellanåt
            görs i debatten kring Sveriges anslutning till den europeiska
            unionen.
          </note>
          <note>
            I finansutskottets yttrande understryks att det enligt utskottets
            mening är angeläget att uppnå en monetär stabilitet. På det sättet
            tryggar man tillväxten och en ökad sysselsättning. För oss i Sverige,
            som så hårdhänt har fått uppleva vad en monetär turbulens innebär,
            är det naturligtvis ett ganska självklart uttalande.
          </note>
          <note>
            Utskottet förutsätter också, vilket har påpekats förut i debatten,
            att det konvergensprogram som regeringen skall utarbeta för Sveriges
            del kommer att offentliggöras. Det skall redovisas för riksdagen,
            och därmed kan det också behandlas av riksdagen.
          </note>
          <note>
            Utskottet säger vidare att det finns frågetecken kring den europeiska
            monetära unionen. Det har dykt upp sådana frågetecken under senare
            år. Det gäller framför allt starten av fas 3. Det konstaterande
            som utskottet gör är viktigt: Sverige blir inte automatiskt medlem
            i den slutliga valutaunionen enbart för att riksdagen snart ratificerar
            medlemskapet i EU.
          </note>
          <note>
            Sverige har nämligen i förhandlingarna anmält, och också till
            protokollet fått noterat, att riksdagen har det slutliga avgörandet.
            Ett deltagande i fas 3 av EMU
          </note>
          <note>
            ligger således helt i riksdagens händer, om Sverige i övrigt
            uppfyller inträdeskraven.
          </note>
          <note>
            Det kanske är viktigt att påpeka att ett beslut om ett eventuellt
            deltagande i den tredje fasen måste föregås av en grundlig analys
            av hur Sveriges ekonomi kommer att påverkas av en gemensam valuta.
            Utskottet säger också att det är av största vikt att veta hur
            den inverkar på arbetsmarknaden och på våra möjligheter att bekämpa
            arbetslösheten.
          </note>
          <note>
            Med dessa uttalanden kommer utskottet fram till slutsatsen att
            Sverige skall ansluta sig till den europeiska unionen.
          </note>
          <note>
            Fru talman! Jag går då över till den andra delen i den här debatten
            som handlar om budgeteffekterna.
          </note>
          <note>
            I finansutskottets betänkande nr 5 behandlas principerna för
            budgeteringen, redovisningen och revisionen. Om detta råder inga
            som helst delade meningar i utskottet. Likaså tillstyrks förslaget
            beträffande Sveriges åtagande i den europeiska investeringsbanken.
          </note>
          <note>
            Det är först när det handlar om principen för finansieringen
            av avgiften till Europeiska unionen som det råder delade meningar
            i utskottet. Vi har nyss fått höra en del av de avvikande uppfattningarna.
          </note>
          <note>
            Det är viktigt att påpeka en sak. Den socialdemokratiska regeringen
            valde att före folkomröstningen redovisa vad ett medlemskap i
            EU
          </note>
          <note>
            kommer att kosta och också hur den kostnaden skall finansieras.
            Svenska folket fick med andra ord raka och klara besked före omröstningen.
            Enligt min mening är det viktigt att framhålla detta faktum.
          </note>
          <note>
            Besked gavs före folkomröstningen.
          </note>
          <note>
            I den proposition som regeringen lade fram sade man klart att
            medlemskapet skall finansieras enligt vissa principer. Man angav
            fem principer.
          </note>
          <note>
            För det första handlar det om att effekterna skall finansieras
            fullt ut och att de inte får leda till ett ökat upplåningsbehov.
          </note>
          <note>
            För det andra säger man att statens utgifter för administrationen
            inte får öka på grund av medlemskapet.
          </note>
          <note>
            För det tredje: Om EU:s budgetmyndigheter fattar beslut som innebär
            totalt ökade utgifter skall dessa finansieras med redan anvisade
            medel inom i första hand berörda departementsområden.
          </note>
          <note>
            För det fjärde skall de nationella åtaganden som krävs för att
            få bidrag från gemenskapsbudgeten finansieras med redan anvisade
            medel inom de departementsområden dit stödet är riktat.
          </note>
          <note>
            För det femte skall varje svenskt utgiftsområde som berörs av
            EU-samarbetet bidra till finansieringen i proportion till områdets
            andel av avgiften.
          </note>
          <note>
            Som har framgått av debatten hittills råder delade meningar om
            de sista punkterna.
          </note>
          <note>
            Det framhålls också i propositionen, vilket är viktigt, att den
            sociala sektorn inte bör drabbas av finansieringen av EU-avgiften.
            Det har också regeringen levt upp till i den särskilda proposition
            som har inlämnats till riksdagen.
          </note>
          <note>
            De riktlinjer som jag har redovisat här visar att det är fråga
            om klara och tydliga besked och att dessa riktlinjer också är
            mycket rimliga. De bygger på en uppfattning som är mycket självklar
            för oss socialdemokrater, nämligen att det i alla sådana här sammanhang
            skall förekomma en rättvis fördelning.
          </note>
          <note>
            I och med att man presenterade förslaget före folkomröstningen
            behövde heller ingen sväva i ovisshet före folkomröstningen om
            hur den här avgiften så småningom skulle komma att betalas. Det
            tycker jag är viktigt. Det är så det skall gå till i ett öppet
            och demokratiskt samhälle.
          </note>
          <note>
            Beskeden från de tidigare regeringspartierna var dock i detta
            sammanhang allt annat än klara och tydliga. Från det hållet sade
            man ganska vagt att avgiften skulle finansieras över budgeten.
            Vi har hört samma sak nu i kammaren. Enligt min mening är det
            inte bara slappt att uttrycka sig på det sättet. Det är också
            oansvarigt, med tanke på det skick som våra statsfinanser befinner
            sig i. I ett sådant läge räcker det inte med svepande och suddiga
            besked.
          </note>
          <note>
            Med hänsyn till den erfarenhet av regeringsarbete som Mats Odell
            har borde han förstå att det behövs litet mer av kameralt tänkande.
            Det skulle inte skada, med tanke på den stora statsskuld som vi
            har.
          </note>
          <note>
            I de motioner som har lämnats in gör de tidigare regeringspartierna
            ett stort nummer av att socialdemokraterna vill öronmärka vissa
            inkomster till vissa utgifter.
          </note>
          <note>
            Som framgår av utskottets betänkande är det inte relevant att
            tala om en specialdestinering av avgiften.
          </note>
          <note>
            Utskottet understryker principen om att ökade utgiftskrav inte
            får leda till en ökad upplåning, utan de utgifterna skall finansieras
            fullt ut genom en kombination av utgiftsminskningar och inkomstförstärkningar.
            Man säger att det är en god princip som helt överensstämmer med
            de budgetpolitiska riktlinjer som riksdagen vid ett flertal tillfällen
            har ställt sig bakom. Det framgår också av
          </note>
          <note>
            Centerpartiets motion att de har missuppfattat propositionen
            när de talar om tak för nationella ambitioner och bestraffningar
            gentemot vissa grupper i samhället.
          </note>
          <note>
            Sammanfattningsvis går det att konstatera att det framgår av
            motionerna och reservationerna att de borgerliga partierna har
            tagit intryck av utskottets argumentering. I reservationen har
            talet om öronmärkning tonats ned.
          </note>
          <note>
            Fru talman! Jag yrkar bifall till finansutskottets hemställan
            i betänkande 5.
          </note>
          <note type="speaker">
            Anf. 80 KJELL ERICSSON (c) replik:
          </note>
          <note>
            Fru talman! Sören Lekberg tog i inledningen upp olika punkter
            där det råder samstämmighet. Det finns anledning att understryka
            att det finns många punkter där det råder samstämmighet. Men det
            finns ett antal punkter angående finansieringen där det icke råder
            samstämmighet. Sören Lekberg tar folkomröstningen till intäkt
            för att det inte rådde någon ovisshet.
          </note>
          <note>
            I folkomröstningen gick vi till val på de fraser som stod på
            valsedlarna. Det framgick att det fanns ett framförhandlat avtal
            och där vi skulle välja ja eller nej. Sedan ändrade Socialdemokraterna
            i det framförhandlade avtalet. Det gäller finansieringen, och
            det gäller stödet till jordbruket. Det gäller också regionalpolitiken,
            landsbygdsstödet, som har förändrats i förhållande till förhandlingsresultatet.
            Ur regionalpolitisk synpunkt är detta en nackdel och innebär förändringar
            i tilldelningen av resurser till olika delar av vårt land.
          </note>
          <note>
            Vidare är det frågan om att inte bryta mot några principer. I
            det här fallet tas en extra skatt ut för att finansiera EU-avgiften.
            Det är väl att öronmärka pengar för ett visst ändamål? Så har
            icke skett i
          </note>
          <note>
            Sverige tidigare. Men nu sker det. Det är att bryta mot principen,
            och det känns fel.
          </note>
          <note>
            Det finns ett antal saker som inte är bra. Sedan skall vissa
            grupper som skall vara vinnare betala detta. Det känns helt fel.
            Så är det inte. Alla kommer att gynnas av avtalet, och då skall
            alla betala.
          </note>
          <note type="speaker">
            Anf. 81 SÖREN LEKBERG (s) replik:
          </note>
          <note>
            Fru talman! Jag tror att ett medlemskap i den europeiska unionen
            kommer att vara till stor fördel för vårt land. Efterhand kommer
            medlemskapet att vara värdefullt för oss när det gäller att skapa
            en ökad tillväxt och sysselsättning i vårt land. Det kommer därmed
            att leda till förbättrade statsfinanser.
          </note>
          <note>
            Men detta får inte förleda oss att tro att vi kan ignorera att
            medlemsavgiften måste betalas. Det är därför som den socialdemokratiska
            regeringen i god tid före folkomröstningen redovisade vad medlemskapet
            netto kommer att kosta och hur kostnaden skall finansieras. I
            propositionen framgår det hur finansieringen skall gå till. Där
            framgår det att de som gör de stora vinsterna på medlemskapet
            skall vara med och betala sin andel av kostnaderna. Det är en
            rimlig princip. Det är den gamla vanliga principen om att fördela
            kostnaderna rättvist.
          </note>
          <note>
            Jag blir litet förvånad över Kjell Ericssons indignerade inlägg.
            Jag tycker att Kjell Ericsson nonchalerar frågan om finansieringen.
            Är det så att
          </note>
          <note>
            Kjell Ericsson vill att staten skall öka sin upplåning, eller
            kan Kjell Ericsson tala om vilka utgifter som regering och riksdag
            skall skära ned på?
          </note>
          <note type="speaker">
            Anf. 82 KJELL ERICSSON (c) replik:
          </note>
          <note>
            Fru talman! Än en gång vill jag poängtera att det framförhandlade
            avtalet inte gäller längre. Det har skett en förändring av det
            som man kom överens om före folkomröstningen. Det känns fel.
          </note>
          <note>
            Olika skattehöjningar och avgiftshöjningar undergräver möjligheten
            att få ut det positiva som var tänkt av ett medlemskap. Det blir
            inga nya arbetstillfällen genom att höja skatten på arbete - som
            det föreslås här.
          </note>
          <note>
            Vidare var det frågan om finansieringen. Vi i
          </note>
          <note>
            Centern har i vårt saneringsprogram föreslagit en stärkning av
            finanserna med 42 miljarder. Det är en budgetförstärkning utöver
            de redan tidigare beslutade
          </note>
          <note>
            81 miljarderna. I vårt förslag till budgetförstärkningar inryms
            också medlemsavgiften utan att någon öronmärkning sker, som är
            fallet i utskottet. I vårt förslag inryms också en bibehållen
            ambition när det gäller regionalpolitiken, arbetsmarknadspolitiken,
            miljöpolitiken och jordbrukspolitiken, där EU-avtalets olika möjligheter
            till stöd utnyttjas fullt ut.
          </note>
          <note type="speaker">
            Anf. 83 SÖREN LEKBERG (s) replik:
          </note>
          <note>
            Fru talman! I propositionen framgår det i klartext hur kostnaden
            för EU-medlemskapet skall finansieras.
          </note>
          <note>
            Det står klart och tydligt i propositionen. Det var också viktigt
            att propositionen lades fram före folkomröstningen.
          </note>
          <note>
            Sedan var det Kjell Ericssons påstående om att man går ifrån
            det framförhandlade avtalet. Jag förstår inte den diskussionen
            över huvud taget. Avtalet gäller.
          </note>
          <note>
            Det innebär stora fördelar för vårt samhälle. På kort sikt är
            det exportindustrin som tjänar på avtalet. Men även jordbruks-
            och skogsnäringen har före folkomröstningen talat om de stora
            vinster som medlemskapet kommer att innebära. Då är det väl inte
            mer än rimligt att de näringar som kommer att göra de stora vinsterna
            får bära en större börda i fråga om avgiften? Det är väl en ganska
            rimlig princip? Det kan inte vara de gamla och sjuka som skall
            bära den bördan, Kjell Ericsson?
          </note>
          <note type="speaker">
            Anf. 84 JOHAN LÖNNROTH (v):
          </note>
          <note>
            Fru talman! Lars Tobisson har lämnat kammaren.
          </note>
          <note>
            Men jag kan ändå inte låta bli att börja med att anknyta till
            vad han sade. Han sade att vi äntligen denna dag skulle fatta
            beslut om EU-medlemskapet!
          </note>
          <note>
            Jag förstår Lars Tobisson. EU-medlemskapet är i huvudsak en moderat
            seger.
          </note>
          <note>
            Nu säger Lars Tobisson att det är nödvändigt att ändra lagarna
            i Sverige så att vi kan förbereda det framtida medlemskapet i
            den monetära unionen. Han hänvisar till det socialdemokratiska
            motståndet i
          </note>
          <note>
            Riksbanksutredningen, där bl.a. finansutskottets nuvarande ordförande
            Jan Bergqvist deltog. Jag hoppas verkligen, och tror, att Socialdemokraterna
            kommer att hålla fast vid den mycket kloka linje de intog där.
            De avvisade den typ av lagstiftning som EU
          </note>
          <note>
            formellt sett kräver att vi skall ha, men där vi inte är tvingade
            att på något sätt hasta fram något före de överläggningar som
            skall ske 1996.
          </note>
          <note>
            Lagstiftningen om Riksbankens oberoende ställning och inflationsbekämpningens
            överhöghet vilar i grunden på ett s.k. monetaristiskt tänkande.
            Det är ett doktrinärt monetaristiskt tänkande som växte fram i
            huvudsak under det nyliberala 80-talet.
          </note>
          <note>
            Jag minns att det för ungefär tio år sedan lades fram olika utredningar
            om svensk valutapolitik och valutareglering. Bl.a. Lars Tobisson
            var en av de ledande företrädarna för dem som krävde på ett militant
            sätt att det skulle ske avregleringar på kreditoch valutamarknaderna.
            Man uttalade sig ganska bestämt om vad som skulle hända med Sveriges
            ekonomi efter avregleringarna. Det skulle kanske bli någon miljard
            i valutautflöde i ett begynnelseskede.
          </note>
          <note>
            Men sedan skulle det bli en stabiliserande verkan. Vi skulle
            få en oerhört stabil och förutsägbar framtid med fasta spelregler.
          </note>
          <note>
            Om man jämför det som sades av bl.a. Lars
          </note>
          <note>
            Tobisson med det som sedan hände i slutet av 80-talet och början
            av 90-talet, efter den här avregleringen, tycker jag att man har
            anledning att fundera en del över den självsäkerhet med vilken
            Lars Tobisson nu går ut och talar om alla de välsignelser som
            skall följa om vi mycket snabbt ställer in oss på ett framtida
            svenskt medlemskap i den monetära unionen.
          </note>
          <note>
            När jag var nybliven förälder för ganska många år sedan, fanns
            det en doktrin som handlade om barnuppfostran. Man skulle inte
            ta upp barnen från sängen när de skrek. Man skulle låta dem skrika.
            Höll man på så tillräckligt länge skulle de så småningom lära
            sig att det inte lönade sig att skrika, och på så sätt skulle
            de bli mycket väluppfostrade och fogliga.
          </note>
          <note>
            Det var en korkad teori, tror jag numera. Ungefär lika korkad
            är den doktrinära monetarismen som säger att man till varje pris
            skall stå emot de kravmaskiner som vill släppa loss inflationen.
            Det är alltså samma typ av argumentation. Man säger också att
            marknaden har ett långt minne.
          </note>
          <note>
            Jag vet inte om ni minns att det var den här typen av argumentation
            som fördes fram åren 1991-1992, när vi hade den olycksaliga knytningen
            av kronan till ecun. Det är ett stelbent doktrinärt tänkande,
            som vilar på en övertro på att ekonomerna har format något slags
            vetenskapligt korrekt uppfattning om hur detta skall gå till.
          </note>
          <note>
            Därmed vill jag gå över till den andra delen av finansutskottets
            betänkande som vi diskuterar i samband med EU-medlemskapet. Den
            gäller finansieringen.
          </note>
          <note>
            För oss som röstade nej var det inte alldeles enkelt att svälja
            förtreten efter valnatten och säga: Nu gäller det att göra det
            bästa av situationen. Det var för oss vänsterpartister självklart
            att det nu gällde att se till att de som hade skrikit högst om
            hur oerhört angeläget det var att komma med i EU så långt det
            över huvud taget var möjligt nu också skulle stå för notan.
          </note>
          <note>
            Det är litet lustigt att lyssna på Lars Tobisson när han talar
            om att detta skall finansieras genom ½ %
          </note>
          <note>
            högre tillväxt och 1 % lägre ränta. Det är alltså de gamla kära,
            välkända dynamiska effekterna som kommer tillbaka i ny förklädnad.
            Det är ren och skär moderat överbudspolitik som det handlar om.
          </note>
          <note>
            Mats Odell sade att vi som hade ställt oss bakom den aktuella
            finansieringsprincipen ägnade oss åt alltför kreativ finansiering.
            Det är återigen att vända saker upp och ned. Det är Mats Odell
            och Lars
          </note>
          <note>
            Tobisson och alla de som hävdar att det är de dynamiska effekterna
            som skall klara det här som ägnar sig åt dylik kreativ finansiering.
          </note>
          <note>
            Vi har genom samtal med företrädare för regeringen kunnat förankra
            finansieringen av medlemsavgiften. Det var inte alldeles enkelt
            det heller. Det är inte bra med höjda arbetsgivaravgifter.
          </note>
          <note>
            Vi vänsterpartister tar åt oss äran av att höjningen inte blev
            fullt så stor som avsikten var från början. Vi fick i stället
            över en del av finansieringen på de miljöavgifter som bl.a. Centerpartiet
            inte lyckades få igenom i den förra regeringen. Profilen blev
            väsentligt bättre genom att vi deltog.
          </note>
          <note>
            Kjell Ericsson säger att det är fel att peka ut vissa grupper,
            att alla tjänar på detta, osv. Det är också en typ av argumentation
            som jag känner igen. I våra demonstrationståg förstamaj brukar
            det vara några anarkister som går längst bak med stora plakat
            där det står: Allt genast! När jag lyssnar på centerpartisterna
            nu för tiden tycker jag att jag känner igen det där.
          </note>
          <note>
            Det är litet märkligt att studera Centerpartiets utveckling,
            måste jag säga, efter den närmast desperata situation man har
            fått sedan en så stor majoritet uppenbarligen röstat nej. Man
            är ute och far land och rike kring och lovar i princip allt till
            alla nu genast. Det skall vara ökat regionalstöd och jordbruksstöd
            och alla tjänar på EU.
          </note>
          <note>
            Om man lyssnade på Dockered, LRF, eller läste de artiklar i de
            stora dagstidningarna som en del direktörer skrev, märkte man
            att de själva hävdade att det var ett livsvillkor för deras näringar
            att vi blev medlemmar i EU. Det handlade om många miljarder kronor
            som skulle falla ifrån om vi inte blev medlemmar i EU. Då måste
            väl i rimlighetens namn de grupperingarna också ta på sig ett
            ansvar. Det är de som i första hand, så långt möjligt, skall betala
            den här medlemsavgiften, på samma sätt som det är medlemmarna
            i en golfklubb eller en tennisklubb som själva skall plocka fram
            pengarna ur fickan, inte alla vi andra som inte är med i de föreningarna.
          </note>
          <note>
            Fru talman! Just nu pågår ett överlämnande till talmannen av
            en genomgång av alla de löften som jasidan delade ut, alla de
            välsignelser vi skulle få ta del av om svenska folket röstade
            ja. Jag kan än en gång försäkra, i likhet med vad Eva Zetterberg,
          </note>
          <note>
            Kenneth Kvist och flera andra tidigare har gjort i den här debatten,
            att vi som röstade nej i folkomröstningen inte kommer att släppa
            denna fråga.
          </note>
          <note>
            Vi kommer på varje punkt att följa upp vad som händer med jasidans
            alla gyllene löften. Vi kommer också att göra allt för att de
            som tjänar på medlemskapet i första hand också skall vara de som
            är med och betalar den här notan.
          </note>
          <note>
            Med detta, fru talman, vill jag yrka bifall till utskottets hemställan
            i finansutskottets betänkande nr
          </note>
          <note>
            5.
          </note>
          <note type="speaker">
            Anf. 85 MATS ODELL (kds) replik:
          </note>
          <note>
            Fru talman! Johan Lönnroth talar om ett doktrinärt monetaristiskt
            tänkande. Hans vackra ord kan inte dölja det faktum att Johan
            Lönnroth vill hålla dörren öppen för inflation. Det är inflationen
            som skall hjälpa
          </note>
          <note>
            Socialdemokraterna och Vänsterpartiet ur det hörn man har målat
            in sig i när det gäller att sanera svenska statens finanser.
          </note>
          <note>
            Johan Lönnroth brukar vältaligt orda om en solidarisk fördelningspolitik.
            Jag vill påminna Johan
          </note>
          <note>
            Lönnroth om att den värsta fördelningspolitiska effekten under
            70- och 80-talen icke har varit medvetna beslut i denna kammare.
            Det har varit inflationen som har omfördelat hundratals miljarder
            från människor som har tagit lån till dem som under den perioden
            var tillräckligt dumma att spara pengar på bank.
          </note>
          <note>
            Det är ganska allvarligt att Vänsterpartiet fortfarande tycks
            vilja hålla dörren öppen för inflation, att vi på det sättet skall
            devalvera oss ur problemet. Han ställer alltså en budgetfinansiering
            mot det han kallar för en dynamisk effekt.
          </note>
          <note>
            Det går väl ändå inte, Johan Lönnroth, att förneka att 1 % lägre
            ränta med ett ganska exakt belopp minskar statens kostnader för
            räntor på grund av det budgetunderskott som vi har.
          </note>
          <note>
            Jag menar att Johan Lönnroth faktiskt har missat själva poängen.
            Vi har nämligen fullt ut finansierat kostnaden för EU-avgiften,
            liksom Centerpartiet har gjort, liksom Moderata samlingspartiet
            har gjort, liksom Folkpartiet har gjort, när vi i vår motion har
            lagt fram vårt alternativ till den proposition, nr 25, som regeringen
            lade fram med förslag till vissa ekonomisk-politiska åtgärder.
            Vi kristdemokrater har lagt fram förslag på drygt 40 miljarder
            kronor utöver regeringens saneringseffekt, vilket också inrymmer
            avgiften för Sveriges medlemskap i EU.
          </note>
          <note>
            Det är fullständigt förödande att lägga så mycket ytterligare
            löneskatter, så mycket ytterligare skattebelastning på produktionen
            som man gör i det förslag som Socialdemokraterna och Vänsterpartiet
            står bakom.
          </note>
          <note type="speaker">
            Anf. 86 JOHAN LÖNNROTH (v) replik:
          </note>
          <note>
            Herr talman! Mats Odell talade om att hålla dörren öppen för
            inflation. Jag skulle snarare uttrycka det så att jag skulle vilja
            hålla dörren öppen för verkligheten.
          </note>
          <note>
            Ibland händer det som hände åren 1991 och 1992.
          </note>
          <note>
            Det blev i längden ohållbart att upprätthålla den oerhört stelbenta
            doktrinen om att inflationsbekämpningen stod över allt annat.
          </note>
          <note>
            Det är inte riktigt så enkelt, Mats Odell, att inflationen alltid
            och i alla lägen är fördelningspolitiskt negativ. Alla de förhållandevis
            välbeställda villaägare som under de senaste åren tack vare de
            stora skattesänkningarna har kunnat betala av på sina skulder
            och skaffat sig ett ganska stort sparande förlorar naturligtvis
            på inflationen. De villaägare som däremot inte har haft en ekonomi
            som har gjort att de har kunnat betala av på sina skulder -
          </note>
          <note>
            de har kanske rent av ökat dem - tjänar på inflationen.
          </note>
          <note>
            Detta är bara ett exempel på att det inte är fullt så enkelt.
            Det tjänar de intressen som Mats Odell företräder, som vill ändra
            den ekonomiska politiken och sätta inflationsbekämpningen före
            allt annat, att använda sig av den gamla enkla doktrinen. Men
            detta är en komplicerad historia, detta med sambandet mellan inflation
            och fördelningspolitik.
          </note>
          <note>
            Jag har inte missat poängen, Mats Odell, med era budgetförslag.
            Poängen med dem är att de innebär dubbel bokföring. Ni har intecknat
            nedskärningarna många gånger om, och det är oerhört diffust hur
            de i realiteten skall genomföras.
          </note>
          <note>
            Kds har faktiskt - det erkännandet vill jag ge er -
          </note>
          <note>
            det mest genomarbetade budgetförslaget jämfört med de andra borgerliga
            partierna. Det verkar som att ert förslag håller bäst, men det
            är fortfarande fråga om synnerligen kreativ bokföring.
          </note>
          <note type="speaker">
            Anf. 87 MATS ODELL (kds) replik:
          </note>
          <note>
            Herr talman! Jag tackar givetvis för den komplimangen.
          </note>
          <note>
            När Johan Lönnroth säger att han vill hålla dörren öppen för
            verkligheten låter det också vackert. Men jag tycker att Johan
            Lönnroth ändå skall påminna sig om bakgrunden till både den räntekris
            som vi hade hösten 1992 och den mycket djupa ekonomiska kris som
            Sverige har genomlevt och som vi dess bättre håller på att ta
            oss ur.
          </note>
          <note>
            Det faktum att Sverige hamnade i en mycket djupare kris än något
            annat OECD-land berodde just på att man hade hållit dörren öppen
            för inflationen, att man hade fört den här devalveringspolitiken.
            Den gjorde att vi inte hade något omvandlingstryck i den svenska
            ekonomin, vilket i sin tur gjorde att våra konkurrentländer drog
            ifrån på marknad efter marknad. Vi fick lov att prissätta oss
            ur fler och fler marknader. Till sist slog detta tillbaka med
            förödande kraft. Det är den situationen och den politiken som
            vi måste undvika att återupprepa.
          </note>
          <note type="speaker">
            Anf. 88 JOHAN LÖNNROTH (v) replik:
          </note>
          <note>
            Herr talman! Mats Odell fortsätter med de förhållandevis enkla
            slagorden. Visst var det så att det bedrevs en alltför slapp finanspolitik
            i slutet av 80-
          </note>
          <note>
            talet. Jag har flera gånger stått i talarstolen och vidgått att
            även vi i Vänsterpartiet borde då ha kunnat vara mera konstruktiva
            och på så sätt bidragit till att undvika den situationen som Sveriges
            ekonomi hamnade i 1991 och 1992.
          </note>
          <note>
            Men det var inte den enda faktorn, Mats Odell.
          </note>
          <note>
            Det hände andra viktiga saker. En faktor var de panikartade avregleringarna
            som genomdrevs i kraft av den monetaristiska doktrinen i slutet
            av 80-talet.
          </note>
          <note>
            En annan faktor var hela klimatet i bankvärlden, denna orimliga
            övertro på den s.k. marknaden. Det var detta som gjorde att unga
            direktörer kunde satsa miljardbelopp på att köpa fastigheter i
            London och
          </note>
          <note>
            Bryssel. Detta tillhör också bakgrunden.
          </note>
          <note>
            Återigen är det så att man inte klarar ut dessa frågor genom
            enkla förklaringar av den typ som Mats
          </note>
          <note>
            Odell talar om. Det är fråga om mycket mera komplicerade samband.
          </note>
          <note type="speaker">
            Anf. 89 KJELL ERICSSON (c) replik:
          </note>
          <note>
            Herr talman! Johan Lönnroth säger att de som tjänar skall betala
            medlemsavgiften. Alla tjänar på medlemskapet. Men Johan Lönnroth
            anser att vissa skall betala. Det är ICA-handlaren, rörmokaren,
            jordbrukaren och åkeriägaren som skall vara med och betala löneskatten,
            alltså den skatt på arbete som
          </note>
          <note>
            Johan Lönnroth säger sig egentligen vara emot men som han ändå
            har gått med på.
          </note>
          <note>
            Sedan säger Johan Lönnroth att vi i Centern åker runt och lovar
            saker och ting. Vi har inte lovat någonting mer än det som stod
            i det framförhandlade avtalet. Det är det som skall gälla.
          </note>
          <note>
            Men enligt vad som nu har framkommit så gör det inte det. Man
            har tagit bort stora stöd från jordbruket, miljöstödet. Man har
            flyttat pengar från regionalpolitiken, bl.a. landsbygdsstödet.
            Så det är inte längre samma avtal som framförhandlades. Vi hävdar
            att det ursprungliga avtalet skall gälla.
          </note>
          <note>
            Sedan har vi finansierat våra löften. Det är inga som är ofinansierade.
            I vårt finansieringsprogram ingår att detta skall betalas. Vi
            har skatter, avgifter och en budget, men vi öronmärker inte pengar
            för avgiften till EU.
          </note>
          <note type="speaker">
            Anf. 90 JOHAN LÖNNROTH (v) replik:
          </note>
          <note>
            Herr talman! Det är klart att det kan vara litet olika med ICA-handlaren,
            rörmokaren osv. Det beror litet grand på vad ICA-handlaren handlar
            med. Ägnar han sig åt att sälja kläder - det kanske rent av finns
            en och annan sådan ICA-handlare - kan det bli en ganska hård smäll
            genom att det blir betydligt dyrare att köpa skjortorna från låglöneländer.
            Han måste i stället köpa skjortorna från dyrare producenter i
            EU-länderna.
          </note>
          <note>
            När det gäller rörmokaren är det litet svårare att säga hur det
            blir. Men det kan säkert finnas lågavlönade rörmokare som mycket
            bestämt upplever att de förlorar på den nya ekonomiska politik
            som
          </note>
          <note>
            EU-medlemskapet innebär.
          </note>
          <note>
            Om Kjell Ericsson åker ner till några av sina kamrater i Skåne
            - t.ex. till någon av de stora spannmålsodlarna - eller om han
            åker ännu längre söderut och hälsar på hertigen av Schleswig-Holstein
            som årligen lär uppbära några miljoner i jordbruksstöd, skall
            Kjell Ericsson finna att det inte är så att alla tjänar på ett
            EU-medlemskap. Det är några som förlorar och några som vinner.
          </note>
          <note>
            Kjell Ericsson kan inte förneka att svenskt jordbruksstöd totalt
            sett kommer att öka, om man lägger samman det som tas från den
            svenska statskassan och det som kommer från EU. Någonstans måste
            dessa pengar hamna, Kjell Ericsson.
          </note>
          <note>
            Kjell Ericsson borde alltså resa runt litet mera och tala med
            litet flera människor, framför allt med de egna partikamrater
            som röstade nej. Fråga dem, Kjell
          </note>
          <note>
            Ericsson, varför de röstade nej! Var de så korkade att de inte
            förstod att alla tjänar på EU-medlemskapet?
          </note>
          <note type="speaker">
            Anf. 91 KJELL ERICSSON (c) replik:
          </note>
          <note>
            Herr talman! Än en gång, Johan Lönnroth:
          </note>
          <note>
            Löneskatten höjs för alla. Det innebär att man får en höjd skatt
            oavsett om man är den ena eller andra företagaren. Genom att höja
            löneskatten förhindrar man också ett antal nya arbetstillfällen,
            och det rör sig om ganska många tusen.
          </note>
          <note>
            Johan Lönnroth sade att han själv egentligen är emot denna höjning
            av löneskatten, men att han ändå hade gått med på detta. Man specialdestinerar
            alltså pengar för ett visst ändamål, och det tycker vi är fel.
          </note>
          <note>
            När det gäller jordbruket och skogsbruket har det skett kraftiga
            försämringar jämfört med det avtal som framförhandlades. Miljöstödet,
            som skulle utgå till skogsbygderna, har till stora delar försvunnit.
            Man har också flyttat över den delen som skulle ha gått till område
            5 B - flera hundra miljoner - till annan verksamhet. Det är sådant
            som slår direkt mot landsbygden, och det är fel, inte minst när
            det gäller en regional fördelning av pengar.
          </note>
          <note>
            Tidigare har Vänsterpartiet ställt sig bakom en rättvis regionalpolitik
            för hela landet. Nu försämras faktiskt regionalpolitiken. Jag
            har svårt att förstå
          </note>
          <note>
            Johan Lönnroth i hans argumentation.
          </note>
          <note type="speaker">
            Anf. 92 JOHAN LÖNNROTH (v) replik:
          </note>
          <note>
            Herr talman! Jag vill först rätta Kjell Ericsson.
          </note>
          <note>
            Han sade att löneskatten skall höjas för alla.
          </note>
          <note>
            Kommuner och landsting är faktiskt undantagna, vilket för oss
            vänsterpartister är en viktig orsak till att vi har kunnat ställa
            upp på den uppgörelse som har träffats.
          </note>
          <note>
            Som Kjell Ericsson säger är det riktigt att alla skattehöjningar
            i sig leder till färre jobb. Så är det.
          </note>
          <note>
            När man ser på skattehöjningar i sig är de alltid negativa för
            jobben.
          </note>
          <note>
            Däremot får man titta på alternativet, helhetslösningen. Jag
            hävdar mycket bestämt att den politiska linje som Kjell Ericsson
            och Centern just nu företräder skulle, om den genomfördes, betyda
            kraftigt ökad arbetslöshet. Den hejdlösa överbudspolitik som ni
            ägnar er åt skulle leda till att statsfinanserna raserades ännu
            mycket mera än i dag, än vad ni lyckades med under den förra borgerliga
            regeringsperioden. Detta skulle leda till kraftigt ökad ränta
            som i sin tur, om något, verkligen skulle hota jobben i Sverige.
            Därför får vi vänsterpartister ta på oss det ganska jobbiga ansvaret
            att reda ut detta konkursbo så att vi äntligen kan åstadkomma
            en rejäl sänkning av arbetslösheten i Sverige.
          </note>
          <note type="speaker">
            Anf. 93 ROY OTTOSSON (mp):
          </note>
          <note>
            Herr talman! Regeringen har under hösten i två förslag talat
            om hur man vill finansiera medlemsavgiften till Europeiska unionen.
            I första fallet, som vi behandlar nu, anges principerna. I det
            andra fallet, som kommer till kammaren för behandling snart, föreslås
            en konkret höjning av arbetsgivaravgifterna. Därtill finns en
            överenskommelse mellan regeringen och
          </note>
          <note>
            Vänsterpartiet som, bortsett från arbetsgivaravgiftshöjningen,
            formellt sett ännu inte är ett riksdagsärende. Jag kommer att
            kommentera finansieringen i sin helhet.
          </note>
          <note>
            Medlemsavgiften innebär att statens utgifter i ett enda drag
            försämras med minst 14 miljarder kronor.
          </note>
          <note>
            Med tanke på att statens finanser är mycket dåliga, med växande
            underskott, en skuldkvot som närmar sig
          </note>
          <note>
            90 % av bruttonationalprodukten och ränteutgifter som på årsbasis
            ligger kring 120 miljarder kronor, är det ovälkommet med nya stora
            utgifter. Det höga ränteläget i vårt land beror till stor del
            på statens stora budgetunderskott och den snabba skuldökningen.
          </note>
          <note>
            Medlemsavgifterna bidrar därmed också till fortsatt högt ränteläge.
          </note>
          <note>
            Vi i Miljöpartiet den gröna motsatte oss svenskt medlemskap i
            den europeiska unionen bl.a. därför att vi anser att det ger Sverige
            sämre möjligheter att utveckla sin ekonomi. Vi anser också att
            medlemsavgifterna är alltför höga och dessutom i grunden en omotiverad
            utgift. Huvuddelen av EU:s budget gäller ju bidrag till jordbruket
            i syfte att utestänga import av billiga livsmedel från andra länder.
            Det medför högre priser för konsumenten, större svårigheter för
            utvecklingsländerna att utveckla sina ekonomier och större kostnader
            för samhället totalt sett. I Sverige försöker vi avveckla sådana
            bidrag, men nu blir det alltså tvärtom.
          </note>
          <note>
            Vi har inte ändrat uppfattning då det gäller de negativa ekonomiska
            effekterna av medlemskapet, men svenska folket har i en folkomröstning
            sagt ja till svenskt medlemskap till unionen. Vi har förbundit
            oss att följa folkomröstningens resultat.
          </note>
          <note>
            Vi anser att det är viktigt att nu klart ange hur medlemsavgifterna
            skall betalas utan ökad upplåning.
          </note>
          <note>
            Vi anser att de som uppenbart blir vinnare ekonomiskt sett av
            medlemskapet i första hand bör tåla ett större bidrag till avgiftsbetalning
            än andra. I den mån betalningen måste ske genom ökad beskattning
            och nedskärningar i övrigt, måste det ske på ett miljömässigt
            och socialt bra sätt.
          </note>
          <note>
            Vi tycker att borgerlighetens sätt att försöka mörklägga kostnaderna
            för avgiften är omoraliskt.
          </note>
          <note>
            Borgerlighetens förslag går ut på att man inte skall finansiera
            den. Det innebär ökad upplåning, ökade räntor och därmed sämre
            ekonomi för hela samhället.
          </note>
          <note>
            Regeringens förslag till finansiering av medlemsavgiften till
            EU innebär att arbetsgivaravgifterna höjs utan att miljörelaterade
            skatter höjs i tillnärmelsevis samma grad. Vi anser att hela den
            föreslagna höjningen av arbetsgivaravgiften bör ersättas med miljörelaterade
            skatter. Vårt konkreta förslag är att dels höja skatten på elkraft
            från kärnkraftverk med drygt 1 miljard kronor, dels höja koldioxidskatten
            med knappt 5 miljarder. Därigenom stimuleras teknikutveckling
            och effektivisering i resursbesparande och miljövänligare riktning,
            vilket på sikt förbättrar samhällsekonomin. Bättre miljö betyder
            enkelt uttryckt bättre ekonomi.
          </note>
          <note>
            Herr talman! I uppgörelsen mellan regeringen och
          </note>
          <note>
            Vänsterpartiet ingår en fastighetsskatt på bl.a.
          </note>
          <note>
            skogsfastigheter. Vi motsätter oss det förslaget därför att det
            ökar motivet för skogsägarna att avverka mer och på ett mer lönsamt
            sätt, och det står i direkt konflikt med naturvården. Det bromsar
            upp naturvårdsarbetet inom skogsbruket. Vi anser att man i stället
            borde införa en naturvårdsavgift på det virke som tas ut för industriellt
            bruk i skogen och återföra den till att finansiera naturvårdsåtgärder
            för att fullfölja riksdagens beslut om att skydda växt- och djurliv
            från utarmning.
          </note>
          <note>
            Vi är kritiska till även andra delar av den planerade breddningen
            av fastighetsskatten. Det gäller bl.a. småföretagen, som vi anser
            inte bör drabbas av ytterligare beskattning. Vi återkommer mer
            i detalj i dessa frågor, som behandlas av riksdagen längre fram
            i vår.
          </note>
          <note>
            Regeringen räknar med en besparing på ca 6
          </note>
          <note>
            miljarder kronor vad gäller bistånd, jordbruksstöd och regionalpolitik
            genom att EU-medel ersätter nuvarande insatser. Vi anser att detta
            inte går att genomföra fullt ut utan betydande och oacceptabla
            konsekvenser. När det gäller regionalpolitiken går det definitivt
            inte att byta de nuvarande stödformerna mot
          </note>
          <note>
            EU-medel. De insatser som kan göras med EU-medel går i all huvudsak
            till andra geografiska områden än den nationella regionalpolitiken.
            Pengarna kan inte heller användas för samma ändamål. De svenska
            stödformerna är inriktade på företagsstödet, framför allt i Norrlands
            inland, för att underlätta investeringar och skapa en likvärdig
            konkurrenssituation med motsvarande företag i södra Sverige. Inget
            av EU:s regionalpolitiska insatser är riktat mot företag och företagsetableringar.
            En nedskärning i den nationella regionalpolitiken medför med all
            sannolikhet att företag flyttar från norra Sverige, att nyinvesteringar
            sker på andra ställen och att arbetstillfällen försvinner från
            stödområdet.
          </note>
          <note>
            Företagen i Norrland behöver en stabilitet och långsiktighet
            i regionalpolitiken. Spelreglerna måste gälla under lång tid för
            att kunna bidra till goda förutsättningar och ett bra företagsklimat.
          </note>
          <note>
            I de besparingar som regeringen räknar med genom medlemskapet
            ingår också medel för forskning. Det kan förefalla rimligt vid
            en första anblick, men om man tittar närmare på hur svensk forskning
            ser ut finner man att svensk forskning i hög grad handlar om svenska
            förhållanden och behov, och utbytbarheten är därför begränsad.
          </note>
          <note>
            Farhågor har framförts om att svensk grundforskning skulle minskas
            genom att forskningsråden brandskattas. Det skulle vara ett mycket
            allvarligt hot mot forskningen, eftersom grundforskningen redan
            i dag är begränsad och hårt ansatt i Sverige. Grundforskningen
            utgör ju själva grundvalen till många av de industrier och verksamheter
            som vi till stor del lever på.
          </note>
          <note>
            Vi från Miljöpartiet anser att svensk forskning bör bibehållas
            och helst utökas, inte minskas på grund av
          </note>
          <note>
            EU-medlemskapet.
          </note>
          <note>
            Herr talman! Vad gäller de övriga ekonomiska konsekvenserna av
            svenskt medlemskap i Europeiska unionen finns mycket att tillägga.
            Jag vill särskilt ta upp frågor som gäller den tredje fasen i
            införandet av den europeiska monetära unionen. Den innebär bl.a.
          </note>
          <note>
            att en enda valuta skall ersätta de nationella valutorna och
            att en enda centralbank skall ersätta de nationella centralbankerna.
            Det innebär alltså att svenska kronan och Sveriges riksbank försvinner
            och ersätts med ecu och en unionens centralbank. Det innebär i
            praktiken ett slutgiltigt uppgivande av en självständig ekonomisk
            politik vad gäller valuta- och penningpolitik och finanspolitik
            i allmänhet i alla medlemsländerna.
          </note>
          <note>
            Den ekonomisk-politiska prioritering som är rådande i Europeiska
            unionen är bl.a. att låg inflation går före låg arbetslöshet samt
            att låg statsskuld går före låg miljöskuld. Detta är i praktiken
            innebörden av de s.k. konvergenskraven, dvs. kraven för inträde
            i den monetära unionen.
          </note>
          <note>
            Vi anser att det är mycket angeläget att klara en god prisstabilitet,
            låg inflation, att få balans i statsbudgeten och på sikt minska
            statsskulden.
          </note>
          <note>
            Konvergenskraven i sig, som isolerade, är det inte några problem
            med att ställa upp på, tvärtom. Men dessa frågor måste hanteras
            tillsammans med andra centrala samhällsfrågor, som miljö och arbetslöshet,
            så att totalt sett rimliga avvägningar kan göras. Tredje fasen
            av EMU innebär emellertid att dessa avvägningar inte kan göras
            utan att vissa ekonomiska faktorer får diktera hela samhällsutvecklingen.
            Jag menar att detta medför onödigt hög arbetslöshet och onödig
            miljöförstöring.
          </note>
          <note>
            Inför folkomröstningen klargjordes från ja-sidan att ett ja till
            medlemskap inte innebär att Sverige skall ge upp sin egen valuta,
            sin egen centralbank och sin självständiga ekonomiska politik.
            Man hänvisade till att det inom nuvarande EU-länder finns en betydande
            kritik mot tredje fasen av EMU och att det ingalunda är säkert
            att EU själv beslutar att fullfölja denna del av Maastrichtavtalet.
            Det avgörs förmodligen under regeringskonferensen 1996.
          </note>
          <note>
            Jag tolkar detta som att folkomröstningen inte har gett riksdagen
            mandat att föra Sverige in i EMU:s tredje fas. Vi i Miljöpartiet
            de gröna anser därför att det vore naturligt med en ny folkomröstning
            efter
          </note>
          <note>
            1996 års regeringskonferens, om denna konferens beslutar att
            fullfölja Maastrichtavtalet i denna del. Det finns andra intressanta
            delar i det som Per Gahrton redan tagit upp i dag, t.ex. fördjupat
            försvarspolitiskt samarbete och en ökad centralisering av beslutsfattandet
            inom unionen.
          </note>
          <note>
            Vad som nu händer är att ja-sidan är på väg att svika sina löften
            från före folkomröstningen. I
          </note>
          <note>
            betänkandet från utrikesutskottet anges att Sverige som medlem
            av unionen skall verka för att genomföra
          </note>
          <note>
            EMU:s tredje fas. Vi har i dagens debatt inte fått något som
            helst löfte om att en ny folkomröstning efter 1996 års regeringskonferens
            skall hållas. Det betyder att vi förmodligen kommer att tvångsanslutas
            till den tredje fasen av EMU, om det vill sig illa.
          </note>
          <note>
            Avslutningsvis, herr talman, vill jag särskilt yrka bifall till
            reservation 3 i utrikesutskottets betänkande nr 5 och till finansutskottets
            hemställan i betänkande
          </note>
          <note>
            5. Jag vill särskilt markera det yttrande som jag bifogat det
            betänkandet.
          </note>
          <note type="speaker">
            Anf. 94 BIRGER SCHLAUG (mp):
          </note>
          <note>
            Herr talman! Ni som sitter här nere - jag ser att också jordbruksministern
            kommit hit - och ni som sitter där uppe på läktaren: Nu skall
            det bli en miljödebatt med anledning av EU-propositionen.
          </note>
          <note>
            Först vill jag gärna nämna att Widar Andersson förut gjorde ett
            ganska hätskt angrepp på Per Gahrton och sade att han uppträdde
            som om han tillhörde en sekt därför att Per Gahrton påpekade orättvisa
            ekonomiska villkor inför folkomröstningen. Jag tycker att det
            var ett mycket märkligt påstående från
          </note>
          <note>
            Widar Andersson, som nog bör vara litet försiktig.
          </note>
          <note>
            Han utgör själv en enmanssekt i den krets som är narkotikabekämpare.
            Han är nämligen ganska ensam i den kretsen om att tro att ett
            medlemskap i EU leder till mindre narkotika i Sverige.
          </note>
          <note>
            Herr talman! I dag, när Sveriges riksdag skall besluta om Sveriges
            medlemskap i EU, diskuteras i
          </note>
          <note>
            EU-parlamentet det s.k. förpackningsdirektivet. I
          </note>
          <note>
            skuggan av detta direktiv ter sig utrikesutskottets betänkande
            som ett dåligt skämt när det gäller miljöavsnittet. I det betänkande
            som vi skall ta ställning till i riksdagen i dag kan vi läsa bl.a.
          </note>
          <note>
            följande:
          </note>
          <note>
            "Som medlem i EU ansluts Sverige till ett regelsystem på miljöområdet
            som är i snabb utveckling. - - - Viktigast är inriktningen mot
            en hållbar utveckling."
          </note>
          <note>
            Är det så att det är i snabb utveckling? Möjligen om man accepterar
            ett Orwellskt ordbruk. Sanningen är ju att EU:s regelsystem begränsar
            möjligheterna för inte bara en radikal miljöpolitik utan också
            en ganska elementär miljöpolitik.
          </note>
          <note>
            Samma dag som en majoritet i Sveriges riksdag kommer att anta
            detta lyriska omdöme om EU:s regelverk när det gäller miljön beslutar
            EU-
          </note>
          <note>
            parlamentet - det är alltså i dag, eller möjligen i morgon -
            om ett förpackningsdirektiv som innebär att upp till 75 % av förpackningar
            får brännas i stället för återvinnas och att återvinningsmålet
            blir 15 % per förpackningsenhet, vilket är ett absurt lågt mål
            som måste vara uppnått först år 2001. Detta gäller inte
          </note>
          <note>
            Irland, Portugal och Grekland, som får ytterligare fem år på
            sig enligt de senaste papprena.
          </note>
          <note>
            För första gången införs också ett maximimål för miljöskydd i
            gemenskapens lagstiftning. Högst 45 %
          </note>
          <note>
            skall återvinnas. Dessutom får miljöskatter inte vara diskriminerande,
            vilket i praktiken torde medföra att miljöskatter i allra högsta
            grad försvåras. Danmark, som får tillåtelse att behålla krav på
            returglas, ligger nu riktigt illa till. I direktiven slås nämligen
            fast att medlemsstater inte skall hindra förpackningar som klarar
            de krav som direktiven sätter. Det är inte speciellt bra regelverk
            som sätts upp. Men jag hoppas att vi trots allt, när vi kommer
            in, gemensamt kan försöka förändra regelverken - om nu inte allt
            skall ligga på regeringen utan åtminstone något får återföras
            till riksdagen.
          </note>
          <note>
            Utskottet skriver alltså:
          </note>
          <note>
            "Som medlem i EU ansluts Sverige till ett regelsystem på miljöområdet
            som är i snabb utveckling."
          </note>
          <note>
            Jag undrar hur ni socialdemokrater och borgare har mage att formulera
            sådana floskler. Ni vet ju att det i åtskilliga fall faktiskt
            förhåller sig precis tvärtom, dvs. att man sätter ett tak för
            utvecklingen.
          </note>
          <note>
            Den s.k. substitutionsprincipen - utbytesprincipen eller, som
            den numera kallas i miljörörelsen, Åsa
          </note>
          <note>
            Domeij-paragrafen - i lagen om kemiska produkter innebär att
            ett ämne skall bytas ut om det finns något som är mindre skadligt
            för miljön. Det här är en viktig lag, en viktig princip. Detta
            är kanske en av de viktigaste miljölagarna i vårt land, skriver
            Greenpeace i en ny skrift.
          </note>
          <note>
            Åsa Domeij-paragrafen gäller alla aktörer i vårt land och är
            dessutom straffsanktionerad. Men i
          </note>
          <note>
            Sverige har man inte fått några garantier för att paragrafen
            får vara kvar. Greenpeace skriver i en rapport:
          </note>
          <note>
            "Risken är i stället stor att den i praktiken blir bakbunden
            av EU:s princip att en vara, som godkänts i ett land, ska få säljas
            i alla medlemsländer." Är detta ett bra regelsystem?
          </note>
          <note>
            Miljöorganisationerna i Sverige var över lag mycket kritiska
            till svenskt medlemskap i EU. Flera tunga organisationer ingick
            i Folkkampanjen mot EU.
          </note>
          <note>
            Orsaken var bl.a. att EFTA-ländernas regeringar fullständigt
            struntat i de krav som EFTA-ländernas miljöorganisationer ställt.
            Dessa krav var mycket tydliga.
          </note>
          <note>
            För det första krävde man att EFTA-länderna skulle få permanenta
            undantag för högre miljö- och hälsonormer och kunna förbjuda införsel
            av varor med lägre standard.
          </note>
          <note>
            För det andra krävde man att EFTA-länderna skulle få behålla
            full frihet att skärpa sina miljö- och hälsonormer ytterligare
            utan inskränkningar.
          </note>
          <note>
            Historien om miljön och EU började naturligtvis redan innan folkomröstningsresultatet
            blev klart.
          </note>
          <note>
            Intressant att notera är att den svenska miljöpolitiken försämrats
            de senaste åren. World Watch-institutet konstaterade redan 1993:
            "Sverige är inte längre någon miljöpolitisk förebild." DN:s miljöreporter
          </note>
          <note>
            Erika Bjerström rapporterade samtidigt att "Sverige har blivit
            ett B-lag i miljöligan". Det lustiga är att det här inträffade
            ungefär samtidigt som EU-
          </note>
          <note>
            anpassningen påbörjades.
          </note>
          <note>
            Om försämringen i svensk miljöpolitik direkt orsakats av EU-anpassningen
            eller främst berodde på den borgerliga regeringen råder det ju
            delade meningar om. Lennart Daléus, som strax skall tala här,
            är i så fall medansvarig i bägge fallen.
          </note>
          <note>
            Jag tror att det är viktigt att konstatera vad
          </note>
          <note>
            Greenpeace skriver i sin skrift Slut på anpassningen:
          </note>
          <note>
            "EU påverkas inte bara genom omröstningar och inlägg i parlamentsdebatter.
            Minst lika mycket påverkas EU av omvärlden. Hårda avgaskrav på
            bilar i ett land utanför unionen sätter stor press på EU att följa
            efter, just därför att någon har visat att det går."
          </note>
          <note>
            Just detta att gå före, att bli modell, är grundläggande för
            att skapa "miljöbättre" marknader, ställa krav på producenter
            och skapa dynamik på marknaden. Denna fråga tas upp i reservation
            9.
          </note>
          <note>
            Förväntningarna från både miljörörelsen och fristående bedömare
            var således egentligen ganska små inför folkomröstningen. Det
            blev emellertid ännu värre än många tänkt sig redan i inledningsskedet.
          </note>
          <note>
            Speciellt måtte engagerade miljövänner inom socialdemokratin
            ha känt en del ångest.
          </note>
          <note>
            Socialdemokraterna och Vänsterpartiet har ju med gemensamma krafter
            - efter snart 30 års intensiv miljödebatt - lyckats med konststycket
            att ta steg bort från kretsloppssamhället för att finansiera medlemsavgiften
            till EU.
          </note>
          <note>
            Genom att bekosta en väldigt stor del av medlemsavgiften med
            höjda arbetsgivaravgifter - dvs.
          </note>
          <note>
            med skatt på arbete - i stället för med skatt på energi, miljöutsläpp
            och råvaror har man minskat incitamenten för investeringar i bra
            miljöteknik. Man har minskat förutsättningarna för att företag
            skall satsa på återvinning och för att vanliga hushåll skall satsa
            på reparation och underhåll. Man tar ett steg bort från kretsloppssamhället.
          </note>
          <note>
            Detta har skett trots att Socialdemokraterna hävdade att miljön
            skulle bli vinnare på ett medlemskap och trots Vänsterpartiets
            stora löften i valrörelsen om att man skulle driva på när det
            gäller skatteväxling. I stället blev den gamla nötta och trötta
            vänstervarianten från en förgången tid ledstjärnan.
          </note>
          <note>
            Starten för det svenska medlemskapet i EU kunde inte bli sämre
            från miljösynpunkt - speciellt som det hela dessutom kombinerades
            med fastighetsskatt inom skogsbruket, som faktiskt leder till
            en ökad miljöförstöring.
          </note>
          <note>
            Den ekonomiska politik som grundlagfästs i EU-
          </note>
          <note>
            konceptet är också den ett hot mot ett hållbart samhälle. EU-propositionen
            saknar ju en grundläggande analys av hur EU-konceptet i sig leder
            till ökad miljöförstöring:
          </note>
          <note>
            1. Den tilltänkta tillväxten skall uppnås genom
          </note>
          <note>
            "storskalighetens fördelar" och därmed genom ökande transporter,
            trots att vare sig Sverige eller EU i övrigt når upp ens till
            den politiska målsättningen när det gäller utsläppsnivåer. Var
            inte målen om t.ex.
          </note>
          <note>
            minskade kväveutsläpp mer värda än så - dvs. mer värda än att
            man skriver in sig i ett system som faktiskt leder till ökade
            utsläpp?
          </note>
          <note>
            2. Genom EU:s tunga betoning på monetära mål, som Roy Ottosson
            förut var inne på, med bl.a. en närmast fundamentalistisk frihandel
            och fri rörlighet för kapital som medel hamnar omsorgen om människan
            och miljön i skuggan. Eller, som
          </note>
          <note>
            Greenpeace skriver i sin rapport: "Så länge EU:s primära mål
            är ekonomisk tillväxt som baseras på att
          </note>
          <note>
            ´störande handelshinder´ tas bort kommer miljöpolitiken att bli
            lidande."
          </note>
          <note>
            Detta är oacceptabelt. Frågan tas upp i reservation
          </note>
          <note>
            4. Jag är förvånad över att Centerpartiet inte ställer sig bakom
            denna reservation.
          </note>
          <note>
            Det finns också skäl att ta upp frågan om en internationell miljödomstol,
            vilken tas upp i reservation 6. Risken är att både socialdemokrater
            och borgare nu låser in sig i EU och fastnar i en allmän eufori
            och glömmer att världen är större än EU.
          </note>
          <note>
            Därför är det viktigt, vi återkommer alltså med vårt krav, att
            en internationell miljödomstol inrättas. I
          </note>
          <note>
            reservationerna 5 och 6 tas dessa internationella frågor upp.
          </note>
          <note>
            Jag måste i det här sammanhanget också kortfattat ta upp kärnkraftsfrågan
            - inte minst eftersom Lennart
          </note>
          <note>
            Daléus numera är ordförande i jordbruksutskottet.
          </note>
          <note>
            Det är märkligt hur lamt både denna regering och förra regeringen
            har agerat i energifrågorna. Två av grundfördragen inom EU har
            ju en dominerande anknytning till just energiförsörjningen, nämligen
          </note>
          <note>
            Kol- och stålunionen och Euratom.
          </note>
          <note>
            Euratomfördraget innebär att kärnkraften skall utvecklas, och
            kol- och stålfördraget förutsätter fortsatt stöd för kolproduktionen.
            Ingenting nämns om detta. Självklart borde dessa fördrag avvecklas
            med det snaraste. Om Lennart Daléus tycker att så är fallet, kan
            man undra varför Centern t.ex. inte drev igenom detta som krav
            i förhandlingarna.
          </note>
          <note>
            Miljöpartiet har inte, som Per Gahrton redan påpekat, för avsikt
            att blockera folkomröstningens resultat. Men vi kan heller inte
            aktivt rösta ja till ett betänkande som innehåller så mycket floskler
            som det som utskottsmajoriteten har lyckats prestera. Vi kommer
            därför att lägga ned våra röster.
          </note>
          <note>
            Jag vill avsluta med att säga att jag beklagar det synnerligen
            dåliga förhandlingsresultat som regeringen lyckats prestera då
            det gäller miljöområdet. Detta förhandlingsresultat är för övrigt
            en av orsakerna till att majoriteten av den gröna gruppen i EU-parlamentet
            röstade nej eller avstod då frågan om svenskt medlemskap i EU
            var uppe till votering.
          </note>
          <note>
            Jag yrkar bifall till reservationerna 4, 6 och 9.
          </note>
          <note type="speaker">
            Anf. 95 WIDAR ANDERSSON (s) replik:
          </note>
          <note>
            Herr talman! Birger Schlaug pratar om sekter och ställer en del
            frågor till mig.
          </note>
          <note>
            I en demokrati finns det, som jag sade i mitt huvudanförande,
            vissa vedertagna sätt att mäta folkviljan. Vi har allmänna val,
            och vi har folkomröstningar. Nu har vi haft en folkomröstning,
            och folkviljan gav ett klart och entydigt utslag. Detta får vi
            som parlamentariker, politiker, acceptera -
          </note>
          <note>
            oavsett vad vi tyckte före folkomröstningen.
          </note>
          <note>
            Vad jag invänder mot när det gäller Per Gahrtons inlägg, och
            Birger Schlaug fortsätter att diskutera samma sak, är just sättet
            att sätta sig över denna folkvilja. Folkviljan betraktas som manipulerad,
            lurad eller hotad. Jag menar att det är sådant som kännetecknar
            en sekt, dvs. att man tror att man själv alltid har rätt och vet
            bäst. Förmågan saknas att ta in verkligheten sådan den är - läget
            sådant det är.
          </note>
          <note>
            När jag nu får tillfälle att något beröra folkomröstningen och
            att bemöta den gamla nejsidans myt om hur manipulerad och styrd
            denna folkomröstning var, så vill jag gärna utnyttja det.
          </note>
          <note>
            Sverige har i mer än 20-25 år, framför allt ekonomiskt genom
            frihandelsavtal med EU-länderna, anpassat sig alltmer till dessa
            länders ekonomier.
          </note>
          <note>
            Framför allt gäller det handeln. När vi anordnade en folkomröstning
            om huruvida Sverige skulle vara medlem eller inte var alltså Sverige
            ett ansökarland.
          </note>
          <note>
            Alla stora partier, hela näringslivet, hela det fackliga ledarskapet
            och medierna - i alla fall gällde det tidningarna - stod på ja-sidan.
          </note>
          <note>
            Med tanke på den massiva övervikten på ja-sidan vad gäller hela
            det politiska, fackliga och ekonomiska ledarskapet tycker jag
            att folkomröstningen genomfördes på ett mycket just och bra sätt.
            Nej-sidan har varken ekonomiskt eller utrymmesmässigt missgynnats.
            Men ingen kan ju ändra på det faktum att Sverige var ett ansökarland.
            Därför är myten om att folkviljan i det här fallet skulle vara
            köpt, lurad eller hotad, att nej-sidan skulle ha misshandlats
            och förtryckts, inte sann. Det är dags, tycker jag, att lämna
            kampanjargumenten från tiden före folkomröstningen och att gå
            framåt. Detta är ju ett stort steg i svenskt samhällsliv som berör
            alla medborgare, och inte minst riksdagen. Men någon gång måste
            vi, herr talman, sluta med att stå här och veva timme efter timme
            och anföra gamla kampanjargument fram och tillbaka.
          </note>
          <note type="speaker">
            Anf. 96 BIRGER SCHLAUG (mp) replik:
          </note>
          <note>
            Herr talman! Någon gång måste vi sluta, sade
          </note>
          <note>
            Widar Andersson. Jag förstår att en företrädare för ett djupt
            splittrat parti tycker det. Men nu tar EU-
          </note>
          <note>
            debatten fart igen och får en ny start. EU-debatten är inte alls
            avslutad, Widar Andersson - tvärtom.
          </note>
          <note>
            Vi måste se verkligheten sådan som den är, sade
          </note>
          <note>
            Widar Andersson. Det var just det Per Gahrton gjorde när han
            - för en gångs skull ganska ödmjukt, för övrigt - konstaterade
            att ja-sidan hade minst tio gånger så mycket pengar som nej-sidan.
            Det finns beräkningar som tyder på att man hade 400-500
          </note>
          <note>
            miljoner. Att behöva höra att man är sekteristisk när man konstaterar
            detta enkla faktum tycker jag är larvigt, Widar Andersson.
          </note>
          <note>
            Det handlar inte alls om att sätta sig över folkomröstningsresultatet
            - inte alls. Det handlar om det enkla faktum att ja-sidan hade
            betydligt större ekonomiska resurser än nej-sidan. Vi i Miljöpartiet
            har i en skrivelse till regeringen begärt att man skall göra en
            rejäl utredning så att vi får veta hur det verkligen var.
          </note>
          <note>
            Den utredningen kan också göra att nästa folkomröstning - som
            vi hoppas kommer att äga rum efter regeringsförhandlingarna 1996
            eller 1997 - kan gå mycket mer demokratiskt till. Jag hoppas att
            Widar
          </note>
          <note>
            Andersson ställer upp på kravet på en rejäl kommission och utredning
            som analyserar folkomröstningen.
          </note>
          <note type="speaker">
            Anf. 97 WIDAR ANDERSSON (s) replik:
          </note>
          <note>
            Herr talman! Miljöpartiet är alls ingen sekt! Jag har inte beskyllt
            Miljöpartiet i dess helhet för att vara sekteristiskt. Jag har
            tvärtom i många andra sammanhang och även i debatten i dag uttryckt
            de förhoppningar jag har inför framtiden om att
          </note>
          <note>
            Miljöpartiet skall kunna vara ett slags förnyare av det mer än
            hundraåriga partisystem som vi har och som dominerar svensk riksdag
            i dag, en förnyare som kan föra mycket gott och nödvändigt in
            i detta.
          </note>
          <note>
            Vad jag menar med att den gamla EU-debatten måste vara slut i
            och med folkomröstningens resultat är att man någon gång måste
            sluta veva de gamla kampanjargumenten.
          </note>
          <note>
            Birger Schlaug har helt rätt i att det är nu den viktiga EU-debatten
            börjar: På vilket sätt kommer detta att påverka det svenska samhällslivet,
            på vilket sätt kommer detta att påverka alla de organisationer
            och byråkratier som har hela sin makt och befogenhet uppbyggd
            på nationalstaten?
          </note>
          <note>
            Både Birger Schlaug och jag vet - det gör alla svenska medborgare,
            skulle jag tro - att ja-sidan hade större ekonomiska resurser
            i folkomröstningen, framför allt genom näringslivets stora engagemang
            för ett ja. Detta är ett problem med folkomröstningar.
          </note>
          <note>
            Skall man förbjuda de människor som har pengar att engagera sig
            på den ena eller andra sidan? Skall man förbjuda svenskt näringsliv
            att engagera sig på den ena eller andra sidan i folkomröstningar?
            Det tror jag svårligen låter sig göras.
          </note>
          <note>
            Till sist, herr talman, vill jag säga att jag tror att
          </note>
          <note>
            Miljöpartiet skjuter sig självt i foten genom att så ivrigt kräva
            folkomröstning i alla frågor. Vore jag miljöpartist skulle jag
            nog betrakta det som mycket bättre att i stället pressa de partier
            som är hårt trängda av EU-medlemskapet och av internationaliseringen
            -
          </note>
          <note>
            kanske främst Centerpartiet och Socialdemokraterna -
          </note>
          <note>
            att inom partierna noga diskutera igenom det förändrade läget
            och förankra ståndpunkterna i stället för att som nu lättvindigt
            kunna skicka ut varje ickepartiskiljande fråga på folkomröstning
            och därmed konservera det rådande gamla partisystemet för evig
            tid. Detta kan väl ändå inte vara Birger Schlaugs avsikt?
          </note>
          <note type="speaker">
            Anf. 98 BIRGER SCHLAUG (mp) replik:
          </note>
          <note>
            Herr talman! Problemet är att om vi inte har en folkomröstning
            efter de steg som EU kan ta när det gäller monetär union och gemensam
            försvarspolitik kan, om det vill sig olyckligt, rent av den här
            riksdagen driva oss in i ett system som man egentligen inte har
            mandat att föra in Sverige i. Jasidan angav inför folkomröstningen
            mycket tydligt att det inte handlade om något mer. Nu efter folkomröstningen
            får vi höra att det i själva verket handlade om mycket mer. Jag
            förstår därför att Widar
          </note>
          <note>
            Andersson som representant för ja-sidan säger att de gamla argumenten
            måste avslutas. Jag förstår det - ni vill glömma de argument som
            ni hade före folkomröstningen; det har vi hört redan i dag här
            i kammaren. Det tycker jag är tragiskt.
          </note>
          <note>
            Widar Andersson kan vara övertygad om att den gröna rörelsen
            är en förnyare. Det är också därför som det än så länge går litet
            bättre för den gröna rörelsen.
          </note>
          <note>
            Om du tänker litet längre och släpper dina gamla ideologiska
            låsningar är du välkommen i den gröna rörelsen, Widar Andersson.
          </note>
          <note type="speaker">
            Anf. 99 INGER LUNDBERG (s):
          </note>
          <note>
            Herr talman! Riksdagen fick ett tydligt besked när svenska folket
            röstade ja till avtalet om EU. Det var en rak, ärlig och öppen
            debatt som fördes, Birger
          </note>
          <note>
            Schlaug.
          </note>
          <note>
            Vi var många som kände glädje över beslutet.
          </note>
          <note>
            Mycket talar för att det var strategiskt för Sveriges möjligheter
            till utveckling av näringsliv och långsiktig tillväxt och för
            våra möjligheter att fullt ut vara delaktiga i den viktiga framtidsdebatt
            som Widar
          </note>
          <note>
            Andersson har talat om. Ändå bör analysen av valresultatet mana
            till eftertanke.
          </note>
          <note>
            I välbärgade delar av landet var entusiasmen stark och valresultatet
            överväldigande. I glesbygdsområden, i Norrland och i Bergslagen,
            var tveksamheten så mycket större och valresultatet ofta negativt.
          </note>
          <note>
            Men vad som är än svårare är att motståndet kanske var allra
            starkast i de stora miljonprogramsområdena, bland många unga arbetslösa,
            bland lågavlönade kommunalarbetare, bland människor med ringa
            makt. Vi som tror på samverkan inom EU måste låta den analysen
            leda till eftertanke.
          </note>
          <note>
            De som röstade nej till EU var inte fåkunniga. De känner en berättigad
            oro för vad framtiden och det internationaliserade och högteknologiska
            samhället för med sig. De vet att varje brytningstid i sig kan
            bära fröet till ökade klassklyftor.
          </note>
          <note>
            Det finns en bred insikt om att vårt land inte kommer till rätta
            med arbetslösheten om vi inte samverkar med andra, om att kraftfulla
            insatser i kampen mot arbetslösheten kräver samtidiga insatser
            av de länder som är oupplösligt sammanlänkade med varandra. Men
            kommer vi att nå dit? Finns det så mycket av gemensam vilja att
            rätten till arbete åt alla och kampen mot tvåtredjedelssamhället
            sätts högst på
          </note>
          <note>
            Europas dagordning?
          </note>
          <note>
            Det finns mycket som har ingett oro: hög arbetslöshet i många
            EU-länder, konvergenskriterier där inflationen sätts högt men
            sysselsättningen ännu inte finns med, ökade löneklyftor och stor
            utslagning i många länder. Många nyliberala politiker, både i
            och utanför vårt land, anger ofta ökade löneklyftor, urholkad
            arbetsrätt, försvagade fackföreningar och lågavlönade servicejobb
            av amerikansk modell som vägen in i framtiden.
          </note>
          <note>
            Mot detta måste vårt land, tillsammans med andra progressiva
            krafter i Europa, sätta en aktiv sysselsättningspolitik, gemensamma
            satsningar på kommunikationer och utbildning, stärkta möjligheter
            för facken att samverka och värnet om en stark offentlig sektor.
            Först då kan visionen om ett EU för jobbens skull bli verklighet.
          </note>
          <note>
            Många som har röstat nej till EU känner att deras möjligheter
            att påverka är begränsade, att deras livsvillkor dikteras av unga
            gossar bakom
          </note>
          <note>
            Reuterskärmar. Det är svårt att övertyga om att deras möjligheter
            till inflytande blir större om byråkrater och ministrar träffas
            i slutna rum, utan en bred och öppen debatt om vår gemensamma
            framtid. Mot slutenhet och otydlighet måste vårt land ställa kravet
            på en öppen beslutsprocess på den internationella nivån.
          </note>
          <note>
            När vanliga människors vardagsfrågor behandlas på en nivå som
            tidigare har förbehållits säkerhetspolitik och enkla handelsavtal
            måste vanliga demokratiska krav ställas på beslutsprocessen. Då
            skall man inte behöva ha lobbyister placerade i
          </note>
          <note>
            Bryssel för att tidigt få reda på vilka viktiga frågor som diskuteras.
            Då måste de internationella frågorna ut till diskussion - i studiecirklar,
            på fackklubbar, i politiska föreningar.
          </note>
          <note>
            Samtidigt måste besluten föras ut från riksdagen till kommuner
            och landsting, och från kommuner och landsting till bostadsområden,
            skolor, daghem och alla de sammanhang där medborgarna kan bli
            delaktiga i samhällsbygget.
          </note>
          <note>
            Många som känt skepsis mot EU-medlemskapet har sett hur en vidgad
            värld skapat möjligheter för de starka i samhället. De har sett
            klasskamrater åka till high school i USA, till studier på Sorbonne
            eller jobb i London men har själva inte haft chansen.
          </note>
          <note>
            Den som har mer skulder än tillgångar känner knappast någon glädje
            över möjligheterna att satsa kapital utomlands för att slippa
            skattemyndigheternas insyn eller över vinstmöjligheterna i de
            utländska kapitalförsäkringarna.
          </note>
          <note>
            Vårt land måste anta utmaningen att forma framtidens Europa på
            den vanlige löntagarens villkor.
          </note>
          <note>
            Tillsammans med andra måste vi vara med och forma ett utbildningssamhälle
            som ger ungdomar från olika miljöer likvärdiga villkor när det
            gäller att ta del av gemensam kunskap. Vi måste kämpa mot kulturklyftorna,
            som blir allt tydligare i stora delar av landet och världen.
          </note>
          <note>
            Herr talman! Internationell samverkan ger oanade möjligheter
            till långsiktig fred, stabilitet och välfärd.
          </note>
          <note>
            Vare sig vi är med i EU eller står utanför är vårt öde sammanlänkat
            med Europas. När vi nu tar steget in i den europeiska gemenskapen
            måste vi göra det med ansvaret att långsiktigt säkra allas rätt
            till arbete, allas rätt till delaktighet och allas rätt till gemenskap
            i det internationella samhället.
          </note>
          <note type="speaker">
            Anf. 100 INGVAR ERIKSSON (m):
          </note>
          <note>
            Herr talman! Utrikesutskottet har i sitt betänkande
          </note>
          <note>
            1994/95:KU5 angående Sveriges medlemskap i den europeiska unionen
            följt upp de synpunkter och förslag som framförts i jordbruksutskottets
            yttrande
          </note>
          <note>
            1994/95:JoU2y gällande de miljöpolitiska och jordbrukspolitiska
            avsnitten i proposition nr 19 som lades fram före årets riksdagsval.
          </note>
          <note>
            Vissa delar i proposition nr 19 rörande miljöprogram och stöd
            till jordbruket i norra Sverige behandlas emellertid i ett senare
            betänkande som tar upp den nuvarande regeringens proposition om
            vissa livsmedelspolitiska åtgärder och i motioner i anslutning
            därtill.
          </note>
          <note>
            Herr talman! I det betänkande som nu behandlas tar vi moderater
            upp det förslag som den borgerliga regeringen stod bakom i proposition
            nr 19.
          </note>
          <note>
            Herr talman! EU-anslutningen kan bli mycket bra för Sverige.
            Från moderat sida vill jag bara konstatera att vi länge har arbetat
            för målet att bli fullvärdiga medlemmar i denna gemenskap.
          </note>
          <note>
            När det gäller jordbrukspolitiken, som inte ingick i
          </note>
          <note>
            EES-samarbetet, är det fråga om drastiska förändringar och en
            helt ny situation. Det råder inget tvivel om att det avtal som
            framförhandlats under den tidigare borgerliga regeringens ledning
            skulle skapa nya möjligheter för svensk livsmedelsproduktion.
            För första gången skulle svenskt jordbruk och svensk livsmedelsindustri
            få chansen att konkurrera på någorlunda lika villkor. Den av EU:s
            skattebetalare finansierade dumpningen på den svenska marknaden
            försvinner. Samtidigt ökar möjligheten för lönsam svensk export
            på den europeiska marknaden.
          </note>
          <note>
            Produktionskostnaderna sjunker genom möjligheten till ett högre
            och effektivare kapacitetsutnyttjande i såväl jordbruk som livsmedelsindustri.
          </note>
          <note>
            Konsumentpriserna blir lägre samtidigt som konsumenternas köpkraft
            på sikt kan förväntas öka genom att landet får en stabilare ekonomisk
            utveckling. Lönsamheten kan för första gången på länge öka också
            inom jordbruket och landsbygdsnäringarna.
          </note>
          <note>
            Biobränsle- och industriråvaruproduktion från jordbruket får
            en ny chans genom bl.a. EU-trädan.
          </note>
          <note>
            Omställningen från 1990 års jordbrukspolitik kvittas nu mot vissa
            krav. Systemet i EU-trädan tar över.
          </note>
          <note>
            Åkermarken utnyttjas bättre och landsbygden kan leva och utvecklas.
          </note>
          <note>
            Många arbetstillfällen kan räddas och nya tillkomma. Man kan
            utan vidare säga att det som är bra för jordbruket och livsmedelsindustrin
            också är bra för Sverige. Det är samtidigt bra också för de svenska
            konsumenterna.
          </note>
          <note>
            Svenskt jordbruk och även svensk livsmedelsindustri började se
            ljusare på framtiden efter många år av osäkerhet och förändringar,
            ibland med stora kast i jordbrukspolitiken, vilket ofta berott
            på vilken regering landet haft, vilken förståelse för problemen
            som funnits och politikens inriktning.
          </note>
          <note>
            1990 års jordbruks- och livsmedelspolitiska beslut syftade till
            en marknadsanpassning och avreglering av jordbruket. GATT-förhandlingarna
            som beräknades vara avslutade före 1990 års utgång har först detta
            år kunnat slutföras, varför avstämningen av stöd- och skyddsnivåer
            först nu kunnat bli möjlig. Detta skapade problem för svenskt
            jordbruk på grund av att de svenska producentprisnivåerna frystes
            och exportstöden i princip togs bort. Det blev inte konkurrens
            på lika villkor, och lönsamheten har pressats hårt under dessa
            år.
          </note>
          <note>
            Trots allt ökade effektiviteten inom livsmedelsproduktionen i
            landet. Sektorn är nu ganska väl förberedd inför EU-medlemskapet.
            Men i och med ansökan om medlemskap i EU rycktes förutsättningarna
            undan för den grund som 1990 års livsmedelspolitiska beslut vilade
            på. Det blev nu i stället nödvändigt att anpassa livsmedels- och
            jordbrukspolitiken till vad som gällde inom EU.
          </note>
          <note>
            Den borgerliga regeringen insåg nödvändigheten av detta. Men
            den socialdemokratiska dåvarande oppositionen satte ständigt käppar
            i hjulet för det nödvändiga förändringsarbetet. Man insåg inte
            eller ville inte inse att svenskt lantbruk och svensk livsmedelsindustri
            nu stod inför drastiska förändringar. Vi skulle lämna inriktningen
            att i princip endast producera för hemmamarknaden och nu i stället
            gå ut med våra produkter också på en stor öppen marknad med uppemot
            370 miljoner människor och konsumenter.
          </note>
          <note>
            Detta innebar givetvis stora utmaningar, ökad konkurrens på hemmaplan
            men också chansen för svensk livsmedelsproduktion att få mäta
            sina krafter på en stor öppen marknad med stora möjligheter för
            den kvalitetsproduktion som lantbrukare och livsmedelsindustri
            i landet nu framöver skall kunna marknadsföra.
          </note>
          <note>
            Den borgerliga regeringen lyckades i EU-
          </note>
          <note>
            förhandlingarna få till stånd ett bra avtal som i långa stycken,
            trodde vi, skulle stödjas även av dåvarande opposition - nuvarande
            regering. De var hela tiden informerade om vad som pågick och
            var också ofta delaktiga i det som beslutades.
          </note>
          <note>
            Vi visste att den i våras presenterade socialdemokratiska politiken
            hade en annan inriktning. Den hade ambitionen att minska produktionen
            och därmed åkerarealen och att inte utnyttja de produktionsresurser
            som fanns. Vi beklagade detta. Men vi visste också att man hade
            ambitionen att pressa ner överskotten. Det har ju alla haft. Men
            detta var en ny situation som nu inträdde.
          </note>
          <note>
            Dock trodde vi, liksom jordbruk och livsmedelsindustri, att alla
            politiker och partier skulle kunna förena sig inför medlemskapet
            i EU, när detta väl var ett faktum, kring det som är det bästa
            för
          </note>
          <note>
            Sverige och för denna näringsgren, inte minst för landsbygden
            och därmed också för konsumenterna.
          </note>
          <note>
            Nu håller dock den nya, socialdemokratiska regeringen på att
            urholka innehållet i avtalet och därmed de möjligheter som avtalet
            skulle ge. Den gamla socialdemokratiska politikens utformning,
            nu i ny tappning, hotar att utvecklas till ett dråpslag, inte
            minst mot södra Sveriges möjligheter.
          </note>
          <note>
            Många arbeten hotas på kort men ännu mera på lång sikt, om vi
            inte lyckas skapa ett konstruktivt och framåtsyftande agerande
            inom jordbrukspolitiken.
          </note>
          <note>
            Regeringen måste inse sina misstag.
          </note>
          <note>
            Möjligheterna till utökad produktion och nya jobb samt en ny
            framtidstro håller ju på att äventyras genom den politik som nu
            lanseras. Jag skall bara som exempel nämna arealersättningarna,
            LFA-stödet och miljöstödet, där regeringen inte är beredd att
            utnyttja det vi har förhandlat oss till. Det är djupt beklagligt,
            för det hade av allt att döma varit en mycket god affär också
            när det gäller statens ekonomi, om man är beredd att se till helheten.
          </note>
          <note>
            Jag kan nämna att handelsgödsel- och växtskyddsmedelsavgifterna
            ökar, vilket försämrar konkurrenskraften för jordbruket. Avgifterna
            är inte motiverade från miljöskyddssynpunkt, utan de är en ren
            skatt och en ren belastning när det gäller konkurrensen med omvärlden.
            Nya pålagor har aviserats, såsom lagerskatt på socker, nya tunga
            fastighetsskatter och drivmedelsskatter.
          </note>
          <note>
            Jag kan också nämna prisorterna. Fullständigt onödigt har uppenbarligen
            den socialdemokratiska regeringen vänt sig till EU och begärt
            att man bara skall ha fyra prisorter när det gäller att köpa upp
            spannmål för export. Man var i EU beredd att acceptera de prisorter
            som den borgerliga regeringen gick in för, nämligen 33 prisorter.
            Nu, fullständigt i onödan, sänker Socialdemokraterna enligt uppgift
            ambitionen här. Det innebär i praktiken att de enskilda bönderna
            får betala högre kostnader för frakter till de få prisorter som
            blir kvar. Detta har, som sagt, ingen som helst ekonomisk betydelse
            för statskassan. Men det har betydelse för de enskilda bönderna,
            som får sämre betalt för sin spannmål. Indirekt drabbar det givetvis
            också skatteunderlaget och därmed också staten och kommunerna.
          </note>
          <note>
            Man talar om vedskatt, medskatt och ökade arbetsgivaravgifter.
            Men om man slog samman alla de aviserade åtgärderna med de åtgärder
            som redan är under beslut, skulle det vid en jämförelse mellan
            en sydsvensk bonde och de danska bröderna visa sig att den sydsvenske
            bonden har en konkurrenskraft som per hektar är 1 500-2 000 kronor
            sämre än danskarnas. Det var ju inte meningen att vi skulle driva
            jordbrukspolitiken på ett sätt som undergräver möjligheten till
            konkurrens.
          </note>
          <note>
            Det är alltså också en skattechock som hotar jordbruket och landsbygden.
            Inser inte ni socialdemokrater att det förslag som nu ligger på
            riksdagens bord tillsammans med det aviserade håller på att slå
            ut många producenter och äventyrar de möjligheter som EU-avtalet
            kan ge? Varför vill ni inte i handling visa vad statsminister
            Ingvar Carlssons tal om samarbetets regering i regeringsförklaringen
            är värt? Ni har fortfarande chansen när vi skall rösta.
          </note>
          <note>
            Jag vill gå över litet grand på reservationerna. I
          </note>
          <note>
            reservation nr 10 tas frågorna kring livsmedelspolitiken upp.
            Det slås också fast att
          </note>
          <note>
            Sverige som medlem i EU skall arbeta för en förenkling och avreglering
            av den gemensamma jordbrukspolitiken. Det är ett arbete på sikt.
            För att nå framgång i det arbetet bör Sverige givetvis i ingångsskedet
            utnyttja de möjligheter som efter förhandlingarna öppnas genom
            avtalet.
          </note>
          <note>
            Då det gäller reservation nr 11 om arealbidrag vill jag slå fast
            att dessa s.k. bidrag utgör ersättning för sänkta spannmåls- och
            produktpriser och därför bör benämnas arealersättningar. Det är
            vad det i verkligheten är frågan om.
          </note>
          <note>
            Vidare borde det därför vara självklart att dessa därför beräknas
            i relation till spannmålsavkastningen i respektive skördeområde
            och att skördeområden med avkastning inom ett visst intervall
            bör tillhöra en och samma klass med en gemensam ersättningsnivå.
            Det skulle då bli elva klasser med en skillnad på 200 kr mellan
            klasserna, precis som den borgerliga regeringen har föreslagit
            i propositionen.
          </note>
          <note>
            Den utjämning över hela landet med endast tre områden som nu
            föreslås i betänkandet av socialdemokrater och vänsterpartister
            slår orättvist och bidrar till en kapitalisering av de sämre jordarna
            i landet, vilka skulle få en prisbild som inte motsvarar avkastningsvärdet.
          </note>
          <note>
            Det kan vara synnerligen farligt på sikt, inte minst när EU börjar
            sin avreglering. Vad händer då i
          </note>
          <note>
            Norrland och i de områden som har sämre jordar, vid alltför höga
            värden? Norrländska arrendatorer med stor djurhållning kan t.ex.
            få mycket svårt att klara sitt arealunderlag om markägarna vill
            ha tillbaka marken och odla spannmål, som egentligen inte är lämpligt
            i de områdena. Jag vill också fråga de socialdemokratiska företrädarna
            här i dag och inte minst jordbruksministern: Vilken nivå kommer
            arealersättningarna att hamna på?
          </note>
          <note>
            I reservation nr 13 tas frågan upp om kompensation till stärkelseindustrin
            för de förluster man gör på grund av att man övergångsvis drabbas
            av en konkurrenssnedvridning. Förlusterna för vid årsskiftet inneliggande
            lager borde elimineras i enlighet med propositionens förslag.
          </note>
          <note>
            Då det gäller reservation nr 14 föreslår vi en restitution av
            de avgifter som betalats in för befintligt lager av spannmål och
            fettvaror per den 1 januari
          </note>
          <note>
            1995. Vi anser det vara möjligt att därigenom undvika de marknadsstörningar
            som annars uppkommer vid spekulation inför EU-medlemskapet. Vi
            delar alltså propositionens uppfattning, då den svenska förmalningsavgiften
            och fettvaruavgiften nu upphör i och med medlemskapet, och vi
            beklagar att majoriteten inte ställer upp för detta.
          </note>
          <note>
            I reservation nr 15 tas frågan om mjölkprodukterna upp. Vi fullföljer
            där propositionens inriktning. Det innebär att mjölkregleringen
            bör tillämpas så att den medverkar till en nödvändig företagsutveckling
            som möjliggör en konkurrenskraftig jordbruksnäring. Den skall
            skapa förutsättningar för en optimal användning av tilldelad landskvot
            och ge möjligheter för statsmakten att så länge det är nödvändigt
            styra utvecklingen i den utsträckning som är nödvändig för att
            uppnå de samhälleliga målsättningarna på området.
          </note>
          <note>
            Vi har alltså en begränsad kvot, och vi måste då acceptera de
            kortsiktiga problemen därvidlag. Så långt möjligt måste vi också
            minimera den administrativa handläggningen. Vi anser att de bedömningar
            som görs i propositionen är ägnade att i stort sett tillgodose
            de nämnda kriterierna. Den grundläggande principen för fördelning
            av landskvoten bör vara att leveranskvoten för varje produktionsplats
            skall motsvara levererad mängd mjölk under något av åren
          </note>
          <note>
            1991, 1992 och 1993 med en reduktion på 3 %.
          </note>
          <note>
            Vi moderater står alltså bakom den borgerliga propositionens
            förslag även när det gäller fri handel med mjölkkvoterna. Utskottets
            majoritet gick emellertid emot propositionens förslag. Dock förutsätter
            jag att då startproblemen med kvotfördelningen övervunnits, för
            det är vad det är fråga om, skall utvecklingen komma att gå i
            den riktning som är rimlig mot en fri prisbildning vad gäller
            mjölkkvoterna.
          </note>
          <note>
            Herr talman! Jag yrkar bifall till de reservationer där det finns
            moderata namn bland undertecknarna och i övrigt utskottets hemställan.
            Vidare yrkar jag avslag på övriga reservationer.
          </note>
          <note>
            (forts.)
          </note>
          <note>
            Beslut om uppskjuten votering
          </note>
          <note>
            På förslag av tredje vice talmannen medgav kammaren att de ärenden
            som hann debatteras färdigt under dagens sammanträde samt de ärenden
            som debatterades måndagen den 12 december fick avgöras vid morgondagens
            arbetsplenum.
          </note>
          <note>
            6 § (forts.) Sveriges medlemskap i Europeiska unionen (forts.
            UU5, KU17, KU22 och FiU5)
          </note>
          <note type="speaker">
            Anf. 101 LENNART DALÉUS (c):
          </note>
          <note>
            Herr talman! Jag vill först yrka bifall till reservationerna
            10, 11, 13, 14 och 15 i utrikesutskottets betänkande nr 5 och
            i övrigt bifall till den del som berör miljö- och jordbruksmomenten
            samt avslag på övriga reservationer.
          </note>
          <note>
            Herr talman! Jag skall börja med att titta litet närmare på vad
            Birger Schlaug egentligen har stått och sagt här tidigare i debatten
            om miljöfrågorna. Vi har ju talats vid Birger Schlaug och jag
            om dessa frågor från tid till annan inför folkomröstningen. Jag
            kan hålla med Widar Andersson att man till slut blir litet trött,
            inte på debatten men på Birger Schlaugs resonemang.
          </note>
          <note>
            Herr talman! Birger Schlaug har inte förstått att
          </note>
          <note>
            EU har förändrats sedan dess tillkomst. EU är i dag en organisation
            som förmår att med kraft hantera miljöfrågor. Det är inte optimalt.
            Det finns mycket att göra, mycket att lägga till i arbetet och
            mycket att göra bättre. Men EU är en organisation som har byggt
            ett system som förmår att ta tag i miljöfrågorna med den nödvändiga
            strängheten.
          </note>
          <note>
            Miljöfrågorna måste ha en sträng gemensam internationell hantering
            om man skall klara av dem.
          </note>
          <note>
            Detta har nu - jag höll på att säga naturligtvis - Birger
          </note>
          <note>
            Schlaug missat. Han beskyller länder i EU för att inte vilja
            hantera miljöfrågorna. Sanningen är att man inte kan säga att
            Tyskland, Holland eller Danmark som länder skulle vara sämre än
            Sverige i miljöarbetet.
          </note>
          <note>
            Det är skillnad i prioriteringen men inte skillnad i ambitionerna.
          </note>
          <note>
            Den fråga som Birger Schlaug ville tala särskilt om var kärnkraftsfrågan.
            Jag hör till dem som gärna pratar kärnkraft, även med Birger Schlaug.
            Men han gör inte sanna och korrekta jämförelser.
          </note>
          <note>
            När Sverige nu kommer med i EU kommer
          </note>
          <note>
            Sverige att vara kärnkraftshöken i EU. Så är det. Vi kommer möjligen
            vid sidan av Frankrike att vara det land som per capita har mest
            kärnkraft. Det är bara sex av EU:s nuvarande tolv länder som över
            huvud taget har kärnkraft.
          </note>
          <note>
            Ett land som Italien har haft en folkomröstning, och till skillnad
            från i Sverige så följer man sina folkomröstningar. Man har alltså
            avvecklat kärnkraften i Italien. Det är någonting som inte ofta
            framskymtar i det som tidigare var nej-sidans material och resonemang.
          </note>
          <note>
            Danmark har i realiteten förbjudit kärnkraft. Ett land som Tyskland
            ställer stränga ansvarskrav på kärnkraften. Frankrike säger: Vi
            kommer i Frankrike aldrig att tillåta förvaring av utbränt kärnbränsle
            från andra länder.
          </note>
          <note>
            Nu försöker Birger Schlaug göra troligt att dessa länder på något
            sätt skulle medverka till att göra kärnkraften i Sverige till
            något bestående. Detta skulle ligga i grunden för att Sverige
            skulle behöva driva krav gentemot Euroatom och annat kärnkraftsarbete
            i
          </note>
          <note>
            Europa.
          </note>
          <note>
            Jag tycker att vi skall driva krav när det gäller kärnkraftsarbetet
            även i Euroatom.Men låt oss ta ett exempel. Euratom har till uppgift
            att driva på användningen av kärnkraft i medlemsländerna. De har
            inte lyckats med hälften av medlemsländerna. De kommer aldrig
            att skaffa sig kärnkraft, och de som har kärnkraft avvecklar.
            Man kan väl litet försiktigt säga att Euratom inte är något direkt
            levande framgångsrikt organ att vara rädd för i EU.
          </note>
          <note>
            Birger Schlaug pekar på att vi skulle tvingas att bromsa vårt
            arbete i EU. Det kommer inte att bli så.
          </note>
          <note>
            Av egen erfarenhet kan jag nämna att mycket av idégivningen till
            det kretsloppsarbete vi i Centern bedrivit i det politiska arbetet
            under de gångna åren kommer inte minst från Tyskland. Där har
            man kommit långt när det gäller delar av det arbetet.
          </note>
          <note>
            Gentekniken är en viktig miljöfråga. Där ligger
          </note>
          <note>
            EU och många EU-länder fortfarande före Sverige.
          </note>
          <note>
            Detta vet Birger Schlaug, men han talar inte gärna om det.
          </note>
          <note>
            Det kanske märkligaste med Birger Schlaugs resonemang är att
            han hänvisar till Greenpeace, Erika
          </note>
          <note>
            Bjerström, Worldwatch och självklart till Åsa Domeij när det
            gäller att bedöma det svenska miljöarbetet.
          </note>
          <note>
            Om han trodde litet mer på sig själv skulle han kanske göra en
            egen bedömning och inte bara hänvisa till andra. Han kanske skulle
            kunna göra en bedömning av vad han tror om det svenska arbetet
            i EU. Kommer han att medverka till att det svenska arbetet i EU
          </note>
          <note>
            kommer att vara kraftfullt på miljöområdet?
          </note>
          <note>
            Herr talman! Låt mig säga några ord om ekonomin i folkomröstningen.
            Jag tillhör ju dem som gillar folkomröstningar. Jag tycker att
            det är bra med folkomröstningar. Jag tycker gott man kan redovisa
            var man har fått pengar ifrån. Jag medverkade själv i en organisation
            som heter Nätverk för Europa tillsammans med Marit Pålsson och
            andra. Vi hade representanter med från alla partier, alla miljöorganisationer
            och många fackliga organisationer. Jag är beredd att ställa upp
            med bokföring och redovisning av inkomstkällor om
          </note>
          <note>
            Birger Schlaug kan göra något liknande med de organisationer
            han representerar.
          </note>
          <note>
            Jag tycker att den tid har kommit då vi, som Widar
          </note>
          <note>
            Andersson säger, kan lämna de litet nattståndna argumenten bakom
            oss och se vilka möjligheter, förutsättningar och engagemang vi
            har i vårt fortsatta arbete i EU.
          </note>
          <note>
            Det leder naturligtvis över till en annan vital del av EU-arbetet
            vid sidan av miljön, nämligen jordbruket. Jag skall på en gång
            säga att jag tillhör dem som tycker att en balanserad, sund och
            fungerande marknadsekonomi har många fördelar. I
          </note>
          <note>
            en sund marknadsekonomi sker prisbildningen med utgångspunkt
            från utbud och efterfrågan på ett sunt sätt. Men det fungerar
            inte på alla värden. Det fungerar t.ex. inte på alla värden på
            miljöområdet. Det fungerar inte på de värden vi vill värna i ett
            svenskt landskap.
          </note>
          <note>
            Detta har man insett även i andra länder. Det är därför EU också
            har, vid sidan av en del stödformer som vi kan diskutera - det
            skall jag gärna medverka till - insett värdet av att ge stöd till
            en del verksamheter på jordbrukets och landsbygdens område. Vi
            delar den inställningen. Där har vi lyckats få en del i det europeiska
            utrymmet i EU.
          </note>
          <note>
            Nu ser vi att den socialdemokratiska regeringen signalerar, och
            även skrider till verket med, att avstå ifrån de förhandlingsresultat
            vi har åstadkommit. Man avstår ifrån att skydda de svenska miljö-,
            landskapsoch existensvärdena i det svenska landskapet och det
            svenska jordbruket. Man avstår ifrån det av någon kortsiktigt
            snöd budgetteknisk bedömning.
          </note>
          <note>
            Herr talman! Vi hör ju ändå hit upp till Stockholm hur de skrattar
            i Bryssel åt att man kan bete sig på det här sättet. Man åstadkommer
            ett bra avtal och avstår sedan från att utnyttja det. Det är i
            det läget som socialdemokraterna och också den härifrån gångne
          </note>
          <note>
            Johan Lönnroth i Vänsterpartiet befinner sig. Jag tyckte att
            jag tidigare hörde Roy Ottosson i
          </note>
          <note>
            Miljöpartiet föra ett liknande resonemang. Nu skall de som, för
            att citera Johan Lönnroth, skrikit högst stå för notan. Det är
            ett lustigt resonemang.
          </note>
          <note>
            Det skulle innebära att de som engagerat sig mest i en folkomröstning,
            varit tydligast och tagit ansvar för att driva en rejäl debatt
            sedan skall stå för kostnaderna av resultatet. Man skulle kunna
            flytta över det till en tidigare folkomröstning som vi haft, nämligen
            den om kärnkraften. Där utgår jag ifrån att Roy Ottosson och
          </note>
          <note>
            Johan Lönnroth var på samma sida som jag.
          </note>
          <note>
            Låt oss göra det tankeexperimentet att vi som ville avveckla
            kärnkraften skulle ha vunnit på den tiden.
          </note>
          <note>
            Tänk om det hade inneburit några restriktioner i elanvändningen
            - jag skall skynda mig att säga att jag inte tror det. Men om
            det hade gjort det, skulle dessa restriktioner då enbart riktats
            mot oss som stod på den sida som ville avveckla kärnkraften. Det
            är ju ett absurt resonemang. Det svenska medlemskapet i EU
          </note>
          <note>
            är ju ett gemensamt svenskt engagemang.
          </note>
          <note>
            Nu präglas det material som socialdemokraterna, regeringen och
            utskottsmajoriteten har redovisat av att avstå från att utnyttja
            förhandlingsresultatet. Man vill avstå från det på ett brutalt
            sätt. Det drabbar grupper i jordbruket på ett systematiskt sätt,
            kan man nästan säga.
          </note>
          <note>
            Låt oss ta mjölkbönderna som exempel. Om utskottsmajoriteten
            blir gällande får de en fullständigt orättvis tilldelning av det
            som kallas mjölkkvoter.
          </note>
          <note>
            Samtidigt drabbas de som engagerat sig i sjukdomsbekämpning,
            miljöåtgärder och liknande hårdast genom det system socialdemokraterna
            nu vill införa.
          </note>
          <note>
            Med andra handen är regeringen på väg att plocka bort det nödvändiga
            stödet till avbytartjänsterna i jordbruket. Detta drabbar på flera
            sätt samma grupper.
          </note>
          <note>
            Man vill uppenbarligen att dessa grupper skall betala.
          </note>
          <note>
            Det är en orimlig situation.
          </note>
          <note>
            Herr talman! Det finns några saker i utskottsbetänkandet som
            visar att vi lyckats uppnå en del goda resultat. Det finns ett
            uttalande om en fortsatt sockerproduktion på Gotland, för att
            ta ett exempel.
          </note>
          <note>
            Det är ett bra resultat. Jag skulle vilja fråga jordbruksministern
            om hon instämmer i uttalandet om sockerproduktionen fullt ut och
            om också är beredd att aktivt medverka till att just produktionen,
            dvs.
          </note>
          <note>
            sockerbruket som utskottet inte uttalar sig om, blir kvar på
            Gotland. Jag tror att vårt uttalande här kommer att kräva ett
            ansvar och ett fortsatt engagemang i den frågan. Om jordbruksministern
            delar den uppfattningen tror jag att än mer är vunnet.
          </note>
          <note>
            Herr talman! Jag skulle vilja ställa en annan fråga till jordbruksministern.
            Nu har vi fått ett material delat i två betänkanden och debatt
            i flera dagar. Låt mig sammanfatta frågeställningen till jordbruksministern.
            Är jordbruksministern beredd att fullt ut utnyttja avtalet? Det
            är den enkla frågan. Vill jordbruksministern fullt ut utnyttja
            det avtal som
          </note>
          <note>
            Sverige har uppnått med EU nu vid förhandlingarna om vårt medlemskap?
            Många befarar att den frågan har ett negativt svar. Jag tror att
            många skulle bli mycket tryggare i den fortsatta verksamheten
            om de kunde få klarhet redan i dag.
          </note>
          <note>
            Den tredje frågan jag skulle vilja ställa riktar sig närmast
            till Vänsterpartiet, herr talman. Vänsterpartiet styr icke jordbrukspolitiken,
            men har uppenbarligen ett avgörande inflytande på det socialdemokratiska
            beteendet. Min fråga till Vänsterpartiets representant blir närmast:
            Det framgår inte hur man har tänkt sig att utnyttja avtalet. Har
            Vänsterpartiet några siffror att ge oss i dag? Talarstolen blir
            ju snart Vänsterpartiets.
          </note>
          <note>
            Ge oss svaret på det som många undrar över! Vad ligger det för
            substans bakom de dunkla skrivningar som man har ägnat sig åt
            tillsammans med
          </note>
          <note>
            Socialdemokraterna?
          </note>
          <note>
            Herr talman! Jag skall sluta med att säga att det är uppenbart
            att det inte bara är i Bryssel som jordbruksministern åker vilse
            utan också på vägen dit.
          </note>
          <note>
            Hon förmår inte att på Sveriges vägnar ta tillvara resultatet
            av det framförhandlade avtalet. Jag har svårt att förstå skälen
            till det. Kan inte omsorgen om miljön, om de människor som nu
            kommer att drabbas av ett korstryck genom pålagor från socialdemokratin
            och omsorgen om en levande och offensiv jordbruksverksamhet i
            Sverige få jordbruksministern att, om inte tänka om så i alla
            fall, ge litet konkretion, litet fasthet, åt de fortsatt dunkla
            uttalandena från socialdemokratins sida när det gäller det fortsatta
            arbetet på miljö- och jordbruksområdet i EU?
          </note>
          <note type="speaker">
            Anf. 102 BIRGER SCHLAUG (mp) replik:
          </note>
          <note>
            Herr talman! Jag tackar Lennart Daléus för att han svarade på
            mina frågor och kommenterade mitt inlägg. Jag uppfattade dessutom
            att det finns skäl att tacka Lennart Daléus för hans syn på vikten
            av att redovisa hur mycket pengar ja-sidan har haft inför folkomröstningen.
            Jag tar för givet att Lennart Daléus och Centern ställer sig bakom
            ett krav på en kommission som granskar detta. Vi kanske t.o.m.
            kan få en majoritet för det i Sveriges riksdag, vilket kan vara
            bra inför en eventuell ny folkomröstning. Jag tror att både Lennart
            Daléus och jag vill ha en ny folkomröstning efter regeringsförhandlingarna
            1997
          </note>
          <note>
            inom EU.
          </note>
          <note>
            Lennart Daléus tycker att det är konstigt att jag kritiserar
            EU ur ett miljöperspektiv och att jag bara lutar mig mot miljörörelsen
            - Naturskyddsföreningen,
          </note>
          <note>
            Greenpeace, Världsnaturfonden, Miljöförbundet,
          </note>
          <note>
            Jordens vänner och andra - och inte kommer med något eget. Men
            det kan vara ganska bra ibland att luta sig mot ideella organisationer
            som står för miljörörelsens idéer. Det kan ibland vara bättre
            att luta sig mot dem än mot Svenska arbetsgivareföreningen och
            Industriförbundet. Det trodde jag att Lennart Daléus också tyckte.
            Dessutom är det ingen slump att en ganska enig miljörörelse har
            varit negativ till ett svenskt medlemskap i EU.
          </note>
          <note>
            Det finns vissa regler inom EU som är bra för miljön. Sveriges
            riksdag har t.ex. äntligen tvingats anta miljökvalitetsnormer.
            Det är jättebra. Det försökte vi få igenom när vi satt här förra
            gången, men det lyckades inte.
          </note>
          <note>
            Totalt sett finns det alltför mycket inom EU:s regelverk som
            dämpar miljöutvecklingen. Det finns en miljögaranti, som det kallas,
            som inte är någon miljögaranti utan en prövningsrätt. Att man
            inte har haft den generella rätten att gå före och ställa hårdare
            krav på olika produkter är ett stort problem. Att man inför maximikrav
            på återvinning av förpackningar är ett uppenbart problem. Det
            är ett uppenbart problem att man tvingas ta steg tillbaka.
          </note>
          <note>
            Jag skulle vilja fråga Lennart Daléus om han tycker att det är
            rimligt att man skall ha en generell rätt att gå före och varför
            han i så fall inte ansluter sig till reservation nr 9.
          </note>
          <note>
            Så till kärnkraften. Lennart Daléus säger att
          </note>
          <note>
            Euratom är en tandlös organisation. Det är det, och därför bör
            den avvecklas. Men problemet är att
          </note>
          <note>
            Euratom har en uppgift som inte är speciellt bra nu, när Östeuropa
            vill ha pengar till att utveckla sin kärnkraft. Euratom har till
            uppgift att förmedla lån till nya kärnkraftverk. Här finns risken
            att kärnkraften byggs ut i Östeuropa med hjälp av lån som förmedlas
            via Euratom.
          </note>
          <note type="speaker">
            Anf. 103 LENNART DALÉUS (c) replik:
          </note>
          <note>
            Herr talman! Jag har inget emot att man hänvisar till olika organisationer
            på miljöområdet. Det är ett sätt att försöka bygga under sin trovärdighet.
            Men det nyttar inte mycket till när de som sitter här i kammaren
            och andra som lyssnar på debatten inte kan vara säkra på om det
            som sägs om dessa organisationer och deras uttalanden är riktigt.
            Så är t.ex. fallet med Naturskyddsföreningen. Det var en glidning
            där. Det verkar som om
          </note>
          <note>
            Naturskyddsföreningen skulle stå bakom ett nej till
          </note>
          <note>
            EU. Det är inte på det sättet. Naturskyddsföreningen har inte
            uttalat sig så. Ett resonemang som har förts tidigare om vad World
            Watch har sagt om svensk miljöpolitik är helt enkelt inte sant,
            för att ta några exempel. Det hänvisas till personer. Det är en
            prioritering vilka man väljer att tro på. Som många i kammaren
            är medvetna om finns det även väl ansedda företrädare för miljörörelsen
            som har valt att framför allt av miljöskäl rent av säga ja till
            EU.
          </note>
          <note>
            Det är riktigt att det finns begränsningar i EU:s regelverk och
            att det måste förbättras. Det var nog en av de första punkter
            jag tryckte på i mitt anförande.
          </note>
          <note>
            Men poängen är att vi genom att förbättra regelverket och göra
            det starkt skaffar oss möjligheter att hantera de stora miljöproblemen
            i dag och för den delen också morgondagens.
          </note>
          <note>
            Jag tycker att det är litet kortsynt att angripa skillnader i
            prioriteringar mellan länder eller mellan
          </note>
          <note>
            Sverige och EU och ta det som grund för att försöka döma ut det
            dynamiska i EU:s regelverk. Det är litet dålig fantasi att inte
            kunna inse att det finns länder i
          </note>
          <note>
            Europa som är med i EU och som har haft andra förutsättningar
            än Sverige att tidigt bygga upp en offensiv och stark miljöpolitik.
            Det är genom att vara med som vi får möjlighet att skapa ett gemensamt
            arbete med de länderna och, om man så vill, lyfta de länderna
            i deras konkreta miljöarbete.
          </note>
          <note>
            Det är klart att jag kan hitta skrivningar om
          </note>
          <note>
            Euratom som jag tycker är inte bara dåliga utan direkt tokiga.
            Men om jag jämför Euratom med kraften och styrkan hos IAEA, FN:s
            motsvarande organ på atomenergiområdet, framstår Euratom som tandlöst.
          </note>
          <note>
            Nu har vi dessutom lyckats skaffa oss skrivningar som innebär
            att Sverige uppenbart kan föra en kärnkraftspolitik som jag hoppas
            ligger i linje med vad Birger Schlaug och jag anser. Det tycker
            jag att vi skall utnyttja. Vi skall kanske inte hemfalla till
            prehistoriska resonemang som hörde hemma före folkomröstningen.
          </note>
          <note type="speaker">
            Anf. 104 BIRGER SCHLAUG (mp) replik:
          </note>
          <note>
            Herr talman! Vi från nej-sidan får ofta höra att vi inte skall
            hänvisa till vad ja-sidan sade före folkomröstningen. Jag tycker
            att det är värt att göra det ändå. Löften är till för att uppfyllas.
          </note>
          <note>
            Det är bra att Lennart Daléus nu erkänner att det finns vissa
            avgörande problem med Euratom, t.ex. att
          </note>
          <note>
            Euratom har möjlighet att förmedla pengar till nya kärnkraftverk
            som byggs i Östeuropa. Där finns ett skäl. Jag tycker att det
            är ett gemensamt intresse hos
          </note>
          <note>
            Lennart Daléus och mig att helt enkelt försöka stoppa detta avtal.
          </note>
          <note>
            Mitt inlägg gick ut på att angripa de nästan lyriska skrivningar
            som finns i betänkandet när det gäller EU
          </note>
          <note>
            och miljön. Jag finner inte något underlag för så pass lyriska
            formuleringar. Lennart Daléus pratar om dynamiska regelverk. Men
            sådana måste naturligtvis innebära att man inte lägger tak på
            utvecklingen.
          </note>
          <note>
            Problemet är att man med EU:s dynamiska regelverk, som Lennart
            Daléus uttrycker det, lägger tak på för vissa länder. De får inte
            gå före. Danmark blir det första landet som nu drabbas mera rejält.
          </note>
          <note>
            Lennart Daléus säger att vi skall se framåt. Det tycker jag också.
            Det är därför jag blir litet besviken och nästan besvärad av att
            Lennart Daléus, som miljöengagerad människa, inte ställer upp
            på de reservationer som bl.a. Miljöpartiet står för. Om
          </note>
          <note>
            Lennart Daléus och Centern hade gjort det, hade det visat att
            ni tar miljöfrågan på allvar också i EU-
          </note>
          <note>
            sammanhang. Vi vill flytta fram positionerna.
          </note>
          <note type="speaker">
            Anf. 105 LENNART DALÉUS (c) replik:
          </note>
          <note>
            Herr talman! Jag blir litet trött på att höra Birger
          </note>
          <note>
            Schlaugs bedömning av vilka slutsatser mitt engagemang skulle
            leda till. Jag drar gärna slutsatserna av mitt miljöengagemang
            själv. Jag drog tidigare helt andra slutsatser än Birger Schlaug.
            Det är det som återkommer nu i mina ståndpunkter. Det gäller synen
            på miljöfrågorna och deras utveckling, på vilka instrument som
            behövs för att hantera dem.
          </note>
          <note>
            Min bestämda övertygelse är att det behövs ett strängt gemensamt
            regelverk på övernationell nivå för att hantera många av de svåra
            gränsöverskridande miljöfrågorna. I ett sådant samarbete finns
            också ett visst mått av, låt oss kalla det tvång neråt. Jag lever
            med det. Det finns ett tvång om ett gemensamt arbete som för en
            del, mycket ambitiösa länder, kan uppfattas som restriktioner.
            Men om bara de restriktionerna kan begränsas finns en frihet att
            gå före i mycket av miljöarbetet. Jag tycker att så oändligt mycket
            mer då är vunnet, med det gemensamma stränga arbetet. Det må gälla
            luftföroreningar och andra gränsöverskridande problem.
          </note>
          <note>
            Birger Schlaug vill inte heller i denna debatt förstå den synen.
            Med nålsticksmetoden försöker han ge sig på de detaljer i EU:s,
            och numera Sveriges, syn på miljöarbete som han och Miljöpartiet
            inte förstår.
          </note>
          <note>
            Man har svårt att acceptera att det gemensamma arbetet måste
            vara det mest framgångsrika.
          </note>
          <note>
            Det här kommer vi säkert att få debattera flera gånger. Men jag
            tror att det ändå kommer att vara vår grundsyn på det gemensamma
            arbetet i EU som kommer att återspegla sig i debatten. Där har
            vi så uppenbart olika ståndpunkter.
          </note>
          <note>
            Jag ser många problem med vårt kommande EU-
          </note>
          <note>
            medlemskap på miljöområdet, men jag ser oändligt mycket större
            möjligheter. Jag tycker att det är de möjligheterna vi skall utnyttja.
          </note>
          <note type="speaker">
            Anf. 106 EVA ERIKSSON (fp):
          </note>
          <note>
            Herr talman! Jag vill börja med att yrka bifall till de reservationer
            där Folkpartiet finns med, och i övrigt till jordbruksutskottets
            yttrande i detta ärende.
          </note>
          <note>
            Herr talman! Vi skall här i kammaren i dag avgöra jordbrukspolitikens
            spelregler för lång tid framöver.
          </note>
          <note>
            Svensk jordbrukspolitik måste syfta till att Sverige skall ha
            konkurrenskraftiga jordbruksföretag, att konsumenterna får tillgång
            till livsmedel av god kvalitet, att vi kan ge förutsättningar
            för öppna landskap och att vi kan värna miljön.
          </note>
          <note>
            Nu har svenska folket röstat ja till EU, och
          </note>
          <note>
            Sverige träder vid årsskiftet in som medlem. Därmed gäller EU:s
            jordbrukspolitik och det avtal vi har lyckats framförhandla från
            Sveriges sida.
          </note>
          <note>
            För jordbrukarna i Sverige blir det en tango: två steg fram och
            ett steg bak. 1990 bestämde riksdagen att avreglera jordbruket
            i Sverige, men bara några månader senare lämnades en ansökan om
            EU-
          </note>
          <note>
            medlemskap in. Alla var då väl medvetna om konsekvenserna för
            jordbrukets del. Ett EU-
          </note>
          <note>
            medlemskap innebar ju att vi skulle återgå till ett mer reglerat
            system. Jag vill understryka det. I den debatt som har förts under
            en längre tid när det gäller jordbruket och EU har man kunnat
            få uppfattningen att vi inte var medvetna om detta.
          </note>
          <note>
            Nu har vi med avtalet och medlemskapet givit svenska livsmedelsproducenter
            samma villkor som deras europeiska konkurrenter. Det är bra, för
            det var ett av skälen till att svenska bönder i allmänhet var
            mycket positivt inställda till EU-medlemskapet.
          </note>
          <note>
            Det EU-avtal som framförhandlades av den förra regeringen var
            en helhet för svensk livsmedelsproduktion. Nu ser vi hur förslaget
            urholkas bit för bit. I viktiga delar har regeringen nu lämnat
            avtalet.
          </note>
          <note>
            Jag tror att det finns en bred enighet hos politiker från olika
            partier och svenska lantbrukare om att EU:s jordbrukspolitik måste
            förändras på sikt. Det är bara som medlemmar i EU som vi kan åstadkomma
            detta.
          </note>
          <note>
            Det är som medlemmar vi skall göra det.
          </note>
          <note>
            Det socialdemokraterna föreslår nu - det vi diskuterar i dag
            - är inte en långsiktig avreglering av
          </note>
          <note>
            EU:s jordbrukspolitik. Det handlar om att vilja försämra den
            ersättning som vi har förhandlat oss fram till för att få likvärdig
            konkurrens mellan jordbruksföretagen när vi blir medlemmar. Vi
            skulle konkurrera med våra EU-kompisar på lika villkor.
          </note>
          <note>
            Socialdemokraterna och Vänsterpartiet har i flera av de diskussioner
            vi har haft sagt att de valt att skjuta på miljöstödet och LFA-stödet.
            Varför tycker inte s och v att öppna landskap är viktigt? Varför
            ger ni inte ekologisk odling och miljövänligt jordbruk en stark
            prioritet? Helheten i avtalet - att Sveriges lantbruk skall finnas
            i hela Sverige - är ingen prioriterad fråga för er i de förslag
            som nu gäller.
          </note>
          <note>
            Det har ni visat genom att ni har kommit överens om att sänka
            ersättningen i strukturfonderna för landsbygdsutvecklingen. Den
            förra regeringen hade framförhandlat en ersättning som låg på
            640 miljoner.
          </note>
          <note>
            Den är nu halverad och flyttad till andra åtgärder.
          </note>
          <note>
            Landsbygdsutveckling och landsbygdens folk är för er bara en
            spillra som man inte behöver räkna med. Jag är övertygad om att
            ni gör en felbedömning.
          </note>
          <note>
            De kommuner som finns i mitt eget hemlän är beroende av små företag.
            Jordbruksföretag i Sverige är små företag i dag. Det finns inga
            baroner, utan det är små och medelstora företag vi pratar om när
            vi pratar om jordbrukspolitik i Sverige.
          </note>
          <note>
            Att inte fullt ut utnyttja möjligheten till framförhandlade miljöstöd
            och stöd till mindre gynnade områden tycker jag är tokigt, eftersom
            syftet är att minska jordbruksproduktionen, bidra till bättre
            miljö och medverka till en skälig inkomst för jordbrukarna. Ersättningen
            skulle ju grundas på den inkomst jordbruksföretaget förlorat till
            följd av de åtgärder som var förenliga med skyddet av miljön och
            bevarandet av kulturlandskapet. Är vårdandet av änglamarken ingenting
            värt?
          </note>
          <note>
            För alla dem som valt att bo på landsbygden är det värdefulla
            insatser. Det är inte bara bönder och lantbrukare som bor på landsbygden.
            58 % av dem som bor på landsbygden är människor som pendlar dit,
            som sätter värde på landsbygden och som visar lojalitet mot landsbygdsföretagen
            i Sverige.
          </note>
          <note>
            Jag tror att ni gör en stor missbedömning när ni tror att man
            kan slå mot landsbygden på det här sättet.
          </note>
          <note>
            Vill man att hela Sverige skall leva måste man också satsa på
            det som är grunden och botten i landsbygdsutvecklingen i Sverige.
            Det är landsbygdsföretagen.
          </note>
          <note>
            Inte heller när det gäller arealersättningen vill regeringen
            följa den tidigare inriktningen. Ingvar
          </note>
          <note>
            Eriksson var inne på det förut. Det var en ersättning som skulle
            stå i relation till de lägre priser i de olika områdena som man
            hade bestämt sig för i den förra regeringens avtal.
          </note>
          <note>
            Nu vill ni utjämna arealersättningen för att gynna jordbruket
            i norra Sverige och i skogsbygderna. Kan det vara bra i ett område
            som är baserat på vall- och betesproduktion? Varför skall man
            stimulera spannmålsproduktion i dessa bygder?
          </note>
          <note>
            Herr talman! Sverige fick i förhandlingarna en mjölkkvot på 3,3
            miljoner ton. Det motsvarar ungefär
          </note>
          <note>
            1993 års produktion. Den grundläggande principen för fördelningen
            var i avtalet att leveranskvoten skulle motsvara levererad mängd
            mjölk under något av åren
          </note>
          <note>
            1991, 1992 eller 1993. Man skulle välja ett år, och så skulle
            man göra en reducering med 3 %.
          </note>
          <note>
            Det förhållandet har nu regeringen ändrat i det förslag som ligger
            framme. Man föreslår i stället ett genomsnitt av mängden levererad
            mjölk under 1991,
          </note>
          <note>
            1992 och 1993. Det leder naturligtvis till ett annat resultat.
          </note>
          <note>
            Regeringen hävdar att man vill ha en större kvot kvar att fördela
            till andra insatser inom mjölkproduktionen. Man hävdar också att
            det är fråga om spekulation i mjölkkvotsystemet och att det är
            oacceptabelt. Det är naturligtvis en bedömningsfråga.
          </note>
          <note>
            Man bör komma ihåg att de första signalerna om
          </note>
          <note>
            EU-medlemskap kom hösten 1990 från
          </note>
          <note>
            Socialdemokraterna. Det var samma regeringsparti som den 1 juli
            lämnade in ansökan om svenskt medlemskap. Innebär detta att mjölkkvoterna
            egentligen borde fördelas efter de leveranser som skedde 1990?
          </note>
          <note>
            Herr talman! Utskottet har i sitt yttrande ställt sig bakom ett
            administrativt system vid kvotfördelning.
          </note>
          <note>
            Jag vill ändå uttrycka en skepsis från Folkpartiets sida. Ingvar
            Eriksson gjorde samma sak i sitt uttalande. Jag har inte hört
            honom säga det i utskottet.
          </note>
          <note>
            Det kanske hade varit bra, därför att då hade vi kunnat göra
            ett yttrande.
          </note>
          <note>
            I den förra regeringens förslag bedömdes att ett system med fri
            handel av kvoter låg i konsumenternas intresse. Det fanns en bred
            enighet i frågan.
          </note>
          <note>
            Folkpartiet anser fortfarande att en fri handel inom de tre regionerna,
            som föreslagits, hade varit ett intressant inslag i ett för övrigt
            väldigt reglerat system. Nu finns ingen majoritet för det. Jag
            upplevde att ingen av de forna regeringskamraterna stod kvar vid
            den åsikten.
          </note>
          <note>
            Herr talman! Jag vill dock understryka i detta sammanhang att
            Folkpartiet aldrig haft en tanke på att
          </note>
          <note>
            Sveriges bönder skulle köpa mjölkvoter i första ledet från staten.
            Jag vill undanröja den missuppfattningen.
          </note>
          <note>
            Till slut, herr talman! Att inte utnyttja EU-avtalet är orimligt
            i sig. Men att dessutom belasta jordbrukarna med höjda skatter
            för att finansiera EU-
          </note>
          <note>
            avgiften är stötande. Det är inga baroner vi talar om, utan det
            är till största delen fråga om små och medelstora företag.
          </note>
          <note>
            I Skaraborgs län har vi i dag 7 300
          </note>
          <note>
            lantbruksföretag, och vi har 20 000 anställda i livsmedelsindustrin.
            Vi har i länet varje år exportintäkter på 1,5 miljarder från livsmedelsnäringen.
            Jag vill påstå att det här är en av de viktigaste näringsgrenarna
            i Skaraborgs län för att vi där skall ha en framtid.
          </note>
          <note>
            Jag vill också understryka att det beslut som vi kommer att fatta
            i dag och under de närmaste dagarna när vi skall debattera andra
            frågor på jordbrukets område handlar om framtiden för livsmedelsarbetarna,
            för bönderna och för landsbygden i Skaraborgs län och i hela landet.
          </note>
          <note>
            Om Socialdemokraternas avsteg från EU-avtalet plus skatter och
            avgifter får majoritet här i kammaren vill jag påstå att då hotas
            jobben för många jordbruksföretag, livsmedelsarbetare och alla
            dem som är sysselsatta runt jordbruket.
          </note>
          <note>
            Målet måste vara att som medlemmar i EU kunna påverka EU:s jordbrukspolitik,
            självfallet i riktning mot en avreglering. Men vi måste göra det
            gemensamt - vi måste få en möjlighet att tillsammans göra det.
            Vi kan inte ensamma påverka detta. Låt jordbruket få en chans!
            Inse att svenskt lantbruk är en tillgång för Sverige.
          </note>
          <note>
            Jag skall avsluta mitt anförande med att berätta att det i söndags
            ringde en äldre man till mig - han är över 80 år och har varit
            lantbrukare i hela sitt liv. Han sade:"Eva, varför blev det inte
            som vi sa att det skulle?"
          </note>
          <note>
            I detta anförande instämde Torsten Gavelin, Sigge
          </note>
          <note>
            Godin, Lennart Fremling, Kerstin Heinemann, Isa
          </note>
          <note>
            Halvarsson och Carl-Johan Wilson (alla fp).
          </note>
          <note type="speaker">
            Anf. 107 INGVAR ERIKSSON (m) replik:
          </note>
          <note>
            Herr talman! Eva Eriksson tog upp frågan om prisbildningen på
            mjölkkvoterna. Eftersom hon inte var närvarande i utskottet den
            dagen vill jag erinra om att vi förde fram detta yrkande men att
            vi inte fick majoritet för det. Det var därför som jag framhöll
            att majoriteten bestämde att det skulle vara ett administrativt
            fastprissystem. Jag utgår från att det -
          </note>
          <note>
            när de inledande problemen med kvotfördelningen, som är besvärliga,
            blivit avklarade - är naturligt att det på sikt blir en fri prisbildning.
          </note>
          <note type="speaker">
            Anf. 108 MAGGI MIKAELSSON (v):
          </note>
          <note>
            Herr talman! Det sätt som vi i den industrialiserade delen av
            världen hanterar miljöfrågor på kommer i det långa loppet att
            vara avgörande för hela mänsklighetens överlevnad. Det råder förvisso
            delade meningar om vilken roll EU kan komma att spela för att
            ändra utvecklingen i en långsiktigt hållbar riktning.
          </note>
          <note>
            Min uppfattning, som delas av många inom miljörörelsen - dock
            inte av Lennart Daléus -, är att
          </note>
          <note>
            EU såsom dess utveckling sett ut hittills och såsom den beskrivs
            i Maastrichtfördraget inte kommer att kunna spela en progressiv
            roll för globalt uthållig utveckling. Sveriges förhandlingsresultat,
            som inte gett oss ett enda permanent undantag på miljöområdet,
            talar ett tydligt språk.
          </note>
          <note>
            EU:s egna prognoser om bl.a. ökade transporter, och trögheten
            att åstadkomma bindande positiva förändringar är andra negativa
            signaler. Principen om varors fria rörlighet är hela tiden överordnad,
            och den s.k. miljögarantin i Maastrichtfördragets artikel
          </note>
          <note>
            100a.4 har ju ännu inte godkänts av EG-domstolen när det gäller
            Tysklands förbud mot pentaklorfenol.
          </note>
          <note>
            Nu har vi röstat och skall bli medlemmar i EU.
          </note>
          <note>
            Jag hoppas och tror att Sverige där skall kunna påverka EU i
            positiv riktning. Det är oerhört viktigt att Sverige och andra
            länder skall kunna gå före med strängare miljöregler. Detta har
            vi lyft fram i reservation 9, som jag yrkar bifall till.
          </note>
          <note>
            Ett område som också är viktigt ur miljösynpunkt är jordbruket
            och livsmedelsindustrin. Inte heller där har EU varit föregångare.
            EU:s jordbrukspolitik kallas ofta pervers, och från den 1 januari
            skall vi alltså anpassa den svenska jordbrukspolitiken till EU:s.
            Det blir en återgång till ett genombyråkratiserat, detaljreglerat
            och centralstyrt jordbruk med stödformer som i EU har lett till
            överproduktion, dumpade priser på världsmarknaden, marknadsregleringar
            som gynnar den inhemska produktionen och förhindrar en rättvis
            världshandel.
          </note>
          <note>
            Mer än hälften av EU:s budget används i dag inom jordbrukssektorn.
            Det betyder också att det är EU:s jordbrukspolitik som i dag är
            det största hindret för en anslutning av länderna i östra Europa.
          </note>
          <note>
            Att detta inte håller i längden är alla införstådda med, men
            ingen tycks vilja börja göra någonting åt det. Besluten i GATT:s
            Uruguayrunda innebär också att EU har förbundit sig att sänka
            sina gränsskydd med i genomsnitt 36 % med början 1995. Hur det
            skall åstadkommas återstår att se.
          </note>
          <note>
            Det har visat sig vara mycket svårt att få till stånd förändringar
            i EU:s jordbrukspolitik. I dag kan vi t.ex.
          </note>
          <note>
            läsa i tidningen om hur jordbruksministrarna misslyckats med
            det man tycka är en ganska liten och enkel fråga, nämligen att
            begränsa transporttiderna för djurtransporter inom EU. Detta är
            en viktig djurskyddsaspekt, där jag vill ge vår jordbruksminister
            stöd till att ensidigt införa begränsningar för svensk del.
          </note>
          <note>
            Det är alltså till denna trögrörliga, dyra och centralstyrda
            koloss som svenskt jordbruk skall anpassas. Vårt svenska jordbruk
            med sina knappt 60
          </note>
          <note>
            000 anställda, vilket motsvarar ca 1,5 % av de förvärvsarbetande
            i Sverige, är på väg att bli världens renaste jordbruk - om man
            får tro reklamkampanjerna. Vi skall nu återgå till en modell som
            vi i stor enighet lämnade genom 1990 års livsmedelspolitiska beslut.
            Hur det skall gå till. Vilka villkor som skall gälla och vilka
            förändringar vi skall arbeta för att åstadkomma i EU tål båda
            att diskuteras och följas upp mycket noggrant.
          </note>
          <note>
            Jag vill poängtera att jag tror att detta är en långt svårare
            krångligare process än vad som har framgått av tidigare anföranden.
            Det gäller också - åtminstone för oss i Vänsterpartiet - att göra
            en helhetsbedömning, där jordbruksnäringen sätts in i sitt samhällsperspektiv.
          </note>
          <note>
            Jag kan inte låta bli att fascineras av den iver med vilken företrädarna
            för de borgerliga partierna tidigare i dag har kastat sig in i
            den här EU-
          </note>
          <note>
            anpassningsprocessen, ivrigt påhejade av svensk politiks största
            lobbyorganisation, LRF. Den marknadsanpassning och avreglering
            som de här partierna förhärligar i andra sammanhang lyser med
            sin frånvaro när det gäller jordbruket. Det är som det bara skulle
            handla om att kapa åt sig så mycket som möjligt av EU:s olika
            stöd till jordbruket utan att ifrågasätta konsekvenserna i ett
            vidare perspektiv. Är det ett jordbruk så som det ser ut i EU
            som vi vill ha i
          </note>
          <note>
            Sverige? Hur långt skall vi ställa upp på de globala orättvisor
            som den dumpade världsmarknaden skapar?
          </note>
          <note>
            Kan vi använda EU:s modell till att ändå styra mot våra mål?
            Och hur skall vi jobba för att styra EU:s jordbrukspolitik i en
            riktning som vi vill ha?
          </note>
          <note>
            När man lyssnade på de borgerliga talarna tidigare i debatten
            kom jag att tänka på en text i Staffans
          </note>
          <note>
            Stollar: "Bönderna har alltid otur - i år fick de för mycket
            potatis."
          </note>
          <note>
            De två huvudfrågor som vi debatterar i dag när det gäller jordbruket
            är dels de arealstöd som finansieras till 100 % av EU:s garantifond
            - i huvudsak gäller det spannmål, oljeväxter och proteingrödor
            - dels mjölkkvoterna. I båda fallen gäller det hur vi skall tillämpa
            de framförhandlade kvoterna.
          </note>
          <note>
            Lennart Daléus frågade mig tidigare om vi kan presentera siffror
            och substans bakom våra överenskommelser med Socialdemokraterna.
            Såvitt jag förstår har vi två debatter när det gäller jordbruket.
          </note>
          <note>
            I dag skall vi i första hand tala om arealstöden och mjölkkvoterna.
            Övriga frågor kommer upp på fredag, och Lennart Daléus vet mycket
            väl att det där hänvisas till den kommande budgetpropositionen.
            Det finns också anledning att ifrågasätta de siffror som redovisades
            i den förra regeringens proposition nr 19.
          </note>
          <note>
            Ett antal telefonsamtal som jag har haft visar att de där siffrorna
            inte alls är så säkra. Så där mycket pengar blir det nog inte
            - i varje fall inte första året;
          </note>
          <note>
            det går att skära litet här och litet där.
          </note>
          <note>
            Den diskussion som handlar om siffror får vi återkomma till vid
            behandlingen av budgetpropositionen. Med tanke på det intresse
            som vi i Vänsterpartiet har mötts av i dessa jordbruksdiskussioner
            kan det inte vara svårt för oss att få stöd för bra förslag i
            jordbrukspolitiken, oavsett vilket parti som det gäller. Jag har
            aldrig tidigare erfarit maken till den uppvaktning som vi nu har
            beståtts.
          </note>
          <note>
            Också Eva Eriksson tog upp miljöstödet och LFA-
          </note>
          <note>
            stödet, som vi likaledes skall diskutera på fredag. Det är roligt
            att lyssna på Eva Eriksson. Hon talar som en god centerpartist,
            vilket kanske har att göra med att hon kommer från Skaraborgs
            län.
          </note>
          <note>
            Dagens diskussion gäller huvudsakligen arealstödet och mjölkkvoterna.
            Vi har genom förhandlingar fått en basareal för spannmål om 1,8
          </note>
          <note>
            miljoner hektar, vilket är cirka två tredjedelar av den totala
            åkerarealen. Vi har dessutom fått en nationell mjölkkvot om 3,3
            miljoner ton, vilket ligger något under den mängd mjölk som enligt
            beräkningarna kommer att produceras under 1994.
          </note>
          <note>
            Ingvar Eriksson menade tidigare att vi skall utöka produktionen,
            men hur stämmer det med mjölkkvoten? Han sade också att det som
            är bra för jordbruket är bra för Sverige. Man kan då undra om
            det är bra med precis 3,2 miljoner ton mjölk för jordbruket och
            för Sverige.
          </note>
          <note>
            I den förra propositionen föreslogs en uppdelning av arealbidraget
            i elva nivåer. Skillnaden i stödet för det bästa och det sämsta
            området skulle uppgå till
          </note>
          <note>
            2 000 kr per hektar. Vi har från Vänsterpartiet förordat att
            det för arealstödet skulle finnas bara en enda region. Det gjorde
            vi mot bakgrund av att det produceras ett överskott av spannmål
            i Sverige liksom i EU. Att ha endast en region skulle enligt vår
            mening ge ett lägre incitament för fortsatt överskottsproduktion.
            Vi har med socialdemokraterna enats om att ha tre nivåer för spannmålsstödet.
            Jag är litet förvånad över att Miljöpartiet inte har kunnat ställa
            sig bakom det. Det gäller ändock färre nivåer än elva.
          </note>
          <note>
            När det gäller mjölkkvoterna vill jag först påpeka att den stora
            svårigheten ligger i själva medlemskapet.
          </note>
          <note>
            Medlemskapet gör att vi inte själva kan avgöra hur mycket mjölk
            vi vill producera. Vi har fått en kvot framförhandlad - punkt
            och slut. Den kvoten ligger under den mängd mjölk som vi kommer
            att producera i år, 1994. Det betyder att några av dagens mjölkproducenter
            måste minska sin produktion nästa år, oavsett vad vi själva tycker.
          </note>
          <note>
            Vi i Vänsterpartiet har ansett att det är viktigt att hitta en
            modell för hur denna kvot fördelas som dels ligger nära dagens
            situation, dels ger möjlighet att kompensera olika kategorier
            av mjölkproducenter. Vi har fastnat för en modell som baseras
            på medelproduktionen under åren 1991-1993 och som enligt beräkningar
            skulle ge en nationell kvot om ca
          </note>
          <note>
            170 000 ton mjölk. De katerier av mjölkproducenter som vi vill
            prioritera när det gäller fördelning av den nationella kvoten
            är ekomjölksproducenter, nystartare och utökare. Vi menar också
            att det är viktigt att särskild hänsyn tas till mjölkproducenter
            i norra
          </note>
          <note>
            Sverige.
          </note>
          <note>
            Fördelningen av mjölkkvoterna har förorsakat mycken diskussion,
            många telefonsamtal och många brev. Jag kan förstå att många mjölkproducenter
            känner oro.
          </note>
          <note>
            EU-medlemskapet medför nya förutsättningar för lantbruket, och
            många mjölkproducenter har utökat sina besättningar för att kunna
            finansiera investeringar i t.ex. gödselanläggningar och för att
            tillgodose djurskyddskrav. Detta finns också med som ett kriterium
            för att få del av den nationella kvoten. Men jag vill ändå påminna
            om att anledningen till reglerna är att vi inte längre själva
            kan besluta om storleken på vår mjölkproduktion.
          </note>
          <note>
            Man kan diskutera detaljer i hur regelsystemen utformas, och
            man kan ha olika uppfattningar om detta, men ingen kan påstå sig
            ha mer rätt än någon annan. Här liksom i övrigt när det gäller
            debatten om
          </note>
          <note>
            EU-medlemskapet handlar det oftare om gissningar och antaganden
            som bygger på särintressen och politisk övertygelse än om en seriös
            sakdebatt, vilket jag beklagar.
          </note>
          <note>
            Herr talman! När det gäller det svenska jordbrukets anpassning
            till EU kommer vi i dag att fatta några beslut. Ytterligare beslut
            kommer, som jag tidigare sade, att fattas efter den debatt som
            kommer på fredag. Det är synd att vi inte kunnat ha debatten samlad
            - jordbruksfrågorna är tillräckligt komplicerade ändå. En sådan
            här uppdelning bidrar inte till att öka klarheten. Jag tillstår
            att jag själv varit bidragande till att det blivit så här. Orsaken
            är en stark vilja från oss i Vänsterpartiet att verkligen ta dessa
            frågor på allvar, sätta oss in i dem och så långt det har varit
            möjligt få gehör för våra krav - något som vi tycker att vi hittills
            har lyckats ganska bra med.
          </note>
          <note>
            Det är många som varit mycket aktiva för att försöka påverka
            oss i den ena eller den andra riktningen - och då tror jag att
            det är en klok politik att inte rusa i väg, utan kritiskt väga
            olika uppfattningar mot varandra.
          </note>
          <note>
            Avslutningsvis vill jag kommentera några av de påtryckningar
            som jag och andra i min riksdagsgrupp utsatts för under de senaste
            veckorna. Jag har pratat med spannmålsodlare, avbytare, skogsägare
            och mjölkbönder från norr till söder. Jag har träffat några och
            jag har fått mängder av brev. Jag har talat med
          </note>
          <note>
            LRF-avdelningar och länsstyrelsetjänstemän. De allra flesta samtal
            har varit givande och bra. Jag känner starkt för den oro som många
            små och medelstora lantbrukare hyser inför den kommande jordbrukspolitiken
            - jordbruket är en långsiktig verksamhet, som kräver tydliga och
            klara spelregler.
          </note>
          <note>
            Men den starkaste lobbyorganisationen av alla,
          </note>
          <note>
            LRF, som har ett stort ansvar för ja-resultatet i folkomröstningen,
            har också ett stort ansvar för den i vissa stycken snedvridna
            debatt som förs om vad
          </note>
          <note>
            Sverige har åstadkommit i förhandlingarna. Så intensiv har lobbyverksamheten
            från LRF varit att vissa av mina partikamrater här i riksdagen
            har känt sig hotfullt bemötta när de inte utan vidare godtagit
          </note>
          <note>
            LRF:s argument. Ett sådant debattklimat är inte ägnat att skapa
            långsiktiga lösningar för jordbruket utan exempel på en konfrontationslinje
            som i slutänden kommer att drabba det svenska jordbruket negativt.
          </note>
          <note>
            Flera av oss i riksdagsgruppen har i dagarna fått brev och fax
            med frågor av typen: "Kan du med gott samvete säga att du medverkar
            till att ge livsmedelsproduktionen likvärdiga villkor i konkurrensen
            med övriga Europa?" eller "Tycker du att det är hederligt att
            frångå det EU-avtal som vi folkomröstat om?" osv. Vi kommer så
            småningom att i ett antal debattartiklar ge våra svar på dessa
            frågor.
          </note>
          <note>
            Det är min önskan att ha bra kontakter med också
          </note>
          <note>
            LRF, men då måste LRF inse att man numera är en i raden av intresseorganisationer
            och att de politiska besluten fattas suveränt utifrån de politiska
            majoriteter som kan skapas här i riksdagen.
          </note>
          <note type="speaker">
            Anf. 109 LENNART DALÉUS (c) replik:
          </note>
          <note>
            Herr talman! Jag skall inte lägga mig i Maggi
          </note>
          <note>
            Mikaelssons diskussion om lobbyorganisationer, men det är uppenbart
            att den organisation som mest har lyckats påverka Vänsterpartiet
            och Maggi Mikaelsson är det socialdemokratiska partiet.
          </note>
          <note>
            Man blir litet betänksam när man hör den eländesbeskrivning av
            EU som Maggi Mikaelsson redovisar både på miljöområdet och när
            det gäller jordbrukspolitiken. Däri kanske man kan finna grunden
            för hur den nuvarande jordbruksministern och Vänsterpartiet har
            fallit varandra i armarna i hanterandet av jordbruksfrågorna och
            relationen till
          </note>
          <note>
            EU.
          </note>
          <note>
            Maggi Mikaelsson säger att vi andra här nu är ivriga att engagera
            oss i processen för ett inträde i EU.
          </note>
          <note>
            Ja, vi är ivriga att göra det på ett positivt sätt. Vi känner
            inte samma uppgivenhet som Maggi
          </note>
          <note>
            Mikaelsson, som slår ut med armarna och frågar hur vi skall påverka
            EU:s politik. Vi vill påverka EU:s politik, och det är själva
            finessen med att gå in i EU.
          </note>
          <note>
            Jag är litet undrande över att Maggi Mikaelsson nu säger om den
            svenska jordbrukspolitiken att vi skall lämna ett jordbruk som
            är på väg att bli världens bästa och gå in i det reglerade EU-systemet.
            Blir Maggi
          </note>
          <note>
            Mikaelsson inte litet betänksam mot bakgrund av att de svenska
            jordbrukarna faktiskt ville att Sverige skulle gå in i EU? Det
            måste ha funnits något skäl för det. Man ville komma in, men på
            vissa villkor. Man ville bli rättvist behandlad, och förutsättningarna
            för den rättvisan håller nu på att ryckas undan genom regeringens
            och Vänsterpartiets agerande.
          </note>
          <note>
            Jag höll, herr talman, på att säga "kommande agerande", eftersom
            jag blev än mer fundersam över några formuleringar i Maggi Mikaelssons
            redovisning. Hon säger att vi har en debatt som är uppdelad mellan
            onsdagen och fredagen, och hon påminner om att diskussionen om
            siffrorna kommer på fredag. Jag efterlyste i min fråga till Maggi
          </note>
          <note>
            Mikaelsson var de pengar som Maggi och
          </note>
          <note>
            Vänsterpartiet är beredda att medverka till att få fram finns
          </note>
          <note>
            Hon säger: Vi - också det är betecknande -
          </note>
          <note>
            återkommer i budgetpropositionen.
          </note>
          <note>
            Är det så? Kommer vi alltså att få ett sådant beslut på fredag
            att på alla punkter som gäller siffror skall man återkomma i budgetpropositionen?
            Jag har en känsla av att majoritetens beslut inte riktigt gick
            åt det precisa hållet.
          </note>
          <note>
            Jag välkomnar debatten på fredag, och självklart välkomnar jag
            också budgetdebatten.
          </note>
          <note type="speaker">
            Anf. 110 MAGGI MIKAELSSON (v)
          </note>
          <note>
            replik:
          </note>
          <note>
            Herr talman! Lennart Daléus lyssnade kanske inte helt och hållet
            på det jag sade. Visserligen kanske man kan kalla den syn jag
            har på EU:s jordbrukspolitik för en eländesbeskrivning. Men samtidigt
            tror jag att många som är för EU och har röstat ja också tycker
            att EU:s jordbrukspolitik är väldigt byråkratisk, omständlig,
            krånglig. Man är mycket medveten om att den måste förändras på
            något sätt.
          </note>
          <note>
            Sedan säger Lennart Daléus att svenska jordbrukare ville in i
            EU. Det är väl litet si och så med den saken. Visserligen är jordbrukarna
            inte så många, men jag vet många som inte ville in. Å andra sidan
            är det möjligt att de som röstade nej tog kontakt med mig och
            de som röstade ja tog kontakt med Lennart
          </note>
          <note>
            Daléus. Så kan det ju vara.
          </note>
          <note>
            När det gäller den debatt vi skall ha om den andra delen av denna
            jordbrukspolitik är det så att Lennart
          </note>
          <note>
            Daléus varit med och justerat det betänkande vi skall debattera
            då. Han vet precis vad det kommer att stå där. Det som står kommer
            vi förhoppningsvis också att fatta beslut om på fredag.
          </note>
          <note type="speaker">
            Anf. 111 LENNART DALÉUS (c) replik:
          </note>
          <note>
            Herr talman! Det var inte det jag frågade om. Om jag uttrycker
            mig försiktigt för att inte föregripa debatten på fredag så fick
            jag en känsla av att majoriteten i utskottet, i vilken Maggie
            Mikaelsson ingick, valde att på vitala punkter avstå från att
            ge löftet att återkomma i budgetpropositionen. Om
          </note>
          <note>
            Maggie Mikaelsson nu i kammaren ändrar det löftet välkomnar jag
            naturligtvis det.
          </note>
          <note>
            Om vi i dag får ett tydligt löfte från majoritetens företrädare
            - jag betraktar Maggie Mikaelsson som en sådan - om att på fredag
            få besked att om de vitala punkterna, belopp och substans, skall
            man återkomma i budgetpropositionen, då bör åtminstone delar av
            några steg tas som är bättre än de beslut som man hittills medverkat
            till.
          </note>
          <note>
            Då kunde faktiskt Maggie Mikaelsson och socialdemokraterna kanske
            redan i dag, eller senast på fredag, i den anda av öppenhet som
            vi alla vill skall råda i EU och EU-debatten, berätta vad det
            är ni har kommit överens om. Vilka avtal finns? Vilka överenskommelser
            har ni gjort, som leder till att ni kan ha den här gemensamma
            synen och lova, på det sätt Maggie Mikaelsson nu gör, att återkomma
            i budgetpropositionen? Vad är det som ligger till grund för det
            gemensamma agerandet?
          </note>
          <note>
            Jag älskar den öppenhet som är på väg in i EU, och jag tycker
            att samma öppenhet bör prägla det politiska arbetet här i Sverige.
          </note>
          <note type="speaker">
            Anf. 112 MAGGI MIKAELSSON (v)
          </note>
          <note>
            replik:
          </note>
          <note>
            Herr talman! Lennart Daléus envisas, men jag tror inte vi kommer
            så mycket längre. Det står i det betänkande vi skall debattera
            på fredag.
          </note>
          <note>
            Den tolkning Lennart Daléus gör att det gjorts väsentliga avsteg
            och tron att vi skall återkomma till något vi har lämnat, det
            får stå för Lennart Daléus.
          </note>
          <note>
            Det är inte den tolkning jag gör av vad som står i det betänkandet.
          </note>
          <note>
            Vi har lagt fast principerna för hur jordbrukspolitiken skall
            formas.
          </note>
          <note>
            Jag har haft mycket kritik mot den proposition vi skall behandla
            på fredag. Det har jag också redovisat i den motion Vänsterpartiet
            lämnat in. Propositionen är nämligen ofullständig. Den innehöll
            inga siffror, varför inte heller betänkandet gör det.
          </note>
          <note>
            Men jag kan konstatera att det uppenbarligen finns ett väldigt
            stort intresse av att stödja Vänsterpartiet i de krav vi har på
            förbättringar och förändringar i jordbrukspolitiken i en positiv
            riktning.
          </note>
          <note>
            Jag var inte beredd och är inte beredd att stödja den förra regeringens
            förslag till alla delar. Det fanns många svagheter och brister
            i det förslaget. Det fanns och finns dess värre även svagheter
            och brister även i den nuvarande regeringens förslag. Det är möjligen
            mitt dilemma att jag får välja mellan två dåliga förslag. Utifrån
            det har jag valt att på djupt allvar försöka sätta mig in i dessa
            frågor och bilda mig en egen uppfattning för Vänsterpartiets räkning,
            i samarbete och samtal med många duktiga jordbrukare och andra
            företrädare för näringen. De förslagen kommer vi att presentera
            i vår motion. Vi har inte samarbete och diskussioner med socialdemokraterna
            när det gäller budgetpropositionen.
          </note>
          <note type="speaker">
            Anf. 113 BIRGER SCHLAUG (mp) replik:
          </note>
          <note>
            Herr talman! Först vill jag konstatera att vi stod på samma sida
            när det gällde medlemskapet i EU, och vi står också bakom några
            gemensamma reservationer här.
          </note>
          <note>
            Men jag hoppade högt när jag hörde inledningen i
          </note>
          <note>
            Maggie Mikaelssons inlägg. Hon sade att det är väldigt viktigt
            med en hållbar utveckling och talade gott om miljön.
          </note>
          <note>
            Sedan kopplar man det till hur Vänsterpartiet har varit med på
            att finansiera medlemsavgiften. Jag har tre korta frågor, det
            räcker med ja eller nej som svar.
          </note>
          <note>
            1. Anser Maggie Mikaelsson att skatt på skogsfastigheter ger
            bättre miljö?
          </note>
          <note>
            2. Anser Maggie Mikaelsson att ökade klyftor mellan skatter på
            arbete och skatter på energi gynnar miljön?
          </note>
          <note>
            3. Anser Maggie Mikaelsson att det ger bättre miljö att inte
            satsa på miljöstöd i jordbruket? Det sista ligger litet utanför
            medlemsavgiften, men i alla fall.
          </note>
          <note type="speaker">
            Anf. 114 MAGGI MIKAELSSON (v)
          </note>
          <note>
            replik:
          </note>
          <note>
            Herr talman! Birger Schlaug använder demagogiska trick här och
            tror att man kan svara lika enkelt som när det gäller en folkomröstning,
            ja eller nej.
          </note>
          <note>
            Jag tror att det bottnar i en viss besvikelse över att inte Miljöpartiet
            fick göra upp om EU-avgiften.
          </note>
          <note>
            Jag kan också konstatera att Miljöpartiet ställer sig på den
            borgerliga sidan när det gäller miljösynen på jordbruket. Det
            är något vi har tagit avstånd ifrån. Den diskussionen, vill jag
            återigen säga, skall vi ju ha på fredag, där vi skall diskutera
            miljöstöden.
          </note>
          <note>
            Vi har inte sagt nej till miljöstöd. Vi tycker att det är viktigt.
            Vi har också sett till att det blir olika sorters stöd. Men jag
            vill inte gå in i den diskussionen nu, den skall vi ha i det rätta
            sammanhanget.
          </note>
          <note type="speaker">
            Anf. 115 BIRGER SCHLAUG (mp) replik:
          </note>
          <note>
            Herr talman! Maggie Mikaelsson sade att det kanske bottnar i
            någon sorts besvikelse över att
          </note>
          <note>
            Miljöpartiet inte kom till att göra upp med
          </note>
          <note>
            Socialdemokraterna.
          </note>
          <note>
            Delvis är det rätt, eftersom en uppgörelse mellan oss och Socialdemokraterna
            - om det hade kunnat bli någon - hade sett ganska annorlunda ut.
            Den hade inte lett till försämrad miljö.
          </note>
          <note>
            Men nog är det väl ändå så att om man lägger skatt på skogsfastigheter
            så gynnar inte det vare sig biologisk mångfald eller ett riktigt
            skogsbruk, snarare tvärtom. Det vore bättre att lägga på en naturvårdsavgift
            eller så.
          </note>
          <note>
            Höjda arbetsgivaravgifter innebär att man höjer skatten på arbete.
            Det innebär att reparationer, underhåll och industriella kretslopp
            som kräver mer arbete och mindre energi faktiskt blir mer olönsamt
            för företagen än i dag. T.o.m. för oss i vanliga hushåll blir
            det mindre lönsamt att agera långsiktigt när man nu lägger mera
            skatt på arbete och klyftan mellan skatten på arbete och skatten
            på energi ökar.
          </note>
          <note>
            Detta har hela den internationella miljörörelsen talat om väldigt
            länge nu. Vi måste ha en skatteväxling. Då kan inte de första
            stegen vara att man gör tvärtom.
          </note>
          <note type="speaker">
            Anf. 116 MAGGI MIKAELSSON (v)
          </note>
          <note>
            replik:
          </note>
          <note>
            Herr talman! Birger Schlaug vet lika väl som jag att när man
            diskuterat och har uppgörelser så kan ett litet parti inte få
            stöd för alla sina krav. Det handlar om att se till en helhet.
          </note>
          <note>
            Vi har ansett det vara viktigt att ha en särskild diskussion
            om finansieringen av EU-avgiften. På den punkten var vi, såvitt
            jag förstår, överens med
          </note>
          <note>
            Miljöpartiet.
          </note>
          <note>
            Birger Schlaug väljer att inte ta upp de miljöförslag som vi
            faktiskt fått stöd för: höjd CO2-
          </note>
          <note>
            avgift bl.a.
          </note>
          <note>
            Jag vet inte vart Birger Schlaug vill komma mer än att han påstår
            att detta är dåligt för miljön. Det får stå för honom.
          </note>
          <note type="speaker">
            Anf. 117 INGVAR ERIKSSON (m) replik:
          </note>
          <note>
            Herr talman! Maggie Mikaelsson säger att EU
          </note>
          <note>
            skulle börja sänka gränsskyddet. Ja, EU kommer att sänka gränsskyddet
            i samma takt som man kommer att göra det i enlighet med GATT-överenskommelsen.
          </note>
          <note>
            Den överenskommelsen står också Sverige bakom, så det är inget
            märkligt med det.
          </note>
          <note>
            Sedan frågade Maggie Mikaelsson: Kan vi använda EU:s modell när
            det gäller jordbrukspolitiken för att styra mot våra mål? Jag
            vill säga att vi kan det.
          </note>
          <note>
            Då är det viktigt att vi är med och påverkar. Utanför hade vi
            inte kunnat använda EU:s modell för att styra mot våra mål, men
            som medlemmar kan vi göra detta.
          </note>
          <note>
            Det finns ett stort behov. Utanför EU och ensamma skulle svenska
            jordbrukare på lång sikt få mycket stora problem.
          </note>
          <note>
            Maggi Mikaelsson frågar om det inte hade varit bättre om vi hade
            fått högre mjölkkvoter. Jo, visst hade det varit bättre. Den borgerliga
            regeringen hade också ett högre utgångskrav, men Vänsterpartiets
            samarbetspartner Socialdemokraterna begärde att man skulle sänka
            kravet i förhandlingarna. Det gick alltså inte att få högre kvoter.
            Därför får vi använda de kvoter vi har på ett effektivt sätt.
            Vilka produkter man får fram beror på vad man gör av mjölkråvaran.
          </note>
          <note>
            Svensk ostproduktion kan bli framgångsrik på en exportmarknad.
            Vi har alltså möjlighet att göra vissa ökningar.
          </note>
          <note>
            Maggi Mikaelsson tycker uppenbarligen att det är nästintill hemskt
            att Sverige har kommit med i EU.
          </note>
          <note>
            Jag menar att utanförskapet skulle ha ställt Sverige inför svåra
            problem. Jag vill bara fråga Maggi
          </note>
          <note>
            Mikaelsson hur hon tror att det skulle ha gått för norrländskt
            jordbruk, i hennes egen landsdel, om
          </note>
          <note>
            Sverige inte hade kommit med och Finland då kunnat utnyttja de
            exportsubventioner som EU har. Jag tror att det hade gått illa.
            Jag vill gärna ha svar på den frågan.
          </note>
          <note type="speaker">
            Anf. 118 MAGGI MIKAELSSON (v)
          </note>
          <note>
            replik:
          </note>
          <note>
            Herr talman! Jag vet inte om det är meningsfullt att diskutera
            vad som skulle ha hänt om det hade hänt någonting annat än det
            som hände. Förvisso kan vi få ett visst svar på den frågan om
            vi tittar på hur det kommer att gå framöver för vårt västra grannland,
            som ju valde att inte gå med i EU.
          </note>
          <note>
            Vi är medlemmar i EU, och vi har sagt att vi ställer upp på folkomröstningens
            resultat. Jag kommer att jobba med all den kraft och den förmåga
            jag har för att förbättra EU och se till att vi får ett bra svenskt
            jordbruk. Min personliga uppfattning är att det här är ett bakvänt
            sätt att förbättra världen på.
          </note>
          <note>
            Det var intressant att höra att Ingvar Eriksson menar att det
            är Socialdemokraternas fel att mjölkkvoten hamnade på 3,3 miljoner
            ton och att det skulle ha blivit ett annat resultat om Moderaterna
            hade fått förhandla. Det är intressant, därför att ända fram till
            folkomröstningen var det en stor enighet bland ja-sidans olika
            partiföreträdare om den väg man skulle gå i förhandlingarna. I
            alla rapporter från
          </note>
          <note>
            Bryssel var man överens, och det gjordes framsteg i förhandlingarna.
            Men så fort folkomröstningen var klar var det inte så mycket bevänt
            med enigheten.
          </note>
          <note type="speaker">
            Anf. 119 INGVAR ERIKSSON (m) replik:
          </note>
          <note>
            Herr talman! Jag vill bara erinra om hur situationen var. Det
            borgerliga förhandlingsutspelet var 3,7 miljoner ton, men Mats
            Hellström sade att det var orealistiskt nere i Europa. När man
            förhandlar skall man ju inte tala om att man har orealistiska
            utgångskrav. Det ger ingen möjlighet att nå framgång.
          </note>
          <note>
            Jag uppskattar att Maggi Mikaelsson nu säger att hon skall samarbeta
            och arbeta intensivt för att vi skall uppnå bästa möjliga resultat.
            Jag räknar också med att hon då måste revidera en del av det förflutna
            i utskottet under senare tid, när hon har stött de socialdemokratiska
            förslagen, som verkligen inte är ägnade att fullt ut utnyttja
            de möjligheter som Sverige skulle kunna få - och som vi hade fått
            om man hade antagit det ursprungliga avtalsförslaget.
          </note>
          <note type="speaker">
            Anf. 120 MAGGI MIKAELSSON (v)
          </note>
          <note>
            replik:
          </note>
          <note>
            Herr talman! Jag vill bara avsluta med att konstatera att bästa
            möjliga resultat inte är någon objektiv uppfattning. Det styrs
            av olika politiska, ideologiska, ekonomiska och andra överväganden,
            inte minst miljöhänsyn. Jag tror därför att alla partier här i
            riksdagen är beredda att jobba för bästa möjliga resultat, men
            jag tror inte ett ögonblick att vi kommer att vara överens om
            vad vi menar med det.
          </note>
          <note type="speaker">
            Anf. 121 EVA ERIKSSON (fp) replik:
          </note>
          <note>
            Herr talman! Jag vill säga till Maggi Mikaelsson att det nog
            är sant att jag står i myllan, men det innebär inte att jag är
            centerpartist. Anledningen till mitt engagemang är att jag tror
            på jordbruksföretagen.
          </note>
          <note>
            Jag vet vad de betyder för sysselsättningen i små kommuner runt
            om i Sverige. Jag vet vilken betydelse de har för den utveckling
            som små kommuner behöver för att klara den gemenskap som Sverige
            nu skall gå in i. Landsbygden är av stor betydelse.
          </note>
          <note>
            Jordbruksföretagen är inte avgörande, men de har stor betydelse
            för att det skall fungera.
          </note>
          <note>
            Som folkpartist är jag dessutom övertygad om att det är viktigt
            att satsa på småföretagen, och för mig är det här fråga om småföretag.
            Jag är helt överens med
          </note>
          <note>
            Maggi Mikaelsson om att vi som medlemmar i EU
          </note>
          <note>
            skall jobba för en politik som gör att jordbruksföretagarna i
            Sverige inte är livegna längre, utan är fria företagare. Jag känner
            inte en bonde som vill vara bidragstagare, men det är vi politiker
            som har fattat beslut om jordbrukspolitiken i Sverige under många
            år. Det är vi som nu har fattat beslut om att
          </note>
          <note>
            Sverige skall vara med i EU, och därför är det som det är.
          </note>
          <note>
            Jag är en av de få som tillhör det parti som LRF
          </note>
          <note>
            inte är så förtjust i, så detta att jag skulle vara påhejad av
            LRF när jag går upp och talar om småföretag är en felbedömning.
            Mitt engagemang ligger på en helt annan nivå.
          </note>
          <note>
            När det gäller jordbrukarnas engagemang för att kapa åt sig EU:s
            stöd, handlar det om att det av den förra regeringen framförhandlade
            avtalet innebar en helhet och att det fanns en massa stöd. Man
            bestämde sig för att man skulle ha dessa ersättningar, så att
            det svenska jordbruket kan konkurrera på lika villkor. Det är
            inte bönder och jordbruksföretagare som har satt upp de reglerna,
            utan de finns i de avtal som vi har kommit fram till.
          </note>
          <note type="speaker">
            Anf. 122 MAGGI MIKAELSSON (v)
          </note>
          <note>
            replik:
          </note>
          <note>
            Herr talman! Det som Eva Eriksson sade i början av sin replik
            visar att vi är överens om många saker.
          </note>
          <note>
            Jag tycker också att det är viktigt att värna om landsbygden
            och om jordbruket, inte minst som en viktig länk till den nödvändiga
            miljöomställningen, som vi tycker behövs.
          </note>
          <note>
            Jag har inte sagt att Eva Eriksson varit påhejad av
          </note>
          <note>
            LRF. Däremot har jag uppfattat att LRF har spelat en viktig roll,
            både under förhandlingarna och under arbetet med den här propositionen.
          </note>
          <note>
            När det gäller att kapa åt sig bidrag, menar jag att
          </note>
          <note>
            LRF just där har spelat en ful roll, genom att ge sken av att
            det är de summor som anges i proposition 19
          </note>
          <note>
            som skall utgå fr.o.m. den 1 januari 1995. I samtal med mig och
            även med politiker från andra partier har man däremot sagt att
            dessa summor är högt tilltagna, att det är klart att man har tagit
            i litet, att de inte är realistiska och att det nog går att kapa
            en hel del. Det är att föra ett dubbelspel, som inte gagnar jordbruket.
          </note>
          <note type="speaker">
            Anf. 123 GUDRUN LINDVALL (mp):
          </note>
          <note>
            Herr talman! Jag vill börja med att yrka bifall till reservationerna
            12 och 16 och i övrigt till utskottets hemställan samt avslag
            på de andra reservationerna.
          </note>
          <note>
            När Sverige nu skall gå med i EU står vi inför en situation där
            vi får ett totalreglerat jordbruk. Vi skall gå in i ett system
            där en del av matkostnaden skall betalas över skattsedeln, såsom
            görs i EU genom olika former av bidrag. Det är ett planhushållningssystem,
            och vi har aldrig haft dess like i Sverige. Här har vi kvoter,
            produktionsbegränsningar, fasta priser och stöd i alla dess former.
            Det är ett system som kommer att innebära mycket kontroller för
            lantbruket. Bonden, som tidigare har haft ett fritt liv, måste
            också bli administratör för att klara det här.
          </note>
          <note>
            Det vi i dag skall diskutera är framför allt arealstöden och
            mjölkkvoterna. När det gäller arealstöd har vi fått 1,8 miljoner
            hektar som basregion och när det gäller mjölkkvoter 3,3 miljoner
            ton. Det här skall kontrolleras. Det är fascinerande att höra
            hur somliga diskuterar de satelliter som skall kontrollera marken.
            Man kan t.o.m. titta på hur det odlas, hur mycket konstgödsel
            som används osv. Man skall också kontrollera hur mycket mjölk
            som produceras, och den som råkar producera någon liter för mycket
            får straffskatter.
          </note>
          <note>
            Vi får ha 250 000 handjur av nöt, 155 000 am- och dikor och 180
            000 tackor.
          </note>
          <note>
            Det här är ett system som innebär att friheten för den svenske
            bonden beskärs rejält. Han är fast i hur företaget skall drivas.
            Det kommer att vara svårt att få någon möjlighet att själv styra
            utvecklingen.
          </note>
          <note>
            Vi kan konstatera att Sverige och Europa i övrigt i dag inte
            har ett långsiktigt hållbart lantbruk.
          </note>
          <note>
            Vi har ett lantbruk som är mycket beroende av kemikalier, av
            ändliga resurser såsom fossila bränslen och fosforgödselmedel.
            Vi har fått en uppdelning på spannmålsgårdar och djurgårdar, där
            det naturliga kretsloppet är mycket svårt att få till stånd. Det
            börjar komma en insikt om att det här är ett lantbruk som vi inte
            kan ha i längden. I dag finns ett stort intresse bland konventionella
            odlare att försöka gå över till ett lantbruk som mera är i balans
            med naturen.
          </note>
          <note>
            Vi har ett mål i Sverige att 10 % av åkerarealen skall vara ekologiskt
            odlad år 2000. Det här är ett bra delmål, men det måste ses som
            ett delmål. Det här innebär att i snitt 50 000 hektar skall ställas
            om per år.
          </note>
          <note>
            Det är ett tufft mål. Det kommer att krävas politiska signaler
            och ekonomisk-politiska styrmedel för att vi skall kunna klara
            det här. Det är inte lätt att lägga om från konventionell drift
            av ett lantbruk till ekologisk drift.
          </note>
          <note>
            I det jordbruksstöd som arbetades fram av den borgerliga regeringen
            fanns det mycket som var intressant, just med tanke på en utveckling
            av lantbruket. Vi kunde se att det fanns ett strukturstöd till
            LFA-områden, framför allt på det sydsvenska höglandet och i Norrland,
            som skulle ge stöd till jul.
          </note>
          <note>
            Det fanns ett miljöstöd till vall och bete inom programmet ekonomisk
            bärkraft. Det fanns också ett stöd till resurshushållande med
            konventionellt jordbruk. Om man förband sig att odla "litet bättre"
          </note>
          <note>
            än övriga konventionella odlare, skulle man kunna få ett arealstöd.
          </note>
          <note>
            Detta tror jag skulle kunna gynna utvecklingen mot det lantbruk
            som vi alla vet att vi måste ha i framtiden, men tyvärr blir det
            inte så. Det här skall vi diskutera på fredag. Trots att Vänsterpartiet
            i sin första motion angående lantbruket skrev att man inte fick
            skära i något av dessa stöd i det delfinansierade programmet,
            har partiet ändrat uppfattning när det fick insikten om att det
            soicaldemokratiska partiet har tänkt om i det här fallet. Den
            här diskussionen kommer vi att föra på fredag.
          </note>
          <note>
            Jag kan bara beklaga att den utveckling mot ett ekologiskt lantbruk
            som vi hade möjlighet att se i
          </note>
          <note>
            Sverige omintetgörs till följd av det förslag om
          </note>
          <note>
            Socialdemokraterna och Vänsterpartiet kommer att rösta igenom
            på fredag.
          </note>
          <note>
            I dag skall vi framför allt diskutera arealstöd och mjölkkvoter.
            Det hänger faktiskt ihop. Miljöpartiet har sagt att vi mycket
            väl kan tänka oss att minska antalet arealklasser från dagens
            elva.
          </note>
          <note>
            Socialdemokraterna föreslog sedermera tre klasser. Vi kunde se
            att anledningen för Socialdemokraterna att minska arealklasserna
            var att man försökte skjuta upp
          </note>
          <note>
            CAP-bidrag, dvs. bidrag för odling av spannmål och proteingrödor
            till de områden som i dag framför allt har djurhållning, vall
            och bete. Det anser vi är fel.
          </note>
          <note>
            Därigenom skulle bidragen till djurhållning, vall och bete minska,
            framför allt på sydsvenska höglandet.
          </note>
          <note>
            Om man minskar antalet arealklasser med de utgångspunkterna anser
            vi att det blir fel.
          </note>
          <note>
            Stödet till LFA-områden - för djur, vall och bete -
          </note>
          <note>
            medför att vi kan ha ett öppet landskap i framtiden. I
          </note>
          <note>
            dessa områden finns ofta höga biologiska värden. I
          </note>
          <note>
            dessa marker finns ofta mycket örter och både kryptogamer och
            fanerogamer som i dag är hotade av lantbruket. Det gäller ofta
            ett lantbruk som har många rester av vår gemensamma kultur, som
            visar att vi har haft små backstugor och torp. Det finns små marker
            som i dag hålls öppna av dessa lantbrukare - just därför att de
            har djurhållning och mycket vall och bete. Vi menar att de stöden
            inte får minskas bara för att man försöker minska antalet arealklasser.
            Därför kan vi i dag inte stödja det socialdemokratiska förslaget.
          </note>
          <note>
            När det gäller mjölkkvoterna är det grundläggande felet, precis
            som Maggi Mikaelsson säger, att vi har en kvot på 3,3 miljoner
            ton. Detta är oberoende av hur mycket mjölk vi behöver i Sverige.
            Även om den svenska befolkningen ökar betydligt och vårt behov
            blir större än 3,3 miljoner ton, står vi kvar på samma kvot. Vi
            menar att det är absurt. Vi måste naturligtvis försöka se till
            att kvotsystemen försvinner från EU.
          </note>
          <note>
            Det finns en hel del som jag som miljöpartist är nöjd med i det
            betänkande som nu ligger framme. Det står t.ex. att ekomjölkproducenter
            inte skall få några begränsningar. Jag är nöjd med att år 1993
            i alla fall finns med i beräkningarna. Det var inte med tidigare.
          </note>
          <note>
            Jag är nöjd med att de som har utökat produktionen på grund av
            miljökrav - det kan gälla gödselvårdsanläggningar men även stallar
            och ladugårdar där man inte har uppfyllt djurskyddskraven
          </note>
          <note>
            - skall beaktas speciellt. Jag är också nöjd med att det står
            att de som i dag inte har godkända stallar och gödselvårdsanläggningar
            skall få litet restriktioner.
          </note>
          <note>
            Det står att man skall se över möjligheten till övergångsbestämmelser
            i detta fall för att de krav som ställs skall kunna uppfyllas
            bl.a. enligt skötsellagen från den 1 januari. Det skall inte vara
            så att man missgynnas om man har byggt om sina gödselvårdsanläggningar
            och stallar enligt de krav som finns i dag i förhållande till
            dem som inte har brytt sig om dessa krav. Tyvärr kommer det förslag
            som Socialdemokraterna lägger fram om mjölkkvotsfördelningen att
            få just den effekten.
          </note>
          <note>
            Jag är också nöjd med att de lantbrukare som har ekologisk mjölkproduktion
            och som ofta har sina kor i sin under jul och nyår - vilket är
            det naturliga -
          </note>
          <note>
            ändock kommer att få en mjölkkvot. Jag är också nöjd med att
            det blir administrativa kvoter när det gäller mjölkkvoter i stället
            för fri handel med kvoter.
          </note>
          <note>
            Däremot är jag inte nöjd med att vi har fått en polarisering
            av mjölkkvoterna. Jag hade helst sett att vi i utskottet skulle
            ha kunnat diskutera oss fram till en gemensam syn på hur mjölkkvoterna
            skulle fördelas. Det är svårt att införa mjölkkvoter. Hur vi än
            gör kommer enskilda mjölkbönder att missgynnas.
          </note>
          <note>
            Det kommer inte att kunna bli hundraprocentigt rättvist. Jag
            hade hellre sett att vi i jordbruksutskottet skulle ha diskuterat
            oss fram till en gemensam syn på hur mjölkkvoterna skall fördelas.
            Tyvärr blev det inte så.
          </note>
          <note>
            I det system som nu finns får man räkna ut ett genomsnitt av
            1991, 1992 och 1993. Detta blir förhärskande. Det förslag som
            fanns - där man fick välja 1991, 1992 eller 1993 - hade mera anslutit
            sig till hur verkligheten ser ut i dag. Det skulle jag ha förordat.
            Helst hade jag sett att vi hade kunnat hitta något mellanläge
            där vi skulle ha kunnat komma överens.
          </note>
          <note>
            Från socialdemokratisk sida verkar det som om anledningen till
            att man inte vill ha det system som föreslogs från början framför
            allt är att man är rädd för spekulerare. Även i den borgerliga
            regeringen har det nog funnits en del ledamöter som kanske skulle
            ha avstått från en egen utbyggnad eller en utbyggnad hos någon
            i den nära släkten för att slippa den här diskussionen. Jag tror
            ändock att de här spekulerarna är ganska få. De har inte hunnit
            med riktigt. Många av dem som har spekulerat för att få en större
            mjölkkvot har inte kommit i gång riktigt. Många kommer inte i
            gång förrän under året. Även med det första förslaget där man
            kan välja 1991, 1992 eller 1993 skulle nog spekulerarna inte riktigt
            fått den stora mjölkkvot som de kanske hade tänkt sig att spekulera
            i.
          </note>
          <note>
            Avslutningsvis kan jag säga att för Miljöpartiets del är det
            mycket viktigt att det jordbruk vi skall ha här i Sverige blir
            hållbart på sikt. Vi måste se till att jordens resurser fördelas
            på ett rättvist sätt. Vi måste se till att den mänskliga verksamheten
            inte är miljöförstörande.
          </note>
          <note>
            Vi anser att upplägget att diskutera arealstöden och mjölkkvoterna
            i dag och miljöstöden på fredag är olyckligt. Egentligen hänger
            allt detta ihop. Det hade varit betydligt bättre om vi hade fått
            diskutera dessa frågor i ett sammanhang. Anledningen är, som Maggi
          </note>
          <note>
            Mikaelsson säger, att Vänsterpartiet hade svårt att komma överens
            med Socialdemokraterna. Det kanske hade varit bättre, Maggi Mikaelsson,
            om ni hade stött era egna motioner från början och sett till att
            de miljöstöd som ni egentligen vill ha och som finns med i proposition
            nr 19 hade gått igenom.
          </note>
          <note type="speaker">
            Anf. 124 MAGGI MIKAELSSON (v)
          </note>
          <note>
            replik:
          </note>
          <note>
            Herr talman! Jag hade inte tänkt begära replik.
          </note>
          <note>
            Men jag tycker inte att Gudrun Lindvall skall läsa in något i
            motionen som inte står där. Det står inte i vår motion att vi
            förordar det som står i proposition nr 19.
          </note>
          <note type="speaker">
            Anf. 125 DAN ERICSSON (kds):
          </note>
          <note>
            Herr talman! Det beslut som vi nu står inför att fatta i Sveriges
            riksdag är betydelsefullt och avgörande på många sätt. Till övervägande
            del gäller det beslut som är positiva för vårt land. På ett väsentligt,
            och för tusentals svenskar avgörande område, riskerar det kommande
            beslutet att bli början till slutet.
          </note>
          <note>
            Dagens beslut är kanske inte så dramatiska i sig, men detta är
            bara början. Den nuvarande regeringen planerar att genomdriva
            ett antal beslut här i riksdagen. Det är beslut som har sin udd
            riktad mot
          </note>
          <note>
            Sveriges jordbrukare och den svenska landsbygden.
          </note>
          <note>
            Det är beslut som innebär fler arbetslösa i den direkta jordbruksnäringen
            och också i livsmedelsindustrin.
          </note>
          <note>
            Det är beslut som kommer att leda till en avfolkning av landsbygden
            och igenvuxna landskap.
          </note>
          <note>
            Därför blir den här dagen - eller det kanske blir i morgon som
            vi fattar beslut - inte den glädjens och tillförsiktens dag som
            många av oss som stod på jasidan vid folkomröstningen den 13 november
            hade sett fram emot.
          </note>
          <note>
            Den socialdemokratiska regeringen - med sin jordbruksminister
            Margareta Winberg - fördärvar nu mycket av det förarbete som har
            genomförts under de senaste åren för att vi skall få ett livskraftigt
            och omfattande svenskt jordbruk. Man lägger en död hand över stora
            landsbygdsområden.
          </note>
          <note>
            Min fråga till ministern är given. Varför går regeringen ifrån
            det som stod på valsedeln i folkomröstningen, att ett ja var ett
            ja i enlighet med det framförhandlade avtalet med EU-länderna?
            Det var inte ett ja som innebär att man avhänder sig vunna framgångar
            i förhandlingarna. Varför skall Sverige vara med och sponsra andra
            länders jordbruk samtidigt som vi avhänder oss EU:s gemensamma
            stöd för egen del? Inser ministern att detta är ett svek mot dem
            som folkomröstade?
          </note>
          <note>
            Jag måste också få ställa en annan fråga till jordbruksministern.
            Hennes parti säger att man borde ha genomfört 1990 års omställningsbeslut
            om en total avreglering av svenskt jordbruk. Varför skall Sverige
            just på jordbruksområdet föra en annan politik än vad som gagnar
            svenska intressen? Varför skall vi avhända oss sysselsättning
            och produktion inom livsmedelssektorn? Varför skall just denna
            näring straffas?
          </note>
          <note>
            Eftersom min östgötske kollega, Inge Carlsson, står efter mig
            på talarlistan vill jag ställa en fråga också till honom. Varför
            riskerar han som socialdemokrat att undandra Östergötland många
            arbetstillfällen? Varför vill Inge Carlsson bidra till att avrusta
            det östgötska jordbruket? När vi möttes i valdebatterna hemma
            var Inge Carlssons ambition en annan, som jag upppfattade det.
            Nu ställer han däremot upp på en jordbrukar- och landsbygdsfientlig
            politik. Hur kommer Inge Carlsson att förklara detta för östgötarna?
          </note>
          <note>
            Jag vill också vända mig till Maggi Mikaelsson, som talade om
            marknaden och avregleringar. Hon lät nästan som en nyliberal.
            Jordbruket är inte vilken näring som helst. Man kan inte flytta
            på den produktionsfaktor som marken utgör. Varför skall
          </note>
          <note>
            Sverige som enda land i världen avreglera? Då riskerar man att
            slå ut mycket av den svenska jordbruksproduktionen och därmed
            mister man också sysselsättningstillfällen. Varför intar Vänsterpartiet
            den här hållningen speciellt när det gäller jordbruksnäringen?
            Det är mot jordbruksnäringen som man vill rikta udden.
          </note>
          <note>
            Herr talman! Det finns en del skillnader mellan de partier som
            ingick i den tidigare fyrklöverregeringen när det gäller synen
            på jordbruket. Vi kristdemokrater har arbetat hårt för att komma
            bort från 1990 års omställningsbeslut. Vi har i viss mån lyckats.
            Det finns också en rad synpunkter på utformningen av jordbrukspolitiken,
            men nu handlar det faktiskt om att samla sig kring huvuduppgiften.
            Det handlar om att se till att vi över huvud taget får förutsättningar
            för en fortsatt svensk livsmedelsproduktion och om att vi skall
            få någorlunda lika villkor som omvärlden.
          </note>
          <note>
            Det är positivt att de fyra partierna står för en gemensam hållning
            i denna grundfråga. Till min glädje noterar jag nu också att Folkpartiet
            verkligen gick upp och försvarade jordbruket. Det har jag väntat
            på länge.
          </note>
          <note>
            Det skall i sammanhanget också sägas att det finns ljus i det
            socialdemokratiska mörkret. När det gäller det ärende som vi behandlar
            i dag har t.ex.
          </note>
          <note>
            majoriteten anslutit sig till den syn på hur mjölkkvoterna skall
            överlåtas som vi har motionerat om från kds sida. Det är bra.
            Men någon eller några ljuspunkter i ett kompakt mörker lyser inte
            upp, även om det kanske inger litet hopp inför framtiden.
          </note>
          <note>
            Herr talman! Avslutningsvis hoppas jag att det blir reaktioner
            på detta första beslut som verkar ingå i en socialdemokratisk
            strategi för att avrusta landsbygden.
          </note>
          <note>
            De reaktioner som jag hoppas kommer kan leda till en omprövning
            av övriga planerade beslut på jordbruksområdet. Man skulle kunna
            travestera socialdemokraternas kampsång. Då tror jag att jordbrukarna
            och landsbygdsbefolkningen ser att det drar ihop sig till den
            sista striden, en strid för en fortsatt utkomst och ett fortsatt
            boende på landsbygden. Måtte denna strid leda till omprövning
            hos dem som nu makten haver.
          </note>
          <note type="speaker">
            Anf. 126 MAGGI MIKAELSSON (v)
          </note>
          <note>
            replik:
          </note>
          <note>
            Herr talman! Jag vet inte vad Dan Ericsson lyssnar på om han
            inte hör vad jag säger. Man brukar tala om att en viss potentat
            läser Bibeln på ett särskilt sätt. Jag vet inte om det har med
            någonting sådant att göra.
          </note>
          <note>
            Jag uppskattar det Dan Ericsson säger om att jordbruket är en
            näring som inte kan avregleras, eftersom jorden ligger där den
            ligger. Samma resonemang borde gälla också för skogsbruket.
          </note>
          <note>
            Skogen står där den står. Det borde också gälla för gruvnäringen
            och vattenkraften. Såvitt jag förstår har inte det resonemanget
            gällt i den förra regeringen.
          </note>
          <note>
            För mig är det viktigt att se jordbruket som en näring. Det handlar
            om att producera bra livsmedel som konsumenterna vill ha. Det
            skall göras på ett miljömässigt hållbart sätt med en långsiktig
            ekologisk inriktning.
          </note>
          <note>
            Det gäller också att vi alla tar ett ansvar och att vi har en
            önskan om att se ett öppet landskap. Det gäller att vi vill ha
            ett jordbruk och en levande landsbygd.
          </note>
          <note>
            Det här måste vi då vara beredda att betala för. Detta kallar
            vi för kollektiva nyttigheter. Jag tror att det är viktigt att
            vi skiljer mellan dessa två saker, så att man inte blandar ihop
            dem och subventionerar fel saker.
          </note>
          <note type="speaker">
            Anf. 127 DAN ERICSSON (kds) replik:
          </note>
          <note>
            Herr talman! Jag konstaterar bara att
          </note>
          <note>
            Vänsterpartiet står bakom en majoritet som säger att
          </note>
          <note>
            1990 års beslut egentligen borde ha genomförts med en avreglering
            av svenskt jordbruk. Det skulle ha inneburit att Sverige skulle
            vara det enda land i världen som skulle ha genomfört en sådan.
            Det hade direkt fått konsekvenser i fråga om antalet lantbrukare.
            Därmed skulle det också få konsekvenser för sysselsättningen på
            landsbygden och på sysselsättningen i livsmedelsindustrin.
          </note>
          <note>
            Jag undrar varför Vänsterpartiet säger att just denna näring
            inte skall ha samma möjligheter som i konkurrentländerna. Man
            har alltså riktat in sig på jordbrukssidan. Min fråga var: Varför
            har man på denna punkt en nästintill nyliberal inställning?
          </note>
          <note type="speaker">
            Anf. 128 MAGGI MIKAELSSON (v)
          </note>
          <note>
            replik:
          </note>
          <note>
            Herr talman! Principerna i 1990 års jordbrukspolitiska överenskommelse
            handlade bl.a.
          </note>
          <note>
            om att man skulle producera bra livsmedel på ett bra sätt. Det
            skulle vara ett avreglerat jordbruk.
          </note>
          <note>
            Självfallet går det inte att ha ett helt avreglerat jordbruk
            som medlem i EU. Därmed är det inte sagt att Sverige skall vara
            det land som går längst när det gäller att utnyttja de "perversa"
            regelsystem som många menar att jordbruksmodellen i EU innebär.
          </note>
          <note>
            Dan Ericsson säger att jordbruket i Sverige skall ha samma konkurrensvillkor
            som jordbruket har i andra länder. Det hör man ofta. Det är en
            typisk konservativ ståndpunkt. Sådana argument för SAF
          </note>
          <note>
            ofta fram när det gäller näringslivet. Man säger att man måste
            ha samma konkurrensvillkor som i övriga länder och att man måste
            sänka lönerna i Sverige. På samma sätt diskuteras det nu när det
            gäller jordbruket.
          </note>
          <note>
            Jag vill hävda att svenskt jordbruk likaväl som svenskt näringsliv
            aldrig kommer att kunna få samma villkor i fråga om att det skall
            vara sämre förhållanden för dem som jobbar, att det skall vara
            en lösare arbetsrättslagstiftning osv. På det sättet skall vi
            inte ha likadana villkor.
          </note>
          <note>
            Vi skall ha likadana villkor i Sverige för svenskt jordbruk i
            fråga om att vi skall producera bättre produkter med högre kvalitet
            så att vi får avsättning för dem på en marknad.
          </note>
          <note type="speaker">
            Anf. 129 DAN ERICSSON (kds) replik:
          </note>
          <note>
            Herr talman! Här fick vi ett klart besked. Vi skall inte utnyttja
            de möjligheter Sverige har inom EU i fråga om jordbruksstödet.
            Det kommer också att visa sig vid ett senare beslut. Vänsterpartiet
            har gjort upp med Socialdemokraterna om att avhända sig de möjligheter
            som finns.
          </note>
          <note>
            Jag tycker att det är beklagligt att Vänsterpartiet på detta
            sätt bidrar till att försämra möjligheterna till att ha en levande
            landsbygd med liv i hela Sverige.
          </note>
          <note>
            Vänsterpartiet kommer att tillsammans med
          </note>
          <note>
            Socialdemokraterna att avhända Sverige denna möjlighet.
          </note>
          <note>
            Herr talman! Att vi skall verka på samma konkurrensvillkor borde
            vara en självklarhet.
          </note>
          <note>
            Problemet för svenskt jordbruk är att det har varit betydligt
            sämre möjligheter än för konkurrentländerna. Nu skall vi tydligen
            inte få utnyttja möjligheten att förbättra detta läge. Det är
            det som är det allvarliga.
          </note>
          <note type="speaker">
            Anf. 130 INGE CARLSSON (s):
          </note>
          <note>
            Herr talman! Majoriteten av svenska folket röstade ja till ett
            svenskt medlemskap i den europeiska unionen. Det innebär att Sverige
            från den
          </note>
          <note>
            1 januari 1995 är tillbaka i en historisk jordbrukspolitik med
            en byråkrati som innebär regleringar, kvoteringar, mindre frihet
            men också väldiga subventioner.
          </note>
          <note>
            För att kunna jämföra EU:s nuvarande jordbrukspolitik med den
            svenska kan vi gå tillbaka till 1930-talet. Då genomfördes omfattande
            regleringar, och producenten/bonden och näringen sattes i centrum.
          </note>
          <note>
            Med hjälp av regleringar och prisförhandlingar skyddades då näringen
            från konkurrens, och bönderna garanterades avsättning för sina
            produkter till priser som skulle ge bonden en inkomstnivå jämförbar
            med en industriarbetares. Bakgrunden till detta, som kom att kallas
            för kohandeln, var det svåra försörjningsläget för den svenska
            befolkningen och de låga inkomsterna bland den stora andel av
            befolkningen som var sysselsatt inom jordbruket.
          </note>
          <note>
            Genom samarbete med Bondeförbundet om böndernas villkor kunde
            socialdemokratin få stöd för nödvändiga sociala reformer för svenska
            folket.
          </note>
          <note>
            Regleringspolitiken fick med tiden en dålig måluppfyllelse. Vi
            fick en kostsam överproduktion, inkomsterna urholkades, miljöbelastningen
            blev hög, regionalpolitiken motverkades och prisutvecklingen på
            livsmedel översteg inflationen.
          </note>
          <note>
            Regleringspolitiken utsattes genom åren för en stark kritik.
            Först med 1990 års livsmedelspolitiska beslut fick vi socialdemokrater
            en stor politisk majoritet med oss för att förändra den gamla
            politiken. Beslutet innebar en i grunden ändrad inriktning av
            politiken. Jordbruket skulle avregleras och producenterna/bönderna
            skulle fortsättningsvis få ersättning endast för de produkter
            som marknaden efterfrågade.
          </note>
          <note>
            Lantbruket och industrin skulle bli en näring på samma villkor
            som övriga näringar i vårt land - med ett viktigt undantag. Riksdagen
            uttalade att avregleringen inte fick leda till nämnvärt minskad
            lönsamhet för jordbruket i norra Sverige.
          </note>
          <note>
            Vi kan konstatera att 1990 års livsmedelspolitiska reform hade
            stor del i att livsmedelspriserna inte ökade i samma takt som
            tidigare.
          </note>
          <note>
            1991 års val resulterade i tillkomsten av en borgerlig regering,
            vilket har lett till att centrala inslag i 1990 års livsmedelspolitiska
            reform till stor del har frångåtts.
          </note>
          <note>
            Sverige ansökte 1990 om ett medlemskap i EG.
          </note>
          <note>
            Med ett svensk EG-medlemskap som förevändning har regeringen
            och den borgerliga riksdagsmajoriteten återinfört regleringar
            och exportstöd och ökat odlingsarealen. Detta har vi kritiserat.
            Att Sverige vid ett eventuellt medlemskap skulle gå in i EU med
            ett spannmålsöverskott, i en situation där EU:s strävan är att
            minska det stora överskott som redan finns, anser vi inte är särskilt
            väl genomtänkt.
          </note>
          <note>
            De svenska bönderna kommer, liksom övriga bönder inom EU, att
            på sikt få sänka priserna. Detta blir som ett resultat av EU:s
            strävan att minska överskottet.
          </note>
          <note>
            Om däremot 1990 års beslut i stort sett hade fullföljts hade
            det svenska jordbruket uppfyllt en stor del av EU:s mål för reformarbete,
            och de svenska bönderna och den svenska livsmedelsindustrin hade
            stått bättre rustade för att ta upp konkurrensen på EU-
          </note>
          <note>
            marknaden.
          </note>
          <note>
            Herr talman! Till skillnad mot 1990 års uppgörelse där vi var
            eniga är vi nu mycket kritiska till den borgerliga propositionen
            1994/95:19, som ingår i utrikesutskottets betänkande som vi nu
            behandlar.
          </note>
          <note>
            Jordbruksministern kommer i sitt anförande att bl.a. redogöra
            för den socialdemokratiska inriktningen av livsmedelspolitiken
            vid ett EU-medlemskap och därmed visa på det som skiljer vår uppfattning
            från den borgerliga reservationen nr 10.
          </note>
          <note>
            Jag skall i stället gå över till de konkreta förändringar som
            jordbruksutskottets majoritet står för gällande arealbidrag och
            mjölkkvoter.
          </note>
          <note>
            Vi är eniga om att ytor med spannmål och utbytbara grödor skall
            i hela landet utgöra en basregion om ca 1,8 miljoner hektar.
          </note>
          <note>
            I den borgerliga propositionen föreslås att arealbidragen beräknas
            i relation till spannmålsavkastningen och att landet bör enligt
            propositionen delas upp i 11 områden -
          </note>
          <note>
            arealbidragsklasser - med en skillnad på ca 200 kr mellan varje
            klass.
          </note>
          <note>
            Enligt EU:s jordbruksreform - CAP-reformen -
          </note>
          <note>
            lämnas frihet för varje land att självt bestämma hur arealbidraget
            skall fördelas på olika regioner. I
          </note>
          <note>
            motioner från Socialdemokraterna, Vänsterpartiet och
          </note>
          <note>
            Miljöpartiet har det framkommit en mindre långtgående uppdelning
            av arealklasser.
          </note>
          <note>
            Utskottsmajoritetens bedömning är att propositionens förslag
            riskerar att leda till en snabb och kraftig kapitalisering av
            bidragen i Sveriges bästa jordbruksområden, vilket i sin tur riskerar
            att leda till en fortsatt allt intensivare odling. Inte minst
            av miljöskäl finns det enligt vår mening anledning att undvika
            en sådan utveckling. Med ett mindre antal arealklasser åstadkoms
            en utjämning av arealbidragen mellan olika delar av landet. Därigenom
            gynnas framför allt jordbruket i skogs- och mellanbygder, för
            all del i Östergötland också, liksom i stödområde 4 i norra Sverige.
          </note>
          <note>
            En minskning av det delvis nationellt finansierade strukturstödet
            kan då göras, vilket från statsfinansiell synpunkt är eftersträvansvärt
            med tanke på den ekonomiska kris som vårt land befinner sig i.
            Ett minskat antal arealklasser innebär vidare betydligt mindre
            mängd administrativt arbete.
          </note>
          <note>
            Utskottsmajoriteten har med det jag anfört enats om att landet
            lämpligen delas upp i tre regioner för fördelning av arealbidrag
            med ett intervall på ca 200
          </note>
          <note>
            kr mellan de olika regionerna. Detta ställningstagande vill utskottsmajoriteten
            som sin mening ge regeringen till känna, vilket också utrikesutskottet
            föreslår.
          </note>
          <note>
            Enligt propositionen kommer medlemskapet att innebära en temporär
            men kraftig konkurrensnackdel för den svenska stärkelseindustrin,
            vilket skulle motivera en övergångskompensation på ca 36
          </note>
          <note>
            miljoner kronor vid ett medlemskap. Argumentet att kostnaden
            skulle ha uppstått vid ett utanförskap är naturligtvis inte hållbart.
            Utrikesutskottet föreslår riksdagen att med anledning av den socialdemokratiska
            motionen U16, yrkande 13, skall riksdagen som sin mening ge regeringen
            till känna vad jordbruksutskottets majoritet har anfört i den
            frågan.
          </note>
          <note>
            Jordbruksutskottets majoritet biträder även förslaget i vårt
            motionsyrkande 12 att någon restitution av förmalningsavgifter
            och fettvaruavgifter som betalats in för befintligt lager per
            den 1 januari
          </note>
          <note>
            1995 icke bör medges. Detta ges också regeringen till känna.
          </note>
          <note>
            Herr talman! EG:s mjölkkvotering infördes 1984.
          </note>
          <note>
            Att den till skillnad från den svenska kvoteringen inte har kunnat
            avskaffas beror främst på att man inte med hjälp av kvotsystemet
            har lyckats uppnå balans mellan utbud och efterfrågan inom EG.
          </note>
          <note>
            Totalkvoten innebär en viss överproduktion. Det råder dock bred
            enighet om att kvotsystemet är ineffektivt och bidrar till bristande
            konkurrens, höga priser och en låg förändringstakt inom jordbruket.
          </note>
          <note>
            Kostnaderna bärs till stora delar av konsumenterna.
          </note>
          <note>
            En annan effekt av kvotsystemet är att det bevarar en ineffektiv
            industristruktur och tendenser att nationellt upprätthålla monopol
            eller monopolliknande förhållanden på marknaden för mejeriprodukter.
            Vår uppfattning är därför att Sverige aktivt skall arbeta för
            att kvotsystemet avskaffas.
          </note>
          <note>
            För att vi nu skall få ett fungerande kvotsystem måste det finnas
            en viss flexibilitet. Storleken av den kvot som varje producent
            har att disponera bör baseras på levererad kvantitet under en
            tidigare period. Utskottsmajoriteten finner för sin del att den
            basperiod för tilldelningen som anvisas i propositionen, nämligen
            ettdera av åren 1991, 1992
          </note>
          <note>
            eller 1993, inte lämnar tillräcklig mängd fritt kvotutrymme för
            olika kategorier av producenter.
          </note>
          <note>
            Med hänsyn till de fluktuationer i produktionen som ägt rum under
            de senaste åren och de intryck som vi fått från många mjölkproducenter
            bedömer vi nu att den basperiod som vi förordat i den socialdemokratiska
            motionen U16 inte är den bästa lösningen för tilldelning av mjölkkvoter.
          </note>
          <note>
            Som utgångspunkt anser utskottsmajoriteten att den genomsnittliga
            produktionen under åren 1991,
          </note>
          <note>
            1992 och 1993 bör utgöra bas vid fördelning till varje producent.
          </note>
          <note>
            Enligt tillgänglig statistik från Jordbruksverket innebär detta
            att en sammanlagd mängd om ca
          </note>
          <note>
            3 130 000 ton bör kunna fördelas enligt den angivna principen
            och att en nationell reserv om ca 170 000
          </note>
          <note>
            ton återstår att fördela bl.a. till s.k. utökare och nystartare.
            Vi bör här tillämpa de fasta kriterier som gäller enligt EG:s
            regler.
          </note>
          <note>
            Utskottet är överens om och förordar att producenterna av s.k.
            ekomjölk inte åläggs några begränsningar i kvothänseende. Särskild
            hänsyn bör tas till mjölkproducenterna i norra Sverige. Det är
            också särskilt viktigt att se till att den småskaliga och fristående
            förädlingsindustrin inte missgynnas vid fördelning av kvoter och
            vid dess administration. Hela
          </note>
          <note>
            Öland är ett sådant område som bör prioriteras.
          </note>
          <note>
            I övrigt bör producenter som nystartat under perioden 1993 fram
            till den 1 januari 1995 prioriteras vid fördelningen av den nationella
            reservkvoten. Först därefter skall kvoten fördelas på jordbrukare
            som ökat ut sin produktionskapacitet under 1993 eller 1994. För
            sistnämnda kategori av producenter bör det finnas möjlighet att
            beakta om produktionsökningen har ett direkt samband med investeringar
            som tillkommit på grund av miljö- och djurskyddskrav.
          </note>
          <note>
            Det torde i dag finnas ett inte obetydligt antal mjölkproducenter
            vars anläggningar inte motsvarar de miljökrav och djurhållningskrav
            som fastlagts av statsmakterna. Utskottet förutsätter att regeringen
            överväger om tilldelandet av mjölkkvot skall villkoras i förhållande
            till denna typ av investeringar och vilka övergångs- och dispensregler
            som i så fall kan bli nödvändiga.
          </note>
          <note>
            Jordbruksutskottet finner anledning att betona att
          </note>
          <note>
            Sverige skall utnyttja hela den produktionskvot om
          </note>
          <note>
            3,3 miljoner ton som erhållits i förhandlingarna med
          </note>
          <note>
            EU. Det hade naturligtvis varit förskräckligt om den borgerliga
            förhandlingen hade gått igenom, så att vi hade kunnat utöka det
            överskott som vi redan i dag har i vårt land.
          </note>
          <note>
            Produktionskvoten bör fördelas på de produktionsplatser som dels
            har levererat mjölk den 1
          </note>
          <note>
            mars 1994, dels stadigvarande levererar den 1 januari
          </note>
          <note>
            1995. Jordbruksutskottet finner det även rimligt att producenter
            som stadigvarande levererat mjölk under året men av någon anledning
            haft tillfälligt produktionsstopp vid årsskiftet tilldelas mjölkkvot.
          </note>
          <note>
            Införandet av mjölkkvoter enligt EU:s regler innebär ett stort
            ingrepp i den svenska mjölkregleringen. Ett tidsödande detaljarbete
            förestår för att fördela Sveriges mjölkkvot på de produktionsplatser
            som levererar mjölk.
          </note>
          <note>
            Regeringen bör därför under inledningsskedet hålla riksdagen
            informerad om tillämpningen av kvotsystemet. Praktiska skäl talar
            enligt utskottets mening för att tidpunkten för tillämpning av
            EU:s regler något senareläggs, till förslagsvis den 1 april
          </note>
          <note>
            1995. Det torde ankomma på regeringen att besluta i frågan, eftersom
            det krävs samråd med EU-
          </note>
          <note>
            kommissionen.
          </note>
          <note>
            Herr talman! Sverige har två stora öar, Gotland och Öland. De
            är viktiga inte minst när det gäller livsmedelsproduktionen.
          </note>
          <note>
            Utskottet har behandlat två motioner. U4 är en socialdemokratisk
            motion och U17 är en centermotion. Där framhålls att den sockerkvot
            som
          </note>
          <note>
            Sverige tilldelats i förhandlingarna i möjligaste mån bör delas
            upp så att det även fortsättningsvis blir möjligt att producera
            socker på Gotland.
          </note>
          <note>
            Sockerpoduktionen är av stor betydelse för öns näringsliv. Utskottet
            bedömer att det finns goda förutsättningar för att det även framdeles
            skall kunna bedrivas en ekonomiskt hållbar sockerproduktion på
          </note>
          <note>
            Gotland. Regeringen bör fortsätta sina ansträngningar att nå
            en överenskommelse med EU-kommissionen i detta syfte.
          </note>
          <note>
            För jordbruket på Öland har odlingen av bruna bönor fått stor
            betydelse sedan öns sockerbruk lades ner. Odlingen har under de
            senaste åren ökat med hjälp av statliga arealbidrag, och dessutom
            har de svenska bruna bönorna tullskyddats. Sverige har i EG-
          </note>
          <note>
            förhandlingarna begärt fortsatt stöd åt odlingen men inte fått
            gehör för sitt yrkande.
          </note>
          <note>
            Jordbruksutskottet delar dock den mening som förts fram i den
            socialdemokratiska motionen U2 och den centerpartistiska motionen
            U13, att det är ett svenskt intresse att bönodlingen även fortsättningsvis
            ges ett stöd, i varje fall under en övergångsperiod.
          </note>
          <note>
            Regeringen bör därför fortsätta sina ansträngningar att nå överenskommelse
            om stöd åt odlingen av bruna bönor.
          </note>
          <note>
            Herr talman! Med det anförda yrkar jag bifall till hemställan
            i utrikesutskottets betänkande och avslag på reservationerna 9-16.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslöt kl.17.57 att ajournera förhandlingarna till kl.
            19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            6 § (forts.) Sveriges medlemskap i Europeiska unionen (forts.
            UU5, KU17, KU22 och FiU5)
          </note>
          <note type="speaker">
            Anf. 131 LENNART DALÉUS (c) replik:
          </note>
          <note>
            Fru talman! Det jag ville säga till Inge Carlsson var att jag
            tycker att hans beskrivning av arealbidraget inte är riktig.
          </note>
          <note>
            Sanningen är den att avsikten med arealbidraget är att kompensera
            för en sänkning av spannmålspriserna.
          </note>
          <note>
            Då är det rimligt att arealbidraget skall stå i relation till
            spannmålsavkastningen inom ett skördeområde.
          </note>
          <note>
            Detta område kan betraktas som större eller mindre, det kan jag
            hålla med om. Men delar man in
          </note>
          <note>
            Sverige i tre områden klarar man inte den flexibilitet som ändå
            är syftet med EU:s lagstiftning och bestämmelser på detta område.
            Man måste se till att klara att ta hänsyn till avkastningen inom
            ett skördeområde.
          </note>
          <note>
            Det lät så lätt när Inge Carlsson beskrev mjölkkvoterna, men
            det är inte så. De som nu av olika anledningar under en period
            av de tre aktuella åren har haft en nedgång eller stått stilla
            i utvecklingen på grund av sjukdomsbekämpning, miljöhänsyn och
            många andra faktorer kommer även vid ett snittvärde för dessa
            tre år att drabbas av sitt hänsynstagande, ofta till bestämmelser
            som statsmakterna utfärdat.
          </note>
          <note>
            Detta kan inte rimligen betraktas som rättvist. Det nämnde Inge
            Carlsson ingenting om. Men det kanske han gör i en kommande redovisning.
          </note>
          <note>
            Fru talman! Jag vill slutligen rikta samma uppmaning till Inge
            Carlsson som jag tidigare riktade till Maggi Mikaelsson. Sanningen
            är ju den att budgeten, såvitt vi förstår, praktiskt taget är
            klar.
          </note>
          <note>
            Ställverk,och allt vad det nu kan heta, är låsta. Maggi
          </note>
          <note>
            Mikaelsson säger att hon och majoriteten, i vilken
          </note>
          <note>
            Inge Carlsson ingår, skall återkomma med redovisning av siffror,
            konkretion, tydlighet och besked i budgetarbetet.
          </note>
          <note>
            Det kan inte vara för mycket begärt att ni så här några dagar
            dessförinnan lyfter på förlåten och är litet konkreta i de förslag
            som egentligen skall behandlas under fredagens debatt men som
            också så tydligt berör EU-arbetet. Ni borde försöka ge litet stabilitet
            åt den luftiga diskussion som Socialdemokraterna och majoriteten
            i övrigt vill skjuta framför sig och kunna ge besked om de viktiga
            strukturstöden.
          </note>
          <note type="speaker">
            Anf. 132 INGE CARLSSON (s) replik:
          </note>
          <note>
            Fru talman! För att börja med det sist sagda är det som Maggi
            Mikaelsson sade. Lennart Daléus och andra får ge sig till tåls
            tills budgetpropositionen presenteras den 10 januari. Senast i
            dag har jordbruksutskottets s-grupp haft en diskussion med
          </note>
          <note>
            Finansdepartementet om bl.a. olika fastighetsskatter, vilka naturligtvis
            är på tapeten i det har avseendet.
          </note>
          <note>
            När det sedan gäller arealbidraget tror vi att det hade varit
            olyckligt om vi föreslagit elva klasser. Nu har tre olika partier
            haft en annan åsikt. Vi tror och vet att också Centerpartiet varit
            villiga att gå ner i antal från dessa elva klasser.
          </note>
          <note>
            Om vi hade föreslagit elva klasser skulle de stora slättbönderna
            i mitt hemlän och nere i Skåne fått ett arealbidrag på ca 3 200
            kr. Då hade vi kunnat hamna i samma situation som man tidigare
            gjorde i Holland.
          </note>
          <note>
            Kapitaliseringseffekten blev där så stor att marknadsvärden och
            arrendevärden blev så höga att det inte längre var lönsamt att
            producera spannmål, utan man fick gå över till annat. Det är det
            som vi är rädda för.
          </note>
          <note>
            När det blir tre klasser innebär det naturligtvis, som jag också
            sade, att vi kan använda dessa stöd längre upp i norr och ända
            upp till stödområde 4. Det gör att vi inte behöver tära så mycket
            på skattebetalarnas pengar när vi med andra stöd skall delfinansiera.
          </note>
          <note>
            När det sedan gäller mjölkkvoterna har vi diskuterat olika särskilda
            skäl. Det är självklart att en bonde kan ha råkat ut för katastrofer
            - byggnader kan ha brunnit ner, och man kan ha blivit av med hela
            djurbesättningen och därefter börjat bygga upp den.
          </note>
          <note>
            Sådana skäl får man naturligtvis också väva in i detta, även
            om jag inte uttryckligt sade det tidigare.
          </note>
          <note>
            Det är därför vi vill ha en större nationell kvot att kunna fördela.
            Men med era förslag till mjölkkvotstilldelning hade risken blivit
            stor att vi år
          </note>
          <note>
            1995 nästan skulle fått en överproduktion i detta land.
          </note>
          <note>
            Det skulle ha varit mycket pinsamt om vi inte kunnat hantera
            detta, så att Sverige t.o.m. åkt på att betala en straffavgift
            till EU.
          </note>
          <note>
            Av detta skäl finns det nu en större nationell kvot som vi kan
            försöka att dela ut på ett mer rättvist sätt.
          </note>
          <note type="speaker">
            Anf. 133 LENNART DALÉUS (c) replik:
          </note>
          <note>
            Fru talman! Nu har kvoten inte blivit större, och dessutom uppdelas
            den på det här sättet på ett orättvist sätt.
          </note>
          <note>
            Det är väl ändå den tydliga sanningen att det inte blir möjlighet
            att ta hänsyn till de förhållanden jag beskrev tidigare med den
            fördelningsmodell som
          </note>
          <note>
            Socialdemokraterna förespråkar om man icke ägnar sig åt en stor
            och omfattande dispensbyråkrati som väl knappast kan tjäna någons
            intressen.
          </note>
          <note>
            Det är uppenbart att vi har olika uppfattningar om arealbidraget.
            Det är inte så mycket att bråka om. Vi har den uppfattningen att
            det behövs fler än tre områden för att man skall kunna ha det
            utrymme som behövs för att möta kravet på att kunna ta hänsyn
            till avkastningen inom ett skördeområde. Det gör man uppenbart
            inte med en så trubbig modell som en treområdesindelning.
          </note>
          <note>
            Fru talman! Jag håller mig med en viss tjatighet fast vid att
            jag fortfarande inte är klar över majoritetens besked. Maggi Mikaelsson
            sade mycket tydligt innan vi åtskildes för middagspausen att man
            återkommer med besked på de konkreta punkterna när det gäller
            miljöstödet och de olika andra frågor som skall behandlas under
            fredagens debatt. Detta återkommer hon med, och majoriteten får
            man då förmoda, i budgetredovisningen.
          </note>
          <note>
            Det är ändå litet av ett besked att det som gäller konkret ekonomi
            kring de frågor som vi skall besluta om i morgon och på fredag
            kommer ni att redovisa i sin helhet i budgetpropositionen. Då
            har vi i alla fall någonting att börja bita i, fru talman.
          </note>
          <note type="speaker">
            Anf. 134 INGE CARLSSON (s) replik:
          </note>
          <note>
            Fru talman! Det är självfallet regeringens ambition att även
            på detta område lägga fram förslag som vi har sagt att vi skall
            återkomma med i budgeten. Det pågår förvisso en hel del förhandlingar
            fortfarande.
          </note>
          <note>
            Men jag kan inte i dag se att det finns något som hindrar att
            det vi har diskuterat i utskottet skall återkomma i budgeten.
          </note>
          <note>
            Det sades att det blir en rad dispensärenden när det gäller mjölkkvoterna.
            Det är klart att det blir på det sättet under ett inledningsskede.
            Men det blir inte mer byråkrati med våra förslag än med det förslag
            som ni har fört fram.
          </note>
          <note>
            Ni säger att varje mjölkproducent skall skära ner produktionen
            med ett antal procent. Det är klart att det blir en byråkrati
            när myndigheter skall tala om att man bara får en viss kvot. Man
            får ställa sig i kö och slakta ur djurbesättningen. Det blir mångdubbel
            byråkrati på det sättet.När det gäller arealbidragen hade vi den
            förhoppningen att vi skulle kunna få en bredare uppgörelse även
            om vi hade en mycket svår tidspress på oss. Nu är vi ändå tre
            partier som har en avvikande uppfattning emot budgetpropositionen.
            Om vi hade fått fortsätta ett tag till är det mycket möjligt att
            flera av de borgerliga partierna hade följt med oss.
          </note>
          <note>
            Man kan ha olika uppfattningar om detta. Man kan ha ett större
            antal. Då kan det vara ett mindre gap emellan dem. Det går alltid
            att styra upp detta. Nu har vi fastnat för det här. Vi tycker
            faktiskt att det blir bra.
          </note>
          <note>
            På det här sättet kan vi också skjuta upp arealbidragen. På det
            sättet kan vi spara skattebetalarnas pengar.
          </note>
          <note type="speaker">
            Anf. 135 INGVAR ERIKSSON (m) replik:
          </note>
          <note>
            Fru talman! Inge Carlsson säger i sitt inlägg att den borgerliga
            regeringen började återreglera. Det är inte frågan om återreglering.
            Det är frågan om en anpassning till ett annat system. Det är nödvändigt
            när vi nu kommer med i EU. Det är nödvändigt för att skapa rimliga
            förutsättningar för en konkurrens på lika villkor. Det är detta
            det är frågan om. Därför är det så djupt beklagligt att ni socialdemokrater
            inte har velat medverka i det arbetet.
          </note>
          <note>
            Sedan säger Inge Carlsson också att det blir mer byråkrati med
            det borgerliga förslaget när det gäller mjölkkvoterna. Jag kan
            inte förstå det riktigt. Det blir ju bara besvärligare om man
            skall ha ännu mer att fördela, som Inge Carlsson vill med 170
            miljoner ton som skall fördelas. Det måste bli mer byråkrati med
            det förslaget. Vi har haft den inriktningen att hamna så nära
            dagens produktion som möjligt. Det skulle ju skapa mindre problem.
          </note>
          <note>
            Sedan svarade inte Inge Carlsson på mina frågor.
          </note>
          <note>
            Det gällde den allvarliga frågan om spannmålsarealen. Nu säger
            Inge Carlsson tvärtom att sydsvenska bönder hade stått inför risken
            att få en mycket hög kapitalisering om de hade fått det arealbidrag
            som är jämförbart med det som man har på andra sidan Öresund.
            Jag kan inte riktigt förstå det.
          </note>
          <note>
            Det är ju alldeles uppenbart att om vi skall kunna konkurrera
            på lika villkor med dansken måste vi ju få samma ersättningar
            när spannmålspriserna sänks. Det är tvärtom så att det förslag
            som ni står för innebär att kapitaliseringen flyttar norröver
            och skapar ännu värre problem, inte minst när avregleringen tar
            fart i
          </note>
          <note>
            EU. Då har man för höga markvärden genom kapitalisering av den
            mark som inte har den här produktiviteten. Det tycker vi är mycket
            allvarligt.
          </note>
          <note>
            Jag fick som sagt var inget svar på mina frågor.
          </note>
          <note>
            Det gällde framför allt en fråga. Alla de förslag som ni nu har
            lagt fram, tillsammans med dem som aviseras, leder till mycket
            sämre konkurrensförutsättningar för inte minst det sydsvenska
            jordbruket. Jag vill ha ett besked om varför ni inte kunde samarbeta,
            som Ingvar Carlsson sade i regeringsförklaringen, och lösa detta
            på ett bättre sätt.
          </note>
          <note>
            Sedan vill jag också fråga Inge Carlsson vilka nivåer arealersättningen
            kommer att hamna på.
          </note>
          <note type="speaker">
            Anf. 136 INGE CARLSSON (s) replik:
          </note>
          <note>
            Fru talman! Jag förstår att Ingvar Eriksson som har varit LRF-ordförande
            i någon krets nere i Skåne i
          </note>
          <note>
            26 år här i riksdagen enbart vill kämpa för jordbrukarna från
            den södra delen av det här landet.
          </note>
          <note>
            Men nu får Ingvar Eriksson även klä i sig rollen som riksdagsledamot
            och se till att vi kan ha ett jordbruk i hela Sverige. Det är
            väl det som är den stora skillnaden mellan oss och de övriga partierna
            och speciellt Moderata samlingspartiet. De vill naturligtvis suga
            ut så mycket som möjligt av EU:s mera byråkratiska politik.
          </note>
          <note>
            Men jag hävdar att om vi skulle ha gått på den linje som ni moderater
            förfäktar, att vi skulle ha elva områden och ett arealbidrag på
            de stora slätterna i
          </note>
          <note>
            Skåne på 3 200 kronor, skulle det långsiktigt uppstå mycket stora
            risker för att man skulle bli av med spannmålsodlingen. Det var
            precis vad som hände i
          </note>
          <note>
            Holland. Det går inte att tro att man skall kunna jobba på lika
            villkor.
          </note>
          <note>
            I Danmark har de ett arealbidrag. Om vi skulle ha fastnat för
            ett arealbidrag skulle bönderna på
          </note>
          <note>
            Skåneslätten inte få ett något högre arealbidrag. Nu har vi valt
            tre. Det är med tanke på att jordbrukarna i
          </note>
          <note>
            Mellansverige och längre upp skall få en bättre ekonomi.
          </note>
          <note>
            När det gäller mjölkkvoterna tycker jag att det var ganska fräckt
            av Ingvar Eriksson att beskylla Mats
          </note>
          <note>
            Hellström för att vi inte fick en överkvot på 3,7
          </note>
          <note>
            miljoner ton. EU har ett överskott i dag. Detta var inga riktiga
            förhandlingar. EU bestämde att vi i
          </note>
          <note>
            Sverige skulle få 3,3 miljoner ton. Punkt och slut. Det fanns
            ändå ett utrymme för att vi skulle kunna öka tillväxten på det
            här området.
          </note>
          <note>
            Fru talman! Sedan tycker Ingvar Eriksson att jag beskyller de
            borgerliga ledamöterna för att reglera politiken. Det gjorde ni
            ju från 1990 års uppgörelse.
          </note>
          <note>
            Nu är det ju EU som bestämmer. Nu måste vi gå in i det här byråkratiska
            systemet där friheten blir mycket mindre och där byråkratin, subventioner
            och allt styrs från EU både när det gäller mjölkkvoten och arealbidragen.
          </note>
          <note type="speaker">
            Anf. 137 INGVAR ERIKSSON (m) replik:
          </note>
          <note>
            Fru talman! Inge Carlsson säger att jag är i riksdagen som representant
            för min yrkesgrupp. Jag är visserligen här som representant för
            Sydsverige, men jag också här som representant för svenska bönder
            från Smygehuk och så långt norrut som man kan komma. Det är därför
            jag ser så allvarligt på att man nu försöker att flytta runt arealersättningarna
            så att man får en kapitaliseringseffekt där den inte är naturlig.
            Det har inte Inge Carlsson reagerat på. Det kan ju inte vara rimligt
            att man t.ex. i Norrbotten och
          </note>
          <note>
            Västerbotten får en arealersättning per hektar med
          </note>
          <note>
            1 700 kronor. Där har man kanske arrenden som är noll. Där har
            man kanske, som brukare av en annan gård med animalieproduktion,
            utnyttjat den marken bara för att hålla den öppen. Vad händer
            med den stackars bonden med mjölkproduktion som är beroende av
            sådana arealer när markägaren själv vill ta hem dem därför att
            han kan få det här stödet?
          </note>
          <note>
            Detta skapar orimliga effekter, Inge Carlsson. Det är dem som
            jag har velat belysa. Sedan menar Inge
          </note>
          <note>
            Carlsson uppenbarligen att sydsvenska bönder skall ha sämre förutsättningar
            än de danska kollegerna på andra sidan Öresund. Jag kan inte förstå
            vitsen med detta. Varför skall inte vi i Sverige utnyttja produktionskapaciteten
            där den är som bäst? Svara mig på det, Inge Carlsson!
          </note>
          <note>
            Inge Carlsson kommer själv ifrån ett landskap som har hög produktivitet.
            Jag har en känsla av att han har fått ganska många kontakter med
            lantbrukare i det länet. Då måste han också förstå att den väg
            som ni har valt är mycket farlig. Jag vill också påpeka att EU
          </note>
          <note>
            har valt arealersättningar, med hänsyn taget till produktiviteten,
            just för att minska intensiteten, och inte för att öka den, som
            Inge Carlsson nyss påstod.
          </note>
          <note>
            Det tarvar ytterligare besked, Inge Carlsson!
          </note>
          <note type="speaker">
            Anf. 138 INGE CARLSSON (s) replik:
          </note>
          <note>
            Fru talman! Om vi skulle ha haft samma förhållanden som i Danmark
            skulle vi alltså ha haft ett arealbidrag. Är det verkligen så
            Ingvar Eriksson menar? Nu har vi tre arealbidrag. Det innebär
            att en del får lägre. Det är de uppe i mina områden och längre
            upp i landet. Några får mellanbeloppet, och några får det högre
            beloppet. Det högre beloppet, eftersom vi har valt tre, får de
            stora slättbönderna i
          </note>
          <note>
            Skåne. De kommer att få det högsta arealbidraget.
          </note>
          <note>
            I Danmark får de ju bara snittet allihop. Det var ju så Holland
            gjorde. Man delade in detta i många arealbidrag. Det gjorde att
            markpriserna steg oerhört.
          </note>
          <note>
            Arrendepriserna följde därefter. Till slut var det inte lönsamt
            att producera spannmål där nere eftersom påslagen blev så stora.
            Vi skiljer oss naturligtvis åt här.
          </note>
          <note>
            Jag tycker att kapitaliseringseffekterna slår hårdare där vi
            ger det högsta beloppet. Om vi skulle ge 3 200 eller något liknande
            är faran att ni får svårt att producera spannmål där nere.
          </note>
          <note>
            Det är inte så att det finns stora spannmålsbönder längre upp
            i norr. Markpriserna har inte så stor betydelse för den lilla
            spannmålsproduktion som sker längre norrut.
          </note>
          <note type="speaker">
            Anf. 139 GUDRUN LINDVALL (mp)
          </note>
          <note>
            replik:
          </note>
          <note>
            Fru talman! Inge Carlsson säger att det var en total enighet
            runt 1990 års jordbrukspolitiska beslut. Det är inte riktigt.
            Miljöpartiet var inte överens med övriga partier. Vi ansåg då
            liksom nu att det finns två vägar om vi skall minska överskottsproduktionen.
            Vi kan se till att allt lantbruk minskar intensiteten genom att
            stödja den ekologiska odlingen och mellanformerna mellan konventionell
            odling och ekologisk odling.
          </note>
          <note>
            Det man valde 1990 och det socialdemokraterna tyvärr väljer även
            nu är att stödja det konventionella lantbruket och det ekologiska
            lantbruket, som vi i dag inte riktigt vet vad det blir. Men man
            försöker inte få i gång en utveckling som innebär att allt mer
            areal odlas mindre intensivt. Det skulle bara bra för miljön.
          </note>
          <note>
            Dessutom skulle vi på det sättet kunna få ner överskotten och
            hålla stora marker öppna. Det ekologiska lantbruket kräver större
            arealer än det konventionella.
          </note>
          <note>
            Jag skulle vilja fråga Inge Carlsson om arealklasserna. Inge
            Carlsson säger att vi är tre partier som kan tänka oss färre klasser
            än elva. Det stämmer.
          </note>
          <note>
            Men Miljöpartiet stöder inte det förslag som
          </note>
          <note>
            Socialdemokraterna nu har lagt fram. Vi anser att det sätt ni
            hanterar arealbidragen på är konstlat. Att säga som ni, att vi
            kan skjuta arealbidragen uppåt, dvs. i detta fall till sydsvenska
            höglandet och Norrland, anser vi vara helt fel. Där odlas i dag
            inte spannmål.
          </note>
          <note>
            Den enda förutsättningen för att dessa pengar skall kunna skjutas
            till dessa områden är att man där börjar odla spannmål, på marker
            där man i dag har djurhållning, vall och bete. Vi anser att djurhållning
            och vall och bete skall gynnas på dessa marker, av miljöskäl och
            av många andra skäl. På sydsvenska höglandet har vi t.ex. många
            botaniska värden som gynnas av djurhållning, bete och vall. Att
            som socialdemokraterna skjuta pengarna till sydsvenska höglandet
            och Norrland, kommer att innebära att vi där får icke lönsam spannmålsproduktion,
            som dessutom kommer att vara ett hot mot de värden som socialdemokraterna
            säger sig värna, nämligen det som kallas för landskapsvård. Jag
            har svårt att se hur det skall gå ihop.
          </note>
          <note>
            Man vill skjuta upp arealbidraget till de bygder där vi i dag
            inte har spannmålsodling utan just det vi säger att vi vill värna,
            vall och bete. Samtidigt vill man strypa det stöd som skulle gå
            till just vall och bete på sydsvenska höglandet. Jag får inte
            ihop detta, Inge
          </note>
          <note>
            Carlsson. Får Inge Carlsson ihop det?
          </note>
          <note type="speaker">
            Anf. 140 INGE CARLSSON (s) replik:
          </note>
          <note>
            Fru talman! Gudrun Lindvall går litet för långt fram. Spannmålsodlingen
            uppe i norr är liten, det har jag själv sagt. Men i budgetpropositionen
            kommer vi att presentera en hel del stöd till Norrland, inte minst
            när det gäller vall och bete. Jag tycker att det är litet för
            tidigt att uttala sig så bestämt i denna diskussion.
          </note>
          <note>
            Jag kanske sade att 1990 års beslut var enigt, det är riktigt.
            Men det var ändå en bred majoritet som stod bakom beslutet. Det
            är det beslutet jag menar att vi skulle kunna fullfölja. I princip
            hade svenskt jordbruk och inte minst livsmedelsindustrin stått
            bättre rustade.
          </note>
          <note>
            När det gäller förutsättningar för ekologisk odling vill jag
            påminna Gudrun Lindvall om att vi, under de tre år då borgarna
            hade majoritet i riksdagen, försökte få dem att satsa mera pengar,
            eftersom vi själva gjorde det. Men det var ett mycket negativt
            motstånd.
          </note>
          <note>
            Så har det också varit när vi har lagt fram förslag om mera pengar
            till landskapsvård under de gångna tre åren.
          </note>
          <note>
            Vi har naturligtvis olika syn. Ni är i alla fall med på att elva
            klasser är för mycket. Jag måste ändå säga att ni ligger nära
            oss.
          </note>
          <note type="speaker">
            Anf. 141 GUDRUN LINDVALL (mp)
          </note>
          <note>
            replik:
          </note>
          <note>
            Fru talman! Jag har svårt att säga hur nära Vi var varandra när
            det gäller arealklasserna. vi fick nämligen inte någon inbjudan
            till samtal från socialdemokraterna. Vi förutsattes, precis som
          </note>
          <note>
            Vänsterpartiet, stödja passivt. Det gör inte
          </note>
          <note>
            Miljöpartiet. Vi vill allt se förslagen i förväg. Vi köper inte
            grisen i säcken. Vi vill veta vad det är vi skall stödja. Vi fick
            dra ur socialdemokraterna hur många klasser det skulle bli. Vi
            fick veta att det kunde bli fem eller tre. Så småningom fick vi
            veta att det antagligen skulle bli tre, men det var en information
            som satt långt inne.
          </note>
          <note>
            Jag är litet förvånad över att socialdemokraterna, som ändå brukar
            vara praktiska människor, inte ser att det förslag man nu lägger
            fram har ganska litet med verkligheten att göra. Det går att teoretiskt
            diskutera om att flytta pengar från slättbygderna upp till sydsvenska
            höglandet och Norrland. Men i praktiken fungerar det inte så,
            Inge Carlsson. Det förvånar mig att socialdemokraterna, som brukar
            se till verkligheten, i detta fall nöjer sig med teorin.
          </note>
          <note>
            Det skulle vara mycket olyckligt om många av de bönder som i
            dag bedriver djurhållning och har vall och bete i just dessa områden
            skulle börja odla spannmål. Det anser jag vore ett hot mot de
            miljöer som vi i många andra sammanhang säger att vi vill värna.
            I det landskap där man i dag har landskapsvård skulle man i så
            fall bryta vallen och börja odla spannmål.
          </note>
          <note>
            När det gäller mjölkkvoter är jag också förvånad över att socialdemokraterna
            väljer ett system som är mera teoretiskt än praktiskt. Jag är
            förvånad över att man inte även där försöker få ett system som
            liknar verkligheten så mycket som möjligt. Jag är förvånad över
            teoretiseringen av lantbruket. Men det kanske är så att man egentligen
            inte är riktigt engagerad i dessa frågor. Därför gör man kanske
            det som känns lättast.
          </note>
          <note>
            Men det hänger inte ihop med verkligheten.
          </note>
          <note type="speaker">
            Anf. 142 INGE CARLSSON (s) replik:
          </note>
          <note>
            Fru talman! Vi försöker föra en politik som har med verkligheten
            att göra. Jag tycker att det är bevis nog att vi har tagit intryck,
            inte av LRF-bossarna men däremot av många mjölkproducenter. Vi
            socialdemokrater har faktiskt varit ute mycket i bygderna och
            träffat många mjölkbönder. Det är ungefär ett femtiotal som har
            ringt till mig. Jag har bett dem skriva ner sin situation och
            beskriva den verklighet de lever i. Då har det visat sig att det
            förslag vi lade fram i den socialdemokratiska motionen inte var
            det bästa. Det var därför som vi ändrade oss och tog med även
            1993.
          </note>
          <note>
            Vi vet att det är en stark tillväxt i mjölkproduktionen här i
            landet. Därför är det klokt att vi nu har en landskvot på 170
            000 ton att fördela mellan olika mjölkproducenter som av olika
            skäl har råkat illa ut. De har kommit igen 1994 och utökat eller
            nystartat osv. I detta avseende tycker jag att vi socialdemokrater
            slår vakt om verkligheten och försöker lösa detta på bästa sätt.
          </note>
          <note>
            Det är bara synd att den borgerliga regeringen inte kunde bjuda
            in oss när ni skrev propositionen, så att vi kunde ha haft ett
            bättre samarbete. Denna proposition lades ju fram strax före valet,
            i tron att de borgerliga skulle förlora valet och lämna över ansvaret
            till oss socialdemokrater.
          </note>
          <note>
            Jag tycker att vi försöker se verkligheten. Vi vill slå vakt
            om det svenska jordbruket. Men vi vill göra det på ett så rättvist
            sätt som möjligt och se till att det inte bara är klyschor när
            man säger att hela landet skall leva. Vi vill verkligen se till
            att man även i
          </note>
          <note>
            Norrland och på Gotland och Öland osv. skall ha en verklig möjlighet
            att överleva i ett EU-perspektiv.
          </note>
          <note type="speaker">
            Anf. 143 DAN ERICSSON (kds) replik:
          </note>
          <note>
            Fru talman! Jag försökte i mitt tidigare inlägg se de samlade
            förslagen som kommer att läggas fram på det jordbrukspolitiska
            området. Dagens debatt gäller det första i en räcka förslag som
            kommer att slå hårt mot jordbruk och landsbygd.
          </note>
          <note>
            Jag ställde några frågor till Inge Carlsson, eftersom han också
            är östgöte. Varför vill Inge
          </note>
          <note>
            Carlsson, som socialdemokrat, undandra Östergötland arbetstillfällen?
            Varför vill Inge Carlsson bidra till att avrusta det östgötska
            jordbruket? Hur kommer Inge
          </note>
          <note>
            Carlsson att förklara denna politik för östgötarna?
          </note>
          <note>
            Inge Carlsson säger också att det är LRF-bossar som styr debatten.
            Jag läste häromdagen i tidningen hemifrån att det hade varit 600
            lantbrukare samlade i
          </note>
          <note>
            Linköping. De ställde sig bakom ett enkelt krav om att få en
            rejäl konsekvensbeskrivning av vad de samlade förslagen innebär
            för den östgötske lantbrukaren.
          </note>
          <note>
            Jag kan ställa ytterligare en fråga till Inge
          </note>
          <note>
            Carlsson i hopp om att jag skall få något svar på någon fråga.
            Varför kan inte Socialdemokraterna innan man lägger fram alla
            dessa förslag försöka få fram en konsekvensanalysbeskrivning av
            vad de innebär för svenska jordbrukare, för landsbygden och för
            alla de andra sysselsättningstillfällen som finns där
          </note>
          <note>
            - inte minst inom livsmedelsindustrin.
          </note>
          <note>
            Det fanns ständigt propåer om rejäla konsekvensanalyser inför
            i stort sett varje beslut under den förra mandatperioden. I denna
            fråga finns det över huvud taget ingenting sådant.
          </note>
          <note type="speaker">
            Anf. 144 INGE CARLSSON (s) replik:
          </note>
          <note>
            Fru talman! Ja, jag är gudskelov östgöte.
          </note>
          <note>
            Dan Ericsson frågar hur jag kan tillåta att vi ökar på arbetslösheten
            i Östergötland. Jag vill bara påminna om att det har försvunnit
            ungefär 400 000
          </note>
          <note>
            jobb under de tre år som nu har gått. Dan Ericsson har ofta suttit
            med den borgerliga regeringen och förhandlat och donat. Bara i
            Dan Ericssons hemkommun fanns det ett tag 15 000 arbetslösa människor.
            Det hjälpte inte att Börje Hörnlund var nere i Östergötland och
            talade om att han skulle avgå när arbetslösheten översteg 6 %.
            Ni fortsatte ju med den politiken! Östgötarna har verkligen lidit
            av att
          </note>
          <note>
            Dan Ericsson har varit med och fört en politik som gjort att
            de blivit arbetslösa.
          </note>
          <note>
            Dan Ericsson frågar mig varför vi inte kan lägga fram en konsekvensbeskrivning
            av dagens förslag, de förslag vi beslutar om på fredag, de förslag
            som kommer i budgeten osv.
          </note>
          <note>
            Det är så den socialdemokratiska regeringen arbetar. Man arbetar
            systematiskt noggrant för att se vilka konsekvenser förslagen
            kommer att få. Det gör man i förväg.
          </note>
          <note>
            Ni föreslog att stöden skulle kosta 2,8 miljarder.
          </note>
          <note>
            Svenska folket - skattebetalarna - skulle vara med och delfinansiera.
          </note>
          <note>
            Vi socialdemokrater måste se konsekvenserna.
          </note>
          <note>
            Har vi så mycket pengar att vi kan delfinansiera allt detta?
            Det kan vi inte. I Sverige har vi mycket på grund av er ett budgetunderskott
            på 200 miljarder och en statsskuld på 1 biljon 300 miljarder.
            Vi har jordbrukare som är ganska skuldtyngda. Näringen har lån
            på 60 miljarder kronor.
          </note>
          <note>
            Tänk om vi då skulle börja låna upp mer pengar!
          </note>
          <note>
            Det skulle vara väldigt svårt att få ned räntorna. Om vi skall
            kunna hålla sysselsättningen på en hög nivå är det viktigt, också
            för er, att vi för en politik där vi tar konsekvenserna för alla
            - inte bara för bönderna nere i Skåne eller för dem som Dan Ericsson
            nu vill gå över och värna, dvs. bönderna i Östergötland.
          </note>
          <note>
            Därför är vi noggranna innan vi lägger fram våra förslag, så
            att det inte blir några olyckliga konsekvenser av det hela.
          </note>
          <note type="speaker">
            Anf. 145 DAN ERICSSON (kds) replik:
          </note>
          <note>
            Fru talman! Jag kunde nästan slå mig i backen på att jag skulle
            få detta argument igen. Det får man i varje debatt som förs i
            kammaren med företrädare för
          </note>
          <note>
            Socialdemokraterna. De talar om att det är den förra regeringen
            som har ansvar för arbetslösheten.
          </note>
          <note>
            Det är ju precis tvärtom, Inge Carlsson! Det är ni som är orsaken
            till den stora kris vi faktiskt fortfarande lever mitt uppe i.
            Det är den politik som ni förde under 80-talet som har lagt grunden
            till den ökade arbetslösheten och den plåga den innebär för enskilda
            människor - också i Östergötland. Försök inte att dra er undan
            det ansvaret!
          </note>
          <note>
            Vi har att försöka skapa förutsättningar för ett näringsliv,
            och inte minst för livskraftiga jordbruk, så att vi får i gång
            sysselsättningen igen. Risken är nu att de socialdemokratiska
            förslagen kommer att leda i fel riktning.
          </note>
          <note>
            Inge Carlsson sade tidigare i inlägget att läget hade varit bättre
            om man hade fått genomföra 1990
          </note>
          <note>
            års beslut. Det är precis tvärtom där också! Då hade vi haft
            ännu fler arbetslösa. Ännu fler östgötar hade fått gå och stämpla.
            Hur kan Inge Carlsson säga att läget skulle ha varit bättre för
            svensk jordbrukspolitik om
          </note>
          <note>
            1990 års beslut hade fått genomföras? Han vet att vi då hade
            haft betydligt färre jordbruksföretag och därmed också färre i
            sysselsättning i binäringarna.
          </note>
          <note>
            Gå hem efter debatten, Inge Carlsson, och fundera igenom frågan
            om konsekvensanalys, så att ni på något sätt kan ta er ur alla
            förslag ni nu radar upp!
          </note>
          <note>
            Försök komma på en annan politik som faktiskt leder till att
            vi behåller svenskt jordbruk!
          </note>
          <note type="speaker">
            Anf. 146 INGE CARLSSON (s) replik:
          </note>
          <note>
            Fru talman! Vi skall göra allt för att vi skall kunna fortsätta
            att värna jordbruket och föra en bra jordbrukspolitik i detta
            land.
          </note>
          <note>
            Även om våra bönder är effektiva och duktiga är jag faktiskt
            ganska övertygad om att de hade de kunnat bli ännu mer effektiva
            om vi i stort hade kunnat fullfölja 1990 års beslut. Det fanns
            en stor enighet i riksdagen. Vi tror speciellt att vi skulle ha
            fått en mycket mer effektiv livsmedelsindustri i landet. Skall
            vi klara konkurrensen är det denna som måste bli mer konkurrenskraftig.
            Som vi påpekade i
          </note>
          <note>
            1990 års beslut måste den näringen satsa mer resurser på forskning
            och utveckling, hitta bättre nischer och inte bara exportera stora
            bulkvaror.
          </note>
          <note>
            Vi hade en bra inriktning på politiken, och de andra partierna
            var med. Kds var inte med i riksdagen på den tiden, gudskelov.
            Hade ni varit det vet jag inte hur det skulle ha gått. Vi var
            i alla fall överens, och jag tror att det hade blivit bra om vi
            hade fullföljt det.
          </note>
          <note>
            Det är klart att ni har rätt i att GATT-
          </note>
          <note>
            förhandlingarna drog ut på tiden. Nu är GATT ifatt de andra länderna.
            De andra länderna får göra mycket stora ingrepp nu. Det har vi
            klarat tidigare i och med
          </note>
          <note>
            1990 års beslut.
          </note>
          <note>
            Jag vill inte ha en fortsatt debatt om arbetslösheten, men jag
            vill säga att Börje Hörnlund när han var nere i Dan Ericssons
            hemkommun
          </note>
          <note>
            Norrköping sade att han tänkte avgå om arbetslösheten blev över
            6 %. När svenska folket gjorde så att han fick avgå var arbetslösheten
            14 %.
          </note>
          <note>
            Det måste ändå vara borgarnas förtjänst.
          </note>
          <note>
            Anf. 147 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Låt mig börja med att instämma i
          </note>
          <note>
            Maggi Mikaelssons syn på LRF:s nuvarande roll. LRF
          </note>
          <note>
            är en bland flera intressenter. Jag skall gärna lyssna och diskutera
            med LRF, precis som jag skall lyssna och diskutera med andra företrädare
            - för konsumentrörelser, för miljön, för allergiker osv. De senare
            grupperna har alltför länge varit underrepresenterade i dialogen
            om den svenska jordbrukspolitiken.
          </note>
          <note>
            Låt mig säga till Lennart Daléus att jag känner vägen till Bryssel
            väl, trots att det bara har gått två månader sedan vi fick ny
            regering. Dit åker jag numera väldigt ofta - i snitt en gång i
            veckan. Det gör jag eftersom så mycket av jordbrukspolitiken nu
            beslutas där och inte i denna kammare. Det var det som svenska
            folket bestämde den 13 november. Jag har all respekt för det beslutet.
          </note>
          <note>
            Det betyder att Sverige är medlem av den europeiska unionen om
            drygt två veckor och att det svenska jordbruket inordnas under
            EG:s jordbrukspolitik, CAP. Som vi vet är det en politik som är
            både dyrbar och administrativt komplicerad.
          </note>
          <note>
            Den är en återgång till det som vi trodde att vi hade lämnat
            bakom oss 1990 när vi, precis som Inge
          </note>
          <note>
            Carlsson sade, i väldigt stor enighet beslutade om en reformering
            av den svenska jordbrukspolitiken. Alla partier utom Miljöpartiet
            var med på det beslutet. Det är viktigt att understryka det, för
            också i denna debatt har det framskymtat att 1990 års beslut enbart
            skulle vara ett socialdemokratiskt verk. Så var det inte. Fem
            partier av sex stod bakom det.
          </note>
          <note>
            Med tanke på det jag har sagt om CAP - om EU:s jordbrukspolitik
            - kommer den naturligtvis att reformeras. I vilken takt vet vi
            inte.
          </note>
          <note>
            Men Sverige skall, när det svenska folket har röstat ja i folkomröstningen,
            vara med aktivt och påverka den nya politiken i en riktning som
            bättre stämmer överens med vår syn på ett konkurrenskraftigt och
            konsument- och miljövänligt jordbruk. Mot den bakgrunden kommer
            regeringen att arbeta för förenkling, avreglering och förbilligande
            av den gemensamma jordbrukspolitiken. Kostnaderna för denna utgör
            i dag över hälften av EU:s gemensamma budget. Var och en som tänker
            litet grand framåt i tiden och funderar över framtiden för EU
            - oavsett vad man tror om den framtiden - måste inse att en så
            stor del av EU:s gemensamma budget kommer jordbrukspolitiken i
            fortsättningen inte att kunna dra.
          </note>
          <note>
            Som redan har sagt - det blir litet av upprepning -
          </note>
          <note>
            genomförde den tidigare borgerliga regeringen under de tre senaste
            åren en anpassning av den svenska jordbrukspolitiken till förhållandena
            inom EU. Vi socialdemokrater kritiserade denna anpassning, eftersom
            vi ansåg att den kostade pengar. Det finns en ganska stor och
            dyr nota från de gångna tre åren också på det här området.
          </note>
          <note>
            Vi ansåg också att denna anpassning alltför ensidigt gynnade
            producenterna på konsumenternas bekostnad.
          </note>
          <note>
            Konsumenternas intresse av bra mat till rimliga priser skall
            nu lyftas fram i vad regeringen föredrar att kalla den svenska
            livsmedelspolitiken. I reformarbetet inom EU vill regeringen därför
            prioritera de livsmedelspolitiska frågorna, där vi i stora drag
            kommer att arbeta för en fortsatt och fördjupad CAP-
          </note>
          <note>
            reform efter 1997, som också kommer att omfatta vinoch trädgårdsnäringarna
            och som inriktas på en friare handel med livsmedel.
          </note>
          <note>
            Därför är det övergripande syftet med regeringens politik på
            livsmedelsområdet
          </note>
          <note>
            - att på ett mer rättvist sätt fördela EU-
          </note>
          <note>
            medlemskapets kostnader och intäkter mellan konsumenter, skattebetalare
            och bönder,
          </note>
          <note>
            - att - som sagts tidigare i dag - mot bakgrund av den ekonomiska
            situation som vi har i landet bidra till en minskning av statens
            utgifter för jordbruket,
          </note>
          <note>
            - att begränsa jordbrukets negativa miljöpåverkan bl.a. genom
            att använda miljöavgifter som ekonomiska styrmedel,
          </note>
          <note>
            - öka jordbrukets positiva miljöpåverkan genom att prioritera
            åtgärder för landskapsvård och bevarande av den biologiska mångfalden,
            och
          </note>
          <note>
            - att - genom en mer offensiv konkurrenspolitik -
          </note>
          <note>
            öka den svenska livsmedelssektorns konkurrenskraft.
          </note>
          <note>
            På kort sikt anser regeringen att det är angeläget att
          </note>
          <note>
            - förstärka livsmedelskontrollen genom att inrätta en europeisk
            livsmedelsmyndighet, finansierad inom
          </note>
          <note>
            FEOGAS ram,
          </note>
          <note>
            - minimera användningen av kemiska tillsatser för konservering
            av livsmedel,
          </note>
          <note>
            - förbjuda bestrålning av livsmedel,
          </note>
          <note>
            - öka livsmedlens hållbarhet genom fördjupade kvalitets- och
            hälsokrav,
          </note>
          <note>
            - införa tydligare märkning med avseende på ursprung och tillsatser,
            och
          </note>
          <note>
            - förbättra djurskyddet med den svenska djurskyddslagstiftningen
            som utgångspunkt. Det kan gälla intensiv boskapsuppfödning och
            regler för båsplatser och transporttider, där Ministerrådet i
            går där jag själv deltog tyvärr inte kunde ena sig om ett kompromissförslag
            om bl.a. maximala transporttider för slaktdjur. Det betyder att
            vi måste fortsätta att driva på i ministerrådet i denna fråga.
          </note>
          <note>
            När det gäller spannmål och oljeväxter finns det enligt min mening
            starka skäl för att fördjupa reformen.
          </note>
          <note>
            På spannmålsområdet är det viktigaste inslaget i den reform av
            CAP som antogs av ministerrådet 1992
          </note>
          <note>
            en sänkning av stödpriset för spannmål.
          </note>
          <note>
            Jordbruksreformen inom EU innebär således inte att de traditionella
            instrumenten i jordbrukspolitiken -
          </note>
          <note>
            gränsskydd, intervention och exportbidrag -
          </note>
          <note>
            avskaffas, men de kommer att minska i betydelse.
          </note>
          <note>
            Förskjutningen från prisstöd till direktstöd kan förväntas innebära
            en minskad intensitet i odlingen, ökad konsumtion och på sikt
            minskade överskott.
          </note>
          <note>
            Fru talman! Enligt CAP-reformen kan medlemsländerna själva bestämma
            hur arealbidragen skall fördelas på olika regioner. Det är ett
            av de ganska få områden där den svenska riksdagen har makt att
            bestämma över den i övrigt harmoniserade jordbrukspolitiken.
          </note>
          <note>
            Den förra regeringens förslag om indelning av landet i 11 arealbidragsklasser
            med en skillnad på ca
          </note>
          <note>
            200 kr mellan varje klass skulle enligt vår uppfattning leda
            till en snabb och kraftig kapitalisering av bidragen i Sveriges
            bästa jordbruksområden. Detta skulle i sin tur leda till en fortsatt
            allt intensivare odling, något som denna regering - inte minst
            av miljöskäl - inte kan ställa sig bakom.
          </note>
          <note>
            Med ett mindre antal klasser kan man däremot åstadkomma en utjämning
            av arealbidragen mellan olika delar av landet och därigenom gynna
            framför allt jordbruket i skogs- och mellanbygderna i södra
          </note>
          <note>
            Sverige och i stödområde 4 i norra Sverige. Detta har
          </note>
          <note>
            Inge Carlsson utförligt redogjort för i replikskiften med olika
            debattörer.
          </note>
          <note>
            På det här sättet kan man delvis - jag betonar det -
          </note>
          <note>
            minska det nationellt finansierade strukturstödet, någonting
            som är eftersträvansvärt ur statsfinansiell synpunkt. Jag vill
            emellertid betona att jag är mycket medveten om att det inte går
            att byta äpplen mot päron. Därför är betoningen av ordet delvis
            viktig.
          </note>
          <note>
            Riksdagens jordbruksutskott har nu stannat för en indelning av
            landet i tre regioner med en intervall på ungefär 200 kr mellan
            regionerna.
          </note>
          <note>
            Med den inriktning av CAP som jag nu skisserat gynnas jordbruket
            i länder där, såsom i Sverige, merparten av arealen finns hos
            små och medelstora jordbruk och där kemikalieanvändningen begränsats.
          </note>
          <note>
            Några ord om mjölkkvoterna, som också har diskuterats här länge
            och väl. Vi vill ha ett system som motverkar kapitalisering av
            kvoterna i form av högre pris på jordbruksfastigheter, och vi
            vill motverka en oreglerad handel med kvoter.
          </note>
          <note>
            Detta har Inge Carlsson tidigare redogjort för. Han har också
            redogjort för utskottsmajoritetens ställningstagande, varför jag
            inte närmare går in på betänkandet i den delen.
          </note>
          <note>
            När det gäller själva administrationen av hela det här väldigt
            komplicerade systemet har vi också här en annan syn än den tidigare
            regeringen, som ville koncentrera administrationen till väldigt
            stor del till
          </note>
          <note>
            Jönköping. Vi har sagt att vi skall försöka trycka ut administrationen
            på länen i så stor utsträckning som möjligt. Det är viktigt av
            flera skäl - inte minst därför att det ger länen värdefulla jobb.
            Jag har själv arbetat i en lantbruksnämnd på den tiden de fanns,
            och jag vet hur betydelsefullt det är att bönder kan ringa till
            olika tjänstemän på lantbruksnämnden, som känner bönderna i den
            landsända där de jobbar. Det finns ett ömsesidigt förtroende och
            en kunskap som är ovärderlig när man nu går in i ett system som
            kräver så mycket av byråkrati och blanketter. Jag tror därför
            att det är bra att man i så stor utsträckning som möjligt kan
            få ut dessa jobb på länen.
          </note>
          <note>
            Vi anser att administrationen skall handhas av
          </note>
          <note>
            Jordbruksverket och i möjligaste mån av länen. Det är viktigt
            att den småskaliga och fristående förädlingsindustrin inte missgynnas
            när man skall fördela mjölkvoterna.
          </note>
          <note>
            Vi har också i olika sammanhang skrivit att ett medlemskap i
            en nationell organisation eller sammanslutning inte skall vara
            ett villkor för att en jordbrukare skall kunna verka inom den
            kvoterade produktionen och dess förädling.
          </note>
          <note>
            Vi kommer att ge Konkurrensverket i uppdrag att noga följa utvecklingen
            mot bakgrund av den bristande konkurrensen inom förädlingsledet.
            Vi kommer också att pröva om leverans- och mottagningsplikten
            är förenlig med EU:s konkurrensregler.
          </note>
          <note>
            I utformningen av EU:s obligatoriska sektors- och programplaner
            ser regeringen samråd mellan berörda myndigheter som en viktig
            del. I det sammanhanget blir lantbrukskooperationens framtida
            roll att -
          </note>
          <note>
            tillsammans med övrig livsmedelsindustri och andra intressenter
            - ge synpunkter på prioriteringar och lämna underlag för myndigheternas
            arbete.
          </note>
          <note>
            Ansvaret för de här sektorsplanerna skall emellertid, som jag
            sade, i första hand ligga på länsstyrelsernas lantbruksenheter.
          </note>
          <note>
            Fru talman! Vägen till en miljövänlig, konsumentfrämjande och
            konkurrenskraftig livsmedelspolitik kan förvisso tyckas både lång
            och snårig. Jag har nu redogjort för regeringens syn på
          </note>
          <note>
            Sveriges roll i det europeiska jordbrukssamarbetet och på de
            åtgärder som vi anser nödvändiga och önskvärda för att tillsammans
            med övriga länder inom
          </note>
          <note>
            Unionen åstadkomma en livsmedelspolitik som efter
          </note>
          <note>
            1997 präglas av lägre kostnader, mindre byråkrati, friare handel
            och en bättre miljöanpassning - allt till gagn för både konsumenter
            och producenter.
          </note>
          <note type="speaker">
            Anf. 148 LENNART DALÉUS (c) replik:
          </note>
          <note>
            Fru talman! Det är ju tryggt att höra att jordbruksministern
            nu är väl förtrogen med vägen till
          </note>
          <note>
            Bryssel och att hon åker dit flera gånger i månaden eller i veckan.
          </note>
          <note>
            Jag tillhörde några som gick i spetsen för att
          </note>
          <note>
            Sverige skulle gå in i EU, om också kanske inte så mycket för
            att jordbruksministern skulle komma dit, och vi har blivit litet
            oroade. Vi tycker att det är viktigt att hela Sveriges villkor
            tas med i EU-arbetet.
          </note>
          <note>
            Inte minst jordbrukarna hörde till den grupp som just gick i
            spetsen för ett svenskt inträde i EU, och man gjorde det på några
            premisser. Man utgick från att man skulle bli rättvist behandlad,
            och det har jordbruksministern nu misslyckats med. Tankarna går
            osökt till den kände trädgårdsmästaren.
          </note>
          <note>
            Vi kan förstå att när jordbruksministern och
          </note>
          <note>
            Vänsterpartiet förenar sig om att utforma en politik för det
            svenska jordbrukets roll i EU blir resultatet någonting som vi
            inte riktigt hade kunnat räkna med från början. Sanningen om Brysselresan
            är väl den att jordbruksministern inte direkt sitter i loket utan
            har tvingats upp på sista vagnen för att motvilligt, får man förmoda,
            företräda de svenska intressena på det här området.
          </note>
          <note>
            Detta illustrerar, fru talman, också en passus som sedan kommer
            att kunna läsas i protokollet från dagens debatt. Jordbruksministern
            säger att kostnaderna nu skall fördelas rättvist på konsumenter,
            skattebetalare och bönder. Smaka på det en stund -
          </note>
          <note>
            konsumenter, skattebetalare och bönder. Jag vågar säga att de
            flesta av oss här i kammaren är konsumenter och skattebetalare,
            men si, det är också bönderna. Här lägger man till en grupp som,
            utöver att vara konsumenter och skattebetalare, finns i tillvaron
            i en annan egenskap för vilken de också skall bära en avgift.
            Jag har svårt att förstå det resonemanget. Jag skall inte utveckla
            det ytterligare - jag tror att var och en som lyssnat på det förstår
            det orimliga i det.
          </note>
          <note>
            Jordbruksministern talade mycket utförligt om
          </note>
          <note>
            EU, och jag ställer mig gärna bakom många av de ambitioner som
            hon framförde. Men det hade kanske varit viktigare om vi i dag
            hade fått en tillstymmelse till en konsekvensanalys av den jordbrukspolitik
            som jordbruksministern för tillsammans med
          </note>
          <note>
            Vänsterpartiet. Det vore bra att få en sådan före beslutsfattandet.
          </note>
          <note>
            Anf. 149 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Jordbrukarna gick i spetsen för ett ja till EU, säger
            Lennart Daléus. Ja, sanningen var väl den att LRF och dess ledning
            gick i spetsen för detta.
          </note>
          <note>
            Jag har under hösten och även tidigare träffat många jordbrukare.
            Man kunde utläsa av analyserna av vem som röstade vad i Sverige
            att långt ifrån alla jordbrukare röstade ja.
          </note>
          <note>
            Ledningen för LRF gick i spetsen för ett ja, och man satsade
            tillsammans med Svenska
          </note>
          <note>
            Arbetsgivareföreningen stora pengar för detta ändamål.
          </note>
          <note>
            Det kan inte ha varit obekant för vare sig LRF:s ledning, för
            Lennart Daléus eller för någon annan som läser tidningar, t.ex.
            för dem som följer debatten i tidningen Land, att jag under hela
            detta år har talat på möten där lantbrukare deltagit. Jag har
            där sagt två saker. Den ena var att även om vi nu har ett avtal
            som är framförhandlat vad gäller miljö, struktur osv., är det
            inte säkert att vi i de villkorade programmen har råd att ta emot
            de pengar som är framförhandlade. Det kan inte ha varit obekant
            för någon att detta har framförts, inte som min personliga uppfattning
            utan som en uppfattning från det socialdemokratiska partiet.
          </note>
          <note>
            Den andra saken är något som jag kanske inte själv har drivit
            lika hårt som andra i mitt parti, nämligen att de som nu får stora
            fördelar av ett medlemskap också måste bidra litet mer än andra.
          </note>
          <note>
            Signalen var mycket tydlig, eftersom bl.a. jordbruket nämndes
            som en grupp som skulle få stora fördelar.
          </note>
          <note>
            Trots dessa propåer från vår sida valde LRF-
          </note>
          <note>
            ledningen att fortsätta att propagera för ett ja. Jag kan inte
            tolka det på annat sätt än att man, trots dessa pålagor och trots
            att man visste att en socialdemokratisk regering kanske inte skulle
            komma att utnyttja alla bidrag, tyckte att det skulle vara bra
            för det svenska jordbruket med ett medlemskap.
          </note>
          <note type="speaker">
            Anf. 150 LENNART DALÉUS (c) replik:
          </note>
          <note>
            Fru talman! Det är möjligt att jag var litet slarvig när jag
            sade att bönderna gick i spetsen för ett medlemskap. Jag brukar
            resonera så att om det socialdemokratiska partiet säger något,
            är det förhållandevis representativt för socialdemokraterna.
          </note>
          <note>
            Jag skall inte lägga mig i frågan om representativiteten, men
            jag brukar på motsvarande sätt litet slarvigt tro att LRF i huvudsak
            är representativt för jordbrukarna. Vi vet att det finns avvikare
            inom socialdemokratin, och det finns naturligtvis avvikare också
            bland bönderna när det gäller synen på EU.
          </note>
          <note>
            Jag tror ändå att det är rimligt att säga att de svenska jordbrukarna
            ville att Sverige skulle gå in i
          </note>
          <note>
            EU - av många skäl, bl.a. därför att det var den enda möjligheten
            för dem att få utrymme för en konkurrens och en livskraft i en
            kommande relation med Europa.
          </note>
          <note>
            Jag tycker också att det är bra att jordbruksministern tidigare
            har talat på möten, varvid hon - som jag nu förstår - har hotat
            med att Sverige inte skulle utnyttja det framförhandlade avtalet.
            Jag tror att det hotet kanske inte tillräckligt togs på allvar,
            och det beklagar jag. Man lyssnade naturligtvis mer på Ingvar
            Carlssons redovisning inför EU-
          </note>
          <note>
            omröstningen, och däri rymdes inte mycket av hot om att man inte
            skulle utnyttja det framförhandlade avtalet. Jag har själv inte
            hört honom säga något sådant.
          </note>
          <note>
            Vem som var representativ kan vi kanske lämna därhän, men jag
            är litet besviken på representativiteten i detta agerande.
          </note>
          <note>
            Jag vill vidare återkomma till en liten fråga i sammanhanget.
            Jag ställde tidigare en fråga om
          </note>
          <note>
            Gotland. Även om det gäller en del i ett större sammanhang, tror
            jag att det vore viktigt att vi här och nu kunde får en uttolkning
            av ett gemensamt ansvar för hur Gotland skall kunna ta del av
            den svenska nationella sockerkvoten. Denna gör det möjligt för
            oss att ha en sockerproduktion på Gotland, inte bara en sockerbetsodling.
          </note>
          <note>
            Till slut, fru talman, sade jordbruksministern att de som propagerade
            för ett ja kanske inte lyssnade tillräckligt och att de nu skall
            bära mera av kostnaderna. Som jag sagt i ett tidigare anförande
            har jag svårt att förstå det resonemanget. När Sverige genom regering
            och riksdag fattar ett nationellt beslut vid vars utformning några
            har varit särskilt aktiva, skall just de som har agerat och som
            har trott på auktoritativa resonemang straffas särskilt.
          </note>
          <note>
            Anf. 151 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Jag kan bara säga att inte bara jag utan också Mats
            Hellström, som då var vår talesperson och fortfarande är det i
            dessa frågor, hade precis samma uppfattning, trots att vi i kampanjen
            stod på var sin sida. Vi sade båda att det inte är säkert att
            Sverige har råd att utnyttja alla stöd. Anledningen härtill är
            naturligtvis att det för detta krävs en svensk medfinansiering
            med nya svenska skattepengar. Vi måste göra en prioritering mellan
            ytterligare stöd till jordbruket och stöd till kommunerna, dvs.
            i förlängningen till undervisning, till barnomsorg, till äldreomsorg,
            till vägar eller till poliser, sådant som vi betalar med våra
            skattepengar. Det är att ta ansvar för helheten.
          </note>
          <note>
            När det sedan gäller Gotland blev jag mycket förvånad när jag
            börjat gräva mig ned i hur den tidigare regeringen skötte förhandlingarna.
            Jag är synnerligen förvånad över att man släppte Gotland, att
            man inte förhandlade om en regional sockerkvot för
          </note>
          <note>
            Gotland.
          </note>
          <note>
            Jag har försökt analysera det hela. Jag har talat med många personer
            i Bryssel om det. Den enda förklaring jag fått är att detta inte
            var en fråga för
          </note>
          <note>
            Bryssel, utan en nationell fråga - här var en kamp mellan Skåne
            och Gotland. Den tidigare jordbruksministern valde, av skäl som
            jag inte känner till men möjligen kan ana, att prioritera Skåne
            framför
          </note>
          <note>
            Gotland.
          </note>
          <note>
            Vi har diskussioner om det här, och vi har goda förhoppningar,
            även om det är i elfte timmen. Just nu diskuteras i Bryssel den
            nya sockerregimen. Jag hoppas att vi trots den tidigare regeringens
            försumlighet på den här punkten skall kunna få igenom en regional
            kvot för Gotland.
          </note>
          <note type="speaker">
            Anf. 152 GUDRUN LINDWALL (mp)
          </note>
          <note>
            replik:
          </note>
          <note>
            Fru talman! Jordbruksministern talar om dyra notor för jordbruket.
            Låt oss konstatera att den nota vi har fått betala för 1990 års
            jordbruksbeslut inte varit så liten den heller.
          </note>
          <note>
            Nu skall en del av omställningsbidragen betalas tillbaka, och
            dessa jordar skall börja odlas igen. Vi står då inför ett problem
            som jag hoppas att lantbruket kan lösa på ett bra sätt. På många
            av dessa marker har det växt ogräs, och det finns stora kvantiteter
            ogräsfrö i dem. Jag hoppas att det inte kommer att leda till en
            sprutomgång av sällan skådat slag i Sverige. Det finns risk för
            att den round-up-mängd som kommer att sprutas ut kommer att öka
            väsentligt nästa år.
          </note>
          <note>
            Jordbruksministern talade mycket om att vi skall försöka få ett
            konsumentperspektiv på jordbrukspolitiken. Det låter mycket bra.
            Om vi ser vad som efterfrågas i dag finner vi att det är KRAV-
          </note>
          <note>
            odlade produkter. Faktum är att Sverige inte kan själv producera
            tillräckligt mycket KRAV-odlat för att täcka det konsumentintresse
            som finns. Vi tvingas importera.
          </note>
          <note>
            Det borde leda jordbruksministern till att snabbt försöka få
            till stånd en politik som gynnar ekologisk odling.
          </note>
          <note>
            När jordbruksministern talar om att LRF skall vara en av intressenterna
            kan jag säga att de andra intressenterna naturligtvis är Alternativodlarnas
            riksförbund och Naturskyddsföreningen, som har funnits med i arbetet
            för att ta fram underlaget för miljöstöden och förstärkta miljöinsatser
            i jordbruket, och som också kritiserat den politik som
          </note>
          <note>
            Socialdemokraterna och Vänsterpartiet nu avser att föra vad gäller
            miljöstöden.
          </note>
          <note>
            Man menar att de miljöstöd som fanns i det tidigare förslaget,
            nämligen strukturstöden, miljöstöden och framför allt stöden till
            resurshushållande konventionellt jordbruk skulle få i gång en
            ändring som på sikt skulle ge oss alltmer ekologisk odling.
          </note>
          <note>
            Jag hoppas att jordbruksministern tar i alla fall de organisationernas
            synpunkter på allvar. De säger, precis som Miljöpartiet, att visst
            går det att få råd med de här stöden om vi höjer miljöavgifterna
            och ser till att de blir så höga att de kan täcka de kostnader
            som
          </note>
          <note>
            Sverige har för dessa stödformer.
          </note>
          <note>
            Jag har talat med många konventionella odlare om det här. Det
            finns en stor förståelse för en höjning av miljöavgifterna med
            avsikten att kunna ha kvar de stöd som funnits i det tidigare
            förslaget, bl.a. stödet till vall och bete och till resurshushållande
            konventionellt jordbruk.
          </note>
          <note>
            Det skulle, jordbruksministern, leda till det jordbruk jag hoppas
            vi är överens om att vi vill få, nämligen ett jordbruk betydligt
            mindre rikt på kemikalier, och ett som gynnar den ekologiska odlingen.
          </note>
          <note>
            Anf. 153 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Får jag först instämma i det sista som
          </note>
          <note>
            Gudrun Lindwall sade, att vi är överens om att vi vill ha ett
            jordbruk som har mindre av kemikalier i sig.
          </note>
          <note>
            Självklart är det så.
          </note>
          <note>
            Låt mig sedan gå baklänges i det frågebatteri som
          </note>
          <note>
            Gudrun Lindwall avlevererade. När det gäller att höja miljöavgifterna
            ytterligare vet jag att det är en linje som bl.a. Svenska Naturskyddsföreningen
            driver. Jag är nog litet tveksam till att göra detta. Jag tror
            att det räcker med den avgiftshöjning vi infört under hösten.
          </note>
          <note>
            Jag har i dag talat med olika representanter för
          </note>
          <note>
            KRAV-odlade, alternativodlade jordbruksprodukter.
          </note>
          <note>
            Det är självklart att jag också lyssnar till och diskuterar med
            dem. Vi talade om hur man skulle kunna uppnå det beslut som de
            själva faktiskt drivit fram genom en god lobbyverksamhet i Sveriges
            riksdag. Ett enigt jordbruksutskott stod bakom beslutet i våras
            att vid sekelskiftet skulle minst 10 %
          </note>
          <note>
            av den nuvarande jordbruksproduktionen vara ekologiskt omställd.
          </note>
          <note>
            Självklart vill vi inte nu ha en stor sprutomgång.
          </note>
          <note>
            Jag tror att den avgiftshöjning som vi gjort på handelsgödsel
            och bekämpningsmedel kommer att borga för att man inte sprutar
            mer. Vår avsikt är naturligtvis att man skall spruta mindre.
          </note>
          <note>
            Jag tror att vi är överens om konsumentpolitiken.
          </note>
          <note>
            Den har varit eftersatt. Vi funderar just nu på hur konsumentpolitiken
            på matens område skall vara i framtiden. Vi har inget färdigt
            svar. Vi avser att bjuda in representanter för samtliga partier
            till en diskussion om hur man skall gå vidare. Är
          </note>
          <note>
            Konsumentberedningen ett bra forum? Gör de rätt saker? Eller
            kan man utveckla konsumentorganisationer eller konsumenttänkandet
            på ett annat sätt? Jag ser fram emot en diskussion också med Miljöpartiet.
          </note>
          <note>
            Slutligen: Notan blev dyr av 1990 års beslut, det håller jag
            med om. Det blev inte den nota som var förutsatt. Den blev nästan
            dubbelt så dyr. Vi hade trott att det skulle kosta så där 13,6
            miljarder på en femårsperiod. Nu är notan nästan dubbelt så hög.
            Det är naturligtvis inte bra.
          </note>
          <note type="speaker">
            Anf. 154 GUDRUN LINDWALL (mp)
          </note>
          <note>
            replik:
          </note>
          <note>
            Fru talman! När det gäller socialdemokraternas politik hamnar
            vi hela tiden i precis det här: Man talar om stöd till alternativodling
            och man talar om stöd för att få i gång alltmer ekologisk odling,
            men i praktiken stöder man det konventionella lantbruket. Här
            hade socialdemokraterna en chans att ändra den politiken genom
            att se till att höja miljöavgifterna på ett sådant sätt att man
            får ett incitament för konventionella lantbrukare att använda
            mindre handelsgödsel, i kombination med att det skall finnas möjligheter
            att gå in i programmet resurshushållande konventionellt jordbruk.
          </note>
          <note>
            Dvs. om man minskar mängden handelsgödsel och uppfyller ett antal
            andra miljökrav så skall man kunna få ett stöd.
          </note>
          <note>
            Det måste finnas en förståelse hos socialdemokraterna för att
            det inte är helt enkelt att lägga över från konventionell odling
            till ekologisk.
          </note>
          <note>
            Det krävs politiska och ekonomisk-politiska styrmedel för att
            man skall klara av det.
          </note>
          <note>
            Jag saknar den insikten hos socialdemokraterna.
          </note>
          <note>
            Man kan inte bara tro att bönderna lätt kan lägga om till ekologisk
            odling. Det är svårt i övergången. Det kan gå fel. Man behöver
            en extra ekonomisk ersättning för att klara det.
          </note>
          <note>
            Skall vi kunna nå det mål vi har satt upp, att 10 %
          </note>
          <note>
            av åkerarealen skall vara ekologiskt odlad fram till år
          </note>
          <note>
            2000, då måste vi stödja mellanformerna för att få i gång utvecklingen.´
          </note>
          <note>
            Jag skulle önska att miljöministern, som nu har sagt att vi inte
            kan ha kvar ett stöd till resurshushållande konventionellt jordbruk
            just med anledning av PPP, dvs. att vi inte skall ge stöd till
            förorenarna, kunde tala om hur vi skall komma till detta ekologiska
            lantbruk.
          </note>
          <note>
            Om socialdemokraterna nu anser att det konventionella lantbruket
            är förorenarlantbruk, då måste man verkligen ta till ordentligt
            för att komma ifrån det.
          </note>
          <note>
            Jag är personligen förvånad över att man har tagit till så starka
            ord när det gäller det konventionella lantbruket. Jag hoppas vi
            kan enas om att det ekologiska lantbruket är bättre, men anser
            man, som socialdemokraterna, att det konventionella lantbruket
            är ett förorenarlantbruk, då måste ni verkligen visa hur man skall
            komma ifrån det.
          </note>
          <note>
            Vi menar att just ett resurshushållande konventionellt jordbruk
            skulle kunna vara det som fick i gång en utveckling.
          </note>
          <note>
            Hur ser Margareta Winbergs förslag ut för att få i gång en utveckling?
          </note>
          <note>
            Anf. 155 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Jag tror inte att jag uttryckt mig så att det svenska
            jordbruket skulle vara ett
          </note>
          <note>
            "förorenarlantbruk". Det vore nog att ta i, och det har jag inte
            sagt.
          </note>
          <note>
            Jämfört med handelsgödselanvändning i andra länder,
          </note>
          <note>
            Danmark, Holland, Tyskland, Frankrike osv. är vi fantastiskt
            duktiga i Sverige. Det gäller också kemikalieanvändning. Svenskt
            lantbruk är internationellt sett mycket bra. Därmed inte sagt
            att det inte kan bli bättre, och det är det som vi nu eftersträvar.
          </note>
          <note>
            Tidigare under åren har vi diskuterat två linjer.
          </note>
          <note>
            Den ena linjen är att man gör nischen med ekologiskt jordbruk
            och struntar i det andra. Då blir det en liten grupp människor
            som har det gott ställt som kan köpa de relativt dyra varorna,
            medan de andra får nöja sig med det som blir kvar, den litet sämre
            produktionen.
          </note>
          <note>
            Vi har inte valt den vägen i Sverige, utan vi har valt att försöka
            lyfta hela det konventionella jordbruket, så att alla medborgare
            i landet, oavsett vilken inkomst de har, skall få bra mat till
            rimliga priser. Ovanpå det har vi det ekologiska jordbruket.
          </note>
          <note>
            Därför vill jag säga att jag anser att det svenska jordbruket
            är mycket bra. Men det går säkert att
          </note>
          <note>
            "toppa", och det gör vi genom ekonomiska styrmedel, som vi har
            lagt fram förslag om, och genom det annorlunda miljöprogram som
            vi har tagit fram jämfört med den tidigare regeringen, där ett
            av våra tre delprogram handlar just om ekologisk odling. Det är
            min absoluta ambition att uppnå målet minst 10 %
          </note>
          <note>
            år 2000.
          </note>
          <note>
            Jag får väl ta på mig rollen att försvara bönderna -
          </note>
          <note>
            det är inte så vanligt att jag har den rollen. Jag tycker nog
            att det räcker med de pålagor som vi härmed har gjort - jag tänker
            på ekonomiska styrmedel men också på det andra. Det skall inte
            vara mera nu.
          </note>
          <note type="speaker">
            Anf. 156 DAN ERICSSON (kds) replik:
          </note>
          <note>
            Fru talman! Det som jordbruksministern sade senast var ett intressant
            besked. Jag ställde några frågor i mitt tidigare inlägg, men jag
            skall inte upprepa mer än en av dem. Den anknyter litet till vad
          </note>
          <note>
            Lennart Daléus berörde, om vad som stod på valsedeln i folkomröstningen.
            Det stod nämligen att ett ja gällde i enlighet med det framförhandlade
            avtalet med EU-länderna. Det ställdes alltså inte några villkor
            eller sades något om att vi skulle avhända oss delar av avtalet.
          </note>
          <note>
            Min fråga till jordbruksministern är återigen varför man nu gör
            en ändring i förhållande till vad som stod på valsedeln i folkomröstningen.
            Hur tror ministern att detta uppfattas ute bland jordbrukarna
            och ute på landsbygden?
          </note>
          <note>
            Jag skulle också vilja anknyta litet till alla de förslag som
            kommer och som har sin udd riktad mot jordbruket och mot landsbygden.
            Vi fick ett besked om att det inte kommer fler pålagor, men det
            är dess värre redan alltför många. Förutom de beslut vi nu diskuterar
            handlar det om det minskade miljöstödet till jordbruket, om neddragningen
            av landsbygdsstödet från strukturfonderna, om avvecklingen av
            avbytarverksamheten, om skatten på jordbruks- och skogsfastigheter
            och om flyttbidrag. I stället för att föra en aktiv regionalpolitik
            och se till att det finns sysselsättning på landsbygden skall
            man återigen stimulera flyttlassen från landsbygden till städerna.
          </note>
          <note>
            Mot bakgrund av detta vill jag fråga: Upplever inte ministern
            detta som ett problem, att regeringen i förhållande till vad statsministern
            sade i regeringsförklaringen, om att detta skulle vara en samarbetsregering,
            har kommit i ett läge där man uppfattas som en konfrontationsregering?
            Är inte det ett stort problem för ministern och för regeringen?
          </note>
          <note>
            Finns det någon tanke om hur man skall ta sig ur detta läge,
            som man själv har försatt sig i?
          </note>
          <note>
            Anf. 157 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Det framförhandlade avtalet finns, och det gäller.
            Vi har ramarna, och vi har sagt att det inte är säkert att vi
            fullt ut kan ta emot de bidrag som ramarna medger. Ramarna finns
            kvar, och om vi skulle få en bättre ekonomisk utveckling i landet
            kan det bli på ett annat vis, men inte i nuvarande läge.
          </note>
          <note>
            Inge Carlssons och Dan Ericssons meningsutbyte var bra, sett
            ur Inge Carlssons synvinkel. Han försvarade väldigt bra varför
            vi i nuläget måste hålla igen, dvs.
          </note>
          <note>
            på grund av budgetunderskott, statsskuld, arbetslöshet osv. Jag
            hörde att Dan Ericsson tycker att det är tjatigt, men det är ju
            sanningen. Det må vara att sanningen är tjatig, men det är viktigt
            att påpeka den.
          </note>
          <note>
            Jag skall säga några ord om avbytarverksamheten, eftersom Dan
            Ericsson tog upp den som en del i detta.
          </note>
          <note>
            Det känns litet plågsamt, därför att jag vet att det betyder
            väldigt mycket för bönderna att ha en bra avbytarverksamhet. Därför
            pågår det nu diskussioner med LRF om hur man skall lösa detta,
            genom att näringen tar över finansieringen. Diskussionerna är
            inte slutförda.
          </note>
          <note>
            Dan Ericsson talade om samarbetsregeringen. Den socialdemokratiska
            regeringen har vid ett flertal tillfällen bjudit in kds, Centerpartiet,
            Folkpartiet,
          </note>
          <note>
            Vänsterpartiet och Miljöpartiet, med varierande framgång. När
            det gäller de tre borgerliga partierna, kds, Centerpartiet och
            Folkpartiet, har det inte varit någon framgång alls. De diskussionerna
            har inte gett någonting, därför att de partierna har inte velat
            samarbeta.
          </note>
          <note>
            På just jordbrukets område har jag förstått av de diskussioner
            som förts i utskottet att det inte heller där har gått att få
            en bredare bas för utskottsmajoriteten.
          </note>
          <note>
            Jag tycker att det är litet tråkigt, men å andra sidan är jordbrukspolitiken
            av tradition ett område där vi har svårt att ena oss, av olika
            skäl. Det kanske vi får leva med.
          </note>
          <note type="speaker">
            Anf. 158 DAN ERICSSON (kds) replik:
          </note>
          <note>
            Fru talman! Faktum kvarstår ju att det på valsedeln stod att
            ett ja gällde i enlighet med det framförhandlade avtalet. Det
            avtalet gäller. Vad regeringen nu gör är att gå ifrån detta avtal,
            och frågeställningen finns där fortfarande: Hur tror ministern
            att detta kommer att uppfattas av dem som gick och röstade i tron
            att texten på valsedeln gällde?
          </note>
          <note>
            Vi måste verkligen börja undra om folkomröstningar har något
            värde, när man bara kan gå ifrån resultatet efter folkomröstningsdagen.
          </note>
          <note>
            Situationen i ekonomin har varit akut rätt länge -
          </note>
          <note>
            den är ingen nyhet och uppstod inte efter folkomröstningsdagen.
            Det är inte ett argument för att nu gå ifrån avtalet.
          </note>
          <note>
            Det förvånar mig litet att regeringen skulle ha bjudit in också
            kds till överläggningar. Mig veterligt har det inte skett när
            det gäller jordbrukspolitiken. Det har inte heller skett några
            överläggningar om strukturfonderna och det landsbygdspolitiska
            stödet.
          </note>
          <note>
            Men vi är alltid öppna för samtal, och man kanske kan presentera
            möjliga vägar att komma framåt. Men vi vill ha en inbjudan. Vi
            är inte representerade i jordbruksutskottet, så man måste skicka
            ett särskilt papper över till vårt riksdagskansli, om man menar
            allvar med inbjudan till samtal.
          </note>
          <note>
            När det gäller det konfrontationsläge som nu råder har jag uppfattat
            två besked i debatten. Det ena är att det inte kommer att läggas
            fram ytterligare pålagor som är riktade mot jordbruket och landsbygden.
            Det vore bra att få bekräftat att det är på det sättet och om
            det gäller ett år, två år eller mandatperioden.
          </note>
          <note>
            Det andra beskedet var att regeringen nu försöker lösa problemet
            med avbytarverksamheten på ett acceptabelt sätt. Jag uppfattade
            att det finns en vilja att göra det, och det är positivt. Det
            är på det sättet man måste bryta upp de låsningar som har uppstått.
          </note>
          <note>
            Jag undrar om man har någon tanke på att komma ur det konfrontationsklimatet
            som råder. Det här var ett par besked som i och för sig var positiva,
            men det finns tillräckligt många dåliga förslag som ligger kvar
            för att vi skall kunna ta talet om samarbetsregering på allvar.
            Det handlar fortfarande om en konfrontation.
          </note>
          <note>
            Anf. 159 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Får jag återigen när det gäller delfinansieringen
            av programmen säga att jordbrukarna - som läser tidningen Land,
            som för övrigt är en så bra tidning att den läses av många fler
            än dem som jobbar inom jordbruket - inte kan ha varit omedvetna
            om vad som gällde inför valet i september och inför folkomröstningen
            i fråga om vår syn på vad vi skulle komma att ha råd med och inte.
          </note>
          <note>
            Låt vara att vi inte preciserade det i summor, men principen
            var fullständigt klar, dvs. att vi skulle inte komma att ha råd
            att ta emot de framförhandlade resultaten i det här läget.
          </note>
          <note>
            Sedan säger Dan Ericsson att ekonomin inte blev dålig efter folkomröstningen.
            Nej, den blev den dålig under de tre år då ni satt i regeringsställning.
            Det var då som statsskulden fördubblades och litet till. Den debatten
            behöver vi inte föra nu. Det är bara att läsa i finansplanen m.m.
            för att se hur det var. Jag tycker därför att det är mycket märkligt
            att man ansåg sig ha råd att ta emot bidrag till den höga merkostnad
            för svenska skattebetalare som inte var finansierad. Det fanns
            inte heller såvitt jag vet något samlat borgerligt förslag där
            man talade om hur man skall finansiera medlemsavgiften.
          </note>
          <note>
            Så några ord om de "låsningar" som har uppstått.
          </note>
          <note>
            Jag vill bara säga att det till stor del är en massmedieprodukt.
            Jag har träffat väldigt många bönder, även under denna höst sedan
            jag blev jordbruksminister. Vid mina möten, samtal och diskussioner
            med Sveriges jordbrukare känner jag inte av någon låsning - tvärtom.
            Mina relationer till de många bönderna på basplanet är mycket
            goda och hjärtliga.
          </note>
          <note type="speaker">
            Anf. 160 INGVAR ERIKSSON (m) replik:
          </note>
          <note>
            Fru talman! Jag vill bara erinra Margareta
          </note>
          <note>
            Winberg om att det fanns en finansminister på 80-
          </note>
          <note>
            talet som hade vissa besvär. Det var då grunden lades för de
            problem som har tagits upp här. Jag tycker också att det är fel
            tillfälle att ventilera dem. Vi har nog med jordbrukspolitiken
            av i dag.
          </note>
          <note>
            Margareta Winberg säger att hon har all respekt för folkomröstningen.
            Men varför har hon inte all respekt för det avtal som man röstade
            om? Den frågan vill jag ha ett svar på.
          </note>
          <note>
            Margareta Winberg talade vidare om anpassningspolitiken som vi
            lade fast 1990. Den kostade mycket pengar. Hon säger t.o.m. att
            den kostade dubbelt så mycket som det budgeterade beloppet. Det
            är inte sant. Kan jordbruksministern bevisa att det är så?
          </note>
          <note>
            Att anpassningspolitiken gynnade producenterna på konsumenternas
            bekostnad talade Margareta
          </note>
          <note>
            Winberg också om. Det är inte heller sant. Sanningen är att konsumenternas
            kostnader för de s.k. reglerade livsmedlen sjönk under dessa år.
            Om inte jag minns fel rörde det sig om upp till 6 %.
          </note>
          <note>
            Jordbruksministern säger också att hon vill öka livsmedelsindustrins
            konkurrenskraft. Ja, visst det vill vi alla. Men det gör ni inte
            genom den praktiska politik som ni nu står för. Inom livsmedelsindustrin
            än man tvärtom oroad i dag. Man hade långtgående planer på att
            göra mycket stora satsningar, inte minst i södra Sverige. Nu tvekar
            man på grund av den politik som ni bedriver.
          </note>
          <note>
            Vidare säger jordbruksministern att intensiteten ökar genom höga
            arealstöd. Det är faktiskt tvärtom, fru jordbruksminister. Det
            gör det bl.a. därför att EU
          </note>
          <note>
            har gått in för det här systemet.
          </note>
          <note>
            Till sist vill jag ställa en fråga om gödselavgifterna. De som
            nu är aktuella räcker, säger jordbruksministern. Det är i och
            för sig glädjande. Jag tror inte att jordbruksministern i praktiken
            kan leda i bevis att de här ökade avgifterna är motiverade ur
            miljösynpunkt. Är det ändå inte fråga om en ren skatt?
          </note>
          <note>
            Till sist sade jordbruksministern att svenska bönder är bättre
            på att dra ner på användningen av handelsgödsel och bekämpningsmedel.
            Varför skall man då straffbeskatta den användningen med nya avgifter?
            Det snedvrider konkurrensen.
          </note>
          <note>
            Anf. 161 Jordbruksminister MARGARETA
          </note>
          <note type="speaker">
            WINBERG (s) replik:
          </note>
          <note>
            Fru talman! Jag håller med Ingvar Eriksson om att vi inte skall
            diskutera hur det var och vems fel det var.
          </note>
          <note>
            Vi kommer aldrig att bli överens, så det är meningslöst.
          </note>
          <note>
            Ingvar Eriksson talar om respekt för folkomröstningen och avtalet.
            Men säg mig då Ingvar
          </note>
          <note>
            Eriksson hur vi skall finansiera mottagandet av de pengar som
            ni önskar? Vad skall vi dra ner på? Är det på barnomsorgen, utbildningen,
            sjukvården eller pensionerna vi skall dra ner? Hade ni tänkt att
            vi skulle låna ytterligare pengar, utöver de 200 miljarder som
            vi just nu har i budgetunderskott? Den ackumulerade skulden är
            1,3 biljoner.
          </note>
          <note>
            Vi har inte dessa pengar. Så enkelt är det. Jag är övertygad
            om att inte ni heller hade dem. Ni kunde lägga fram den här propositionen,
            eftersom ni kände på er att ni inte skulle behöva ta ansvar för
            resultatet.
          </note>
          <note>
            Då är det mycket lätt att i efterhand säga att om vi hade fått
            fortsätta att regera skulle det ha varit på ett annat sätt.
          </note>
          <note>
            Ingvar Eriksson talade om kostnaden. Vi budgeterade 13,7 eller
            möjligen 13,6 miljarder 1990
          </note>
          <note>
            under en femårsperiod. Det gjorde vi efter mycket tricksande
            och diskuterande i utskottet. Vi var överens om detta - Moderata
            samlingspartiet, Folkpartiet,
          </note>
          <note>
            Centerpartiet, Socialdemokraterna och Vänsterpartiet.
          </note>
          <note>
            Sedan fick vi en annan regering, och då gällde detta inte riktigt
            längre. Det var då som kostnaderna också ökade. Den OECD-rapport
            där detta leds i bevis går det numera mycket bra att få ut från
          </note>
          <note>
            Jordbruksdepartementet.
          </note>
          <note>
            Så till konsumentfrågorna. Var fanns kvalitetsdiskussionen under
            den borgerliga regeringens tid? För oss gäller inte konsumentpolitiken
            bara billig mat. Det är så mycket mer. Det handlar om kvaliteten.
            Var fanns miljöengagemanget?
          </note>
          <note>
            Jag har sagt att bönderna i Sverige är bättre än i andra länder.
            I slutet av de tre borgerliga åren såg vi en tendens till en ökning
            av handelsgödselanvändningen. Det medförde att t.o.m.
          </note>
          <note>
            den borgerliga regeringen i sitt sista dokument föreslog en,
            om än försiktig, höjning av avgifterna.
          </note>
          <note>
            Även den borgerliga regeringen såg tendenserna. Det är skälet
            till att vi lade fram detta förslag som är litet skarpare.
          </note>
          <note type="speaker">
            Anf. 162 INGVAR ERIKSSON (m) replik:
          </note>
          <note>
            Fru talman! Jordbruksministern undrar här hur vi skall ha råd
            att ta emot de pengar som EU genom återflödet i avtalet kan ge
            Sverige. Om vi verkligen vågade satsa på framtiden i Sverige,
            vilket svenskt jordbruk och svensk livsmedelsindustri vill och
            kan, skulle de pengarna faktiskt komma tillbaka till statskassan.
            Med de höga skatter som ni socialdemokrater förordar är jag helt
            övertygad om att det åtminstone skulle bli en bra affär för staten.
          </note>
          <note>
            Varför missa alla de jobb som nu står på spel,
          </note>
          <note>
            Margareta Winberg? Det rör sig om tusentals jobb i södra Sverige,
            som ni riskerar genom den här politiken som snedvrider konkurrensen.
            Tala med
          </note>
          <note>
            Lantarbetareförbundets representant i Skåne och med livsmedelsindustrins
            anställda! Jag är övertygad om att Margareta Winberg därigenom
            skulle få reda på att de här pengarna kommer att ge ett återflöde
            genom en dynamik på landsbygden. Varför är socialdemokraterna
            inte beredda? Ni har trots allt de flesta rösterna totalt sett
            på landsbygden. Ni tänker inte på landsbygdens utveckling och
            expansion. Ni talar bara om den, men ni lever inte upp till det.
          </note>
          <note>
            Nu har ni chansen att ändra er. Vi skall rösta i morgon. Ni har
            faktiskt chansen att stöda en del av de förslag som vi har lagt
            fram. Det hade gynnat landsbygden. Jag är säker på, Margareta
            Winberg, att det skulle bli mycket, mycket lättare att vara jordbruksminister
            om ni hade gjort detta.
          </note>
          <note>
            Avslutningsvis har jag en liten fråga som jag gärna vill ha svar
            på. Är det en medveten vilja och målsättning att öka spannmålsodlingen
            i de svaga områdena i landet där man är mest inriktad på vall,
            bete och mjölkproduktion? Om svaret är nej undrar jag hur ni kan
            motivera lägre LFA-stöd, stödet till de missgynnade bygderna.
            Det är något som skulle vara mycket värdefullt för svensk landsbygd.
            Det återflöde som vi kan få genom miljösatsningar har ni socialdemokrater
            ofta talat om. Ni har kritiserat den borgerliga regeringen för
            att den inte var tillräckligt entusiastisk och ambitiös i miljöpolitiken.
            Nu har ni chansen, men ni tar den inte.
          </note>
          <note>
            Jag hoppas verkligen att Margareta Winberg tar till sig dessa
            ord. Det går bra att återkomma. Vi skulle uppskatta det. Jag är
            övertygad om att Sveriges landsbygdsbefolkning skulle uppskatta
            det liksom konsumenterna. Vi behöver alla en framtidstro och en
            optimism. Ta vara på chansen
          </note>
          <note>
            Anf. 163 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Jag blir alltid lika förundrad och full i skratt
            när jag hör företrädare för Moderaterna och andra borgerliga partier
            tala om detta återflöde. Man säger att det kommer in så mycket
            skatt från bönderna.
          </note>
          <note>
            Hur mycket skatt betalar en genomsnittsbonde,
          </note>
          <note>
            Ingvar Eriksson? Betalar han värnskatt? Vårt bidrag var att lägga
            en sådan skatt på de högavlönade. Jag tror inte att det är många
            bönder som betalar värnskatt. Vilken skatt är det ni talar om
            som skall flöda in till den svenska statskassan så att det egentligen
            inte kostar någonting att lämna ut den eller de miljarder som
            medfinansieringen innebär? Det vore på sin plats att ni förtydligar
            er och inte bara säger att detta inte kostar någonting. Pengarna
            kommer tydligen från himlen eller någon annanstans ifrån.
          </note>
          <note>
            Det är viktigt att slå fast att landsbygden skall utvecklas.
            Det skall vara ett jordbruk i hela landet.
          </note>
          <note>
            Men kom ihåg, Ingvar Eriksson, att det inte i första hand är
            genom en jordbrukspolitik som vi får en levande landsbygd. Så
            många jordbrukare har vi inte.
          </note>
          <note>
            De människor som väljer att bo på landet och som väljer att vara
            med och utveckla landsbygden sysslar med annat än jordbruk. Men
            jag vill gärna säga att jordbruket är väldigt viktigt för dessa
            personer.
          </note>
          <note>
            Motivet för människor att flytta ut på landet är många gånger
            att de vill se en levande landsbygd i form av öppna landskap.
            De vill se djur som går och betar. De vill känna att det finns
            bönder, djur och ett jordbruk.
          </note>
          <note>
            Ur den aspekten är det viktigt att det finns ett jordbruk, men
            det är inte jordbrukarna som i första hand svarar för den stora
            mängden arbete och utvecklingen på landsbygden.
          </note>
          <note>
            Det är på sin plats att säga att livsmedelsindustrin i
          </note>
          <note>
            Sverige håller på att gå mycket bra. Jag har haft många samtal
            med företrädare för livsmedelsindustrin, inte minst för att diskutera
            hur vi skall kunna marknadsföra och sälja svensk mat på i första
            hand den europeiska marknaden.
          </note>
          <note>
            Jag ser det som en av mina viktiga uppgifter att biträda livsmedelsindustrin
            i detta arbete, att vara litet grand av en ambassadör för svensk
            mat. Jag har varit på en utställning i Paris. Jag kommer att vara
            i Berlin på "Grüne Woche" och på andra större livsmedelsutställningar.
            Det tycker jag är viktigt. I
          </note>
          <note>
            april kommer jag också att leda en handelsdelegation som består
            av livsmedelsproducenter till Turkiet. Det värdesätter jag mycket
            högt i mitt arbete. Jag prioriterar det.
          </note>
          <note>
            Slutligen vill jag säga att motivet till att utskottet har föreslagit
            färre regioner inte är att öka spannmålsodlingen längre norrut.
            Motiven är precis de som Inge Carlsson så bra beskrev tidigare.
            Dem behöver jag inte upprepa.
          </note>
          <note type="speaker">
            Anf. 164 LENNART BRUNANDER (c):
          </note>
          <note>
            Fru talman! Jag måste säga att jag har svårt att förstå vad den
            socialdemokratiska jordbrukspolitiken egentligen syftar till.
          </note>
          <note>
            Inge Carlsson sade att socialdemokraterna har en bra jordbrukspolitik.
            Jag tycker faktiskt inte att den är bra. Den är negativ. Den är
            nästan destruktiv, och den är bakåtsträvande. Då kan man inte
            påstå att den är bra.
          </note>
          <note>
            Det finns förfärligt många påståenden om att man vill göra en
            massa saker, men man är också väldigt negativ när man uttalar
            sig om svenskt jordbruk.
          </note>
          <note>
            Jordbruksministern sade i sitt anförande att jordbruket har en
            negativ miljöpåverkan. Det är litet vårdslöst att säga så. Det
            går inte att bedriva någon mänsklig verksamhet utan att naturen
            och miljön påverkas. En stor del av den påverkan på naturen och
            miljön som jordbruket och jordbrukarna har stått för är faktiskt
            positiv. En stor del av de kulturvärden och det landskap som vi
            har är ett resultat av denna verksamhet.
          </note>
          <note>
            Jordbruksministern sade visserligen i en replik att de svenska
            jordbrukarna egentligen är fantastiska.
          </note>
          <note>
            Tack för det, jordbruksminister! Det behövs mer sådant.
          </note>
          <note>
            Trots att de är så fantastiska och trots att de gör dessa framsteg
            när det gäller att anpassa produktionen så att den följer naturens
            naturliga sätt att reagera tar man fram piskan för att driva jordbrukarna
            ännu litet längre i stället för att nyttja det som hittills har
            varit framgångsrikt, nämligen moroten. Den är trevligare och bättre
            på alla möjliga sätt.
          </note>
          <note>
            Jordbruksministern säger att hon är kompis med bönderna, att
            hon har varit ute och pratat med dem och att de är så snälla och
            hjärtliga. Så är det.
          </note>
          <note>
            Bönderna är godhjärtade. När jag var på hälsokontroll hos Lantbrukarnas
            Hälsovårdscentral sade man att jag var som bönder i vanliga fall
            är: Jag hade dålig hörsel men ett gott hjärta.
          </note>
          <note>
            När vi behandlade den borgerliga regeringens proposition om jordbrukspolitiken
            i våras hade socialdemokraterna reservationer som skulle ha inneburit
            en halvering av bondens lön. Nu försöker
          </note>
          <note>
            Margareta Winberg på olika sätt att förverkliga denna politik.
            Det är anmärkningsvärt. Det är egentligen förskräckligt.
          </note>
          <note>
            Det är oerhört viktigt att det finns ett jordbruk i
          </note>
          <note>
            Sverige och att det fungerar. Vi behöver det svenska jordbruket
            för att kunna behålla en levande landsbygd.
          </note>
          <note>
            Vi behöver det för att kunna behålla det öppna landskapet. Vi
            behöver det också för att behålla växter och djur i vårt landskap,
            det som vi brukar kalla den biologiska mångfalden. När buskar
            och skog får växa upp kommer inte så många örter och blommor att
            finnas kvar.
          </note>
          <note>
            Om vi skall kunna ställa om hela vårt samhälle i den miljövänliga
            kretsloppsinriktning som vi alla vill är det absolut nödvändigt
            att vi använder biologiska produkter i större utsträckning. Jordbruket
            och skogen är en absolut förutsättning för att detta skall vara
            möjligt. Då får vi inte rasera det vi har.
          </note>
          <note>
            Om vi tittar på detta i ett mera globalt perspektiv finner vi
            att det inte är mängden mat som är det stora problemet. Jordbruksministern
            och socialdemokraterna vill ofta prata om de fantastiska överskotten.
            De är icke problemet. Problemet är att människor svälter. Vi har
            en befolkningsutveckling som gör att varenda hektar mark behövs.
            De behövs för mat och för att man skall kunna ta fram de nödvändiga
            miljövänliga produkterna.
          </note>
          <note>
            Detta är viktigt när vi formar jordbrukspolitiken.
          </note>
          <note>
            Dessa möjligheter fanns i det avtal som den förra regeringen
            förhandlade fram med EU. Vi hade en folkomröstning, och detta
            var en viktig del av förhandlingarna och det avtal som vi hade
            slutit.
          </note>
          <note>
            Jag tycker faktiskt att det är litet grand av ett bedrägeri av
            regeringen att frångå det som människor har röstat om och sagt
            ja till. Jordbruksministern säger att vi inte har råd. Jag skulle
            vilja säga att vi inte har råd att låta bli. Det kostar inte bara
            en massa pengar att ta emot dessa stöd, som jordbruksministern
            säger.
          </note>
          <note>
            Det är inte den skatt som bönderna betalar som är viktigast i
            detta sammanhang. Det viktigaste är all den aktivitet som dessa
            pengar medför. Det blir olika inkomster för staten och finansministern.
            Han får in moms. Han får in skatter från andra som gör jobb åt
            bönderna osv.
          </note>
          <note>
            Det är alldeles klart att regeringen och finansministern inte
            kommer att få in några pengar på den skatt som bönderna skall
            betala med en socialdemokratisk jordbrukspolitik. Det är bara
            förluster. Det betalar man inte skatt på, gudskelov.
          </note>
          <note>
            Men det kanske kommer en tid då en socialdemokratisk regering
            hittar på ett sätt att ta ut skatt också på det. Det vet jag inte.
            Det skall jag inte uttala mig om.
          </note>
          <note>
            Det viktiga är att vi inte har råd att vara utan de pengar som
            Sverige får, som blir ett inflöde i den svenska ekonomin. Vi har
            inte råd att vara utan ett svenskt jordbruk. Därför är det viktigt
            att vi slår vakt om det svenska jordbruket och ser till att vi
            får fram dessa miljöstöd, dessa LFA-stöd och ett sätt att fördela
            mjölkkvoten, så att vi utnyttjar den mjölkkvot som vi har fått
            oss tilldelad.
          </note>
          <note>
            Jordbruksministern sade ungefär att det skulle vara förskräckligt
            om vi skulle producera mer mjölk än vad vår kvot tillåter och
            att vi på det sättet skulle få betala straffskatt.
          </note>
          <note>
            Är det då regeringens avsikt att hålla igen så att inte hela
            kvoten delas ut, så att det blir en marginal?
          </note>
          <note>
            Jag tror inte på de siffror som Inge Carlsson tidigare nämnde
            och som sedan jordbruksministern nämnde.
          </note>
          <note>
            Det skall finnas 170 miljoner ton att fördela. Med den automatiska
            fördelningen av kvoten fördelas
          </note>
          <note>
            3 130 000 ton. Det är inte så. Det är fler bönder som försvinner,
            och därför blir det förmodligen betydligt mer över.
          </note>
          <note>
            På vilket sätt skall fördelningen ske? Det är en viktig fråga
            att svara på. Vi behöver inte mer av politisk styrning och fördelning
            i sammanhanget. Vi behöver en fördelning med utgångspunkt i de
            förutsättningar som företagen har att producera mjölk.
          </note>
          <note>
            De som under många år successivt har byggt upp produktionen skulle
            få behålla den.
          </note>
          <note>
            Vad skall man säga till en mjölkproducent som har haft 40 kor
            under ett antal år? Han har då och då haft bekymmer, precis som
            alla har. Vi vet att produktionen var låg under 1991-1992 på grund
            av torka och en del andra bekymmer. Han kommer att producera mindre
            än den kvot han har i dag. Han får slakta tre fyra kor. Är det
            rimligt, jordbruksministern, att han skall behöva göra det så
            att jordbruksministern skall få litet mera kvot att fördela politiskt?
          </note>
          <note>
            Sedan var det frågan om klasser i arealstödet. Inge
          </note>
          <note>
            Carlsson sade att det inte fanns något förhandlingsutrymme. Det
            fanns faktiskt ett förhandlingsutrymme. Vi hade en diskussion.
            Det var inte alls nödvändigt med de elva klasserna. Men det är
            direkt tokigt med tre. Då blir det de konsekvenser som har tagits
            upp i debatten tidigare. Jag behöver inte upprepa dem. Det fanns
            faktiskt utrymme. Det var inte som jordbruksministern sade tidigare,
            nämligen att vi från den borgerliga sidan icke ville diskutera.
            Vi ville diskutera, men det gavs inte några möjligheter till det.
            Man bjöd inte på något.
          </note>
          <note>
            Där är faktiskt en skillnad. Vi hade en stor diskussion inför
            1990 års beslut. Det var icke regeringens förslag som blev riksdagens
            beslut utan något helt annat. Då förde vi en dialog. Därför förstår
            jag inte riktigt jordbruksministerns påstående att vi aldrig brukar
            komma överens angående jordbrukspolitiken. Det brukar vi faktiskt
            bli. Vi har i många sammanhang kommit överens i jordbruksutskottet.
          </note>
          <note>
            En sista fråga. Jordbruksministern pratar ofta om det demokratiska
            underskottet i EU. Vi kan vara överens om att det är ett bekymmer.
            Men bekymret blir dubbelt när det demokratiska underskottet också
            sprider sig till den svenska politiken.
          </note>
          <note>
            Regeringen tycks ha fattat ett beslut om prisorter utan att bry
            sig om vad vi tycker här i riksdagen. Det fanns i den proposition
            som den tidigare regeringen lade fram en beskrivning av hur det
            skulle fungera med 33 orter. Det var för att få ett så jämnt pris
            som möjligt.
          </note>
          <note>
            Nu har den nuvarande regeringen - såvitt jag förstår - varit
            nere i Bryssel och gjort upp utan att bry sig om vad vi tycker
            här. Är det att värna den svenska demokratin? Är inte det att
            i stället förstöra den svenska demokratin och de samarbetsmöjligheter
            vi har? Det vore verkligen bra att få svar på några av frågorna
            av jordbruksministern - och kanske av Inge
          </note>
          <note>
            Carlsson.
          </note>
          <note>
            Anf. 165 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Det var några nya frågor. De andra tänker jag inte
            beröra, för jag tycker att de är så genomdiskuterade.
          </note>
          <note>
            Men ett svar vill jag ge: Vi skall dela ut hela kvoten i en första
            fördelning. Hur den fördelningen skall göras framgår av utskottets
            betänkande.
          </note>
          <note>
            Lennart Brunander tycker inte att det skall vara någon politisk
            fördelning. Nej, men nu är det så att hela EU-systemet - tycka
            vad man vill om det - är ju ett gigantiskt centralstyrt politiskt
            system.
          </note>
          <note>
            Nu är vi där. Folket har sagt ja. Vi får finna oss i det, och
            nu får vi göra det bästa av situationen. Då blir det också en
            politisk styrning av sällan skådat slag -
          </note>
          <note>
            också i Sverige.
          </note>
          <note>
            Vidare tar Lennart Brunander upp en fråga som jag tror han är
            ganska ensam om. Jag har i alla fall inte hört någon centerpartist
            prata så i den här riksdagen. Det är möjligt att Lennart Daléus
            skulle kunna göra ett bemötande eller instämma. Det handlar om
            synen på överskottet.
          </note>
          <note>
            Vi vet att det i den globala livsmedelsdebatten finns två åsikter.
            Jag trodde att vi var överens i
          </note>
          <note>
            Sveriges riksdag om den ena, som går ut på att vi skall minska
            överskottet i Sverige, i EU och i USA
          </note>
          <note>
            och varhelst det förekommer i den rika världen.
          </note>
          <note>
            Jag har varit fyra dagar i Moçambique - över helgen och två dagar
            innan. Jag var där på presidentinstallation. Men jag passade naturligtvis
            på att studera jordbruket, som är så viktigt för människorna.
            Jag tittade på våra biståndsprojekt. Jag ställde frågan: "Vad
            är egentligen problemet nu när det har blivit fred?" Då fick jag
            svaret av alla inblandade i jordbrukspolitiken och i det praktiska
            utövandet av jordbruket: "Det är den dumpade marknaden." De sade
            att dit kommer livsmedel som är så billiga att det inte lönar
            sig för dem att producera själva. De får inte betalt för produktionen.
          </note>
          <note>
            Det är det synsättet vi har delat i denna kammare, möjligen med
            undantag för Lennart Brunander. Vi måste minska vårt överskott
            och minska dumpningen på världsmarknaden och i tredje världen.
            De måste få en rimlig chans att producera sin egen mat, i stället
            för att producera nötter som vi har till vår whisky eller någon
            annan cocktail här i Sverige.
          </note>
          <note type="speaker">
            Anf. 166 LENNART BRUNANDER (c)
          </note>
          <note>
            replik:
          </note>
          <note>
            Fru talman! Det är bra att få besked om att hela kvoten skall
            delas ut. Men då får man inte vara rädd -
          </note>
          <note>
            som jordbruksministern var tidigare - för att det kan bli för
            mycket. Jag ställer inte upp på argumentet om politisk fördelning
            och EU:s system. Om vi har en uppfattning att vi inte tycker att
            den politiska styrningen är så fantastiskt bra, skall vi inte
            förstärka den och göra den ännu kraftigare. Jag tycker att det
            sker här.
          </note>
          <note>
            Överskott kontra svält är naturligtvis ett jätteproblem som vi
            kan diskutera hur länge som helst. I Moçambique behöver de hjälp.
            De behöver också skydd mot en lågprisimport. Vi är överens om
            att det skall finnas en liberaliserad jordbruksmarknad över hela
            världen för att få bort de dumpade priserna
          </note>
          <note>
            - som inte är bra för någon.
          </note>
          <note>
            Men jag skulle kunna ge en annan beskrivning av ett annat land
            i Afrika där förutsättningarna för produktion inte är densamma.
            Jag var i Etiopien i våras. Där fanns 20 miljoner människor när
            jag besökte landet 1962. De kunde inte försörja befolkningen då.
            I dag är de 53 miljoner människor.
          </note>
          <note>
            En tysk skulle på FAO:s uppdrag göra en bedömning av landets
            möjligheter att försörja befolkningen självt.
          </note>
          <note>
            Han gjorde det. År 2030 skulle befolkningen var en bra bit över
            100 miljoner. Förutsättningarna för att föda alla de människorna
            finns naturligtvis inte. Vart sjätte till sjunde år är det dessutom
            torka och det växer knappt någonting.
          </note>
          <note>
            Detta gäller inte bara Etiopien. Denna situation råder i stora
            delar av Afrika. Det finns andra och bättre förutsättningar på
            annat håll. Det viktiga är att få en situation där det inte finns
            en världsmarknad med restprodukter som ingen vill ha och som sänker
            priserna. Vi måste hjälpa dessa länder så att det blir en riktig
            och rimlig marknad. På den marknaden platsar också det svenska
            jordbruket.
          </note>
          <note>
            Anf. 167 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Fru talman! Jag tycker att det är bra att vi någon gång har denna
            diskussion. Alltför ofta och alltför länge har vi debatterat svensk
            jordbrukspolitik i det svenska jordbruksutskottet. Vi skall lyfta
            fram denna diskussion även i fortsättningen.
          </note>
          <note>
            Den syn vi har på den globala livsmedelsförsörjningen får faktiskt
            återspeglingar på vår egen politik, och i det här fallet, när
            vi skall bli medlemmar i unionen, på unionens politik.
          </note>
          <note>
            Sedan var det den politiska styrningen. Det är väl ingen som
            kan förneka att det är en kolossal styrning inte minst på jordbrukets
            område. När jag har varit i
          </note>
          <note>
            EG-delegationen och beskrivit vad jag tänker säga i ministerrådet
            har det också verkat som om det finns en enighet mellan partierna
            om att man måste göra någonting åt detta.
          </note>
          <note>
            Jag har i alla fall den socialdemokratiska regeringens uppgift
            att försöka att minska och helst avskaffa denna politiska styrning.
            Det är en uppgift som jag inser är gigantisk, men jag har lovat
            att åta mig den, och jag känner det verkligen som en utmaning.
          </note>
          <note type="speaker">
            Anf. 168 LENNART BRUNANDER (c)
          </note>
          <note>
            replik:
          </note>
          <note>
            Fru talman! Det är bra att vi kan vidga diskussionen till att
            gälla internationell jordbrukspolitik och politik över huvud taget.
            Men det får inte innebära att vi inte kan diskutera det som är
            nära och som rör oss här. Vi skall i dag också kunna få svar på
            de frågor vi ställer om den svenska jordbrukspolitiken.
          </note>
          <note>
            Den svenske bonden är faktiskt ganska desperat i dag, jordbruksministern,
            och vet inte riktigt hur han skall göra eller på vilket sätt han
            skall hantera problemen.
          </note>
          <note>
            Det ringde en person från en verkstad som också har maskinförsäljning
            och frågade mig vad jag tyckte och trodde. Jag sade att det inte
            är så lätt att veta. Vi får inga svar från jordbruksministern
            på frågan hur det här kommer att se ut i framtiden.
          </note>
          <note>
            Han sade också att man inte köper så många maskiner i dag och
            att man inte reparerar maskiner.
          </note>
          <note>
            Han har svårt att behålla sina anställda.
          </note>
          <note>
            Det måste finnas även sådan verksamhet i fortsättningen. Den
            får inte dö ut, lika litet som jordbruket får dö ut. Därför krävs
            besked om att man skall föra en politik som gör det möjligt och
            som ger rimliga ekonomiska förutsättningar att bedriva den här
            verksamheten.
          </note>
          <note>
            Det måste finnas en lönsamhet i svenskt jordbruk som gör att
            man kan investera för framtiden. Det måste finnas en lönsamhet
            som gör att man vågar satsa på litet nya saker också, så att man
            kan börja odla de produkter som skulle kunna vara i stället för
            den spannmål som Margareta Winberg inte vill exportera. Det finns
            ett fantastiskt behov också av detta för att vi skall kunna miljöanpassa
            det svenska samhället.
          </note>
          <note type="speaker">
            Anf. 169 RAGNHILD POHANKA (mp):
          </note>
          <note>
            Fru talman! Det här handlar inte om jordbruk utan är ett allmänt
            anförande i förhållande till EU. I dag är det sorg i demokratins
            namn för oss nej-sägare, som har arbetat i fyra fem år för att
            behålla Sverige som ett självständigt land.
          </note>
          <note>
            Sällan har ett land betalat så mycket för att förlora så mycket.
            Annars brukar man säga: Smakar det så kostar det. Men att betala
            så mycket för något som ger en så dålig eftersmak, det är ändå
            inte brukligt.
          </note>
          <note>
            Vi ser alla just nu hur svårt det är att spara 20
          </note>
          <note>
            miljarder i Perssonplanen. Det är nästan exakt vad vi måste punga
            ut med varje år för att kunna betala den årliga biljetten till
            EU. Men de dynamiska effekterna då, som ja-sidan hävdar skall
            komma vid ett medlemskap?
          </note>
          <note>
            Jo, dynamiska effekter blir det säkert, men om de blir positiva
            eller negativa går inte att svara på. Tänk på den gamla skattereformen
            mellan Folkpartiet och
          </note>
          <note>
            Socialdemokraterna. Där uteblev de positiva dynamiska effekterna
            helt. Bara den har kostat oss många sköna miljarder och åstadkommit
            en omflyttning av pengar från fattiga till rika.
          </note>
          <note>
            Kostnaderna av knytningen av den svenska kronan till ecun, också
            en överenskommelse över blockgränserna, gav en förlust räknad
            i 100 miljarder och en ökad arbetslöshet på 4-5 %, som bara den
            årligen kostar oss 50 miljarder.
          </note>
          <note>
            Anpassningen till EU har kostat oss 30 miljarder enligt statliga
            beräkningar. Ett medlemskap beräknas medföra intäktsminskningar
            genom att vi måste anpassa moms och punktskatter - en förlust
            på 20-30
          </note>
          <note>
            miljarder. Våra kläder blir 5 - 20 miljarder dyrare.
          </note>
          <note>
            Enligt seriösa bedömare kommer ökad tillgänglighet till alkohol
            att ge oss kostnader på ett antal miljarder.
          </note>
          <note>
            De positiva ekonomiska effekterna ser vi nejsägare som enbart
            visioner.
          </note>
          <note>
            Var skall vi ta och varifrån har vi hittills tagit alla dessa
            pengar - ofattbart höga siffror? Jo, mängder av besparingar har
            drabbat och kommer att drabba arbetslösa, barnfamiljer, låginkomsttagare.
          </note>
          <note>
            Tvåtredjedelssamhället närmar sig, kryper allt närmare inpå oss.
            Ja, en miljardrullning har det blivit.
          </note>
          <note>
            Redan känner sig bönderna lurade. Hur då? Jo, de tittade på den
            del av återbetalningen av EU-avgiften som skulle gå till dem,
            och av den anledningen röstade många ja till medlemskap. Men att
            rösta bort självstyre och nationell integritet för ett, visserligen
            stort, men ändock bidrag för de närmaste åren! Och nu ser vi hur
            den godbiten plockades bort genom politiska fördelningsbeslut,
            och i framtiden kan ju bidragen helt försvinna.
          </note>
          <note>
            Men det handlar inte bara om pengar. Vi får också betala med
            minskad demokrati, med en ny osynlig järnridå mot öst, även om
            ridån flyttas några länder längre österut. Det blir slut på neutraliteten
            genom
          </note>
          <note>
            WEU, där vi redan får observatörsplats. Som medlem i en union
            med två kärnvapenstater får vi också betala, liksom genom regional
            obalans, när hela
          </note>
          <note>
            Sverige blir ett utkantslän. Vi får också betala genom risk för
            miljöförstöring till följd av EU:s tillväxthets.
          </note>
          <note>
            Först måste vi öka miljöförstöringen för att ha råd att minska
            den. Genom risk för social katastrof på grund av ökad alkoholkonsumtion
            och EU:s drogliberalism betalar vi, genom offentlighetsprincipens
            delvisa upplösning och genom utveckling av en kapitalistisk planekonomi.
            Vi får också börja om med vår fackliga kamp, vår jämställdhetskamp,
            vår miljökamp.
          </note>
          <note>
            Det här var bara några av mina nejargument.
          </note>
          <note>
            Och alla dessa löften som ja-sidan lockat med. Om de själva helhjärtat
            trott på EU hade de inte behövt använda så många löften. Men vi
            skall komma ihåg dem.
          </note>
          <note>
            Men den kanske viktigaste orsaken för mig personligen att vara
            emot är att antalet fattiga i EU
          </note>
          <note>
            bara växer. I dag finns det omkring 50 miljoner av totalt 340.
            Det är en alltför hög procent. Den förväntade ökningen mot 2000-talet
            ligger kanske på ytterligare 20 miljoner.
          </note>
          <note>
            När är man fattig då? Jo, när man har mindre än hälften av medelinkomsten
            i sitt eget land. I en union där man låter detta hända, där en
            humanistisk grundsyn till denna grad saknas, vill inte jag bli
            medlem.
          </note>
          <note>
            Ja, sällan har ett folk betalat så mycket pengar och samtidigt
            förlorat så mycket av självständighet och humana värden i ett
            enda avtal.
          </note>
          <note>
            Anf. 170 INGIBJÖRG
          </note>
          <note type="speaker">
            SIGURDSDÓTTIR (s):
          </note>
          <note>
            Herr talman! Gotland är en ö. Det är uppenbart för de flesta.
            Det är viktigt att komma ihåg att Gotland är
          </note>
          <note>
            Sveriges enda ö-region. Som ö-region har vi speciella problem
            och även möjligheter. Vi har därför i en motion begärt att ett
            särskilt Gotlandsprotokoll skall bifogas det svenska anslutningsavtalet
            med EU.
          </note>
          <note>
            Ett sådant protokoll skall fokusera på frågor som är avgörande
            för Gotlands möjligheter att utvecklas positivt inom ramen för
            EU. På så sätt skapas juridiskt bindande möjligheter att åstadkomma
            speciallösningar.
          </note>
          <note>
            Utrikesutskottet konstaterar att riksdagen skall ta ställning
            till ett färdigt undertecknat anslutningsavtal och att det inte
            finns något utrymme för att bifoga ett särskilt Gotlandsprotokoll.
          </note>
          <note>
            Det är tråkigt att konstatera att den förra regeringen misslyckades
            med att i medlemskapsförhandlingarna få med ett
          </note>
          <note>
            Gotlandsprotokoll. Det fanns och finns ett bra underlag i den
            vitbok som Gotlands kommun gjorde om Gotland och den europeiska
            integrationen.
          </note>
          <note>
            Det hade inte kostat något extra att tillskapa sig möjligheten
            till särlösningar för Gotland på samma sätt som man lyckats för
            andra öar i EU.
          </note>
          <note>
            Faktum är att vi i våra internationella kontakter har insett
            att man inom EU är betydligt mer villig att se till öregionernas
            särskilda behov och förutsättningar än vad den förra regeringen
            insåg. Det är bara att beklaga.
          </note>
          <note>
            Vid medlemskapsförhandlingarna finns en strävan efter att beakta
            regionsspecifika intressen. I
          </note>
          <note>
            uppgörelsen mellan Sverige och EU:s medlemsstater förbinder sig
            EU att noga studera Gotlands situation vid sammanställningen av
            listan över områden som kan komma i åtnjutande av s.k. LFA-stöd.
            Det är bra, men det räcker inte. Vi hoppas att det vid kommande
            förhandlingar ges tillfälle att ta upp frågan på nytt.
          </note>
          <note>
            Gotland är i likhet med andra öar inom EU i behov av speciallösningar.
            Den nya regeringen har satt sig in i frågan och lovat göra vad
            som är möjligt för att åstadkomma ett Gotlandsprotokoll. Vi förstår
            nu att det i detta läge inte är möjligt att yrka bifall till vår
            motion om Gotlandsprotokollet, utan hoppas att frågan hålls aktuell
            för en positiv lösning längre fram.
          </note>
          <note>
            Herr talman! När det sedan gäller vår motion om en regional sockerkvot
            till Gotland är vi väldigt glada över den behandling som motionen
            fått både i jordbruksutskottet och i utrikesutskottet.
          </note>
          <note>
            Jordbruksutskottet bedömer, med instämmande av utrikesutskottet,
            att det finns goda förutsättningar för att även framdeles kunna
            bedriva en ekonomiskt hållbar sockerproduktion på Gotland och
            att regeringen bör fortsätta sina ansträngningar att nå en överenskommelse
            med EU-kommissionen i detta syfte. Sockerproduktionen är väldigt
            betydelsefull för jordbruket och för dem som direkt arbetar vid
            sockerbruket, i åkerinäringen och med övriga transporter.
          </note>
          <note>
            Herr talman! Med detta önskar jag att alla skall komma ihåg vår
            enda öregion, nämligen Gotland.
          </note>
          <note>
            Slutligen vill jag ställa en fråga till jordbruksministern. Vad
            händer i Bryssel inom jordbrukssektorn? Hur går det med placeringen
            av
          </note>
          <note>
            Gotland inom område för LFA-stödet, såsom mål 5aoch 5b-stöd?
          </note>
          <note>
            Anf. 171 Jordbruksminister MARGARETA
          </note>
          <note type="speaker">
            WINBERG (s):
          </note>
          <note>
            Herr talman! Jag återupprepar vad jag tidigare sade, eftersom
            jag tror att det är värt att göra det.
          </note>
          <note>
            Den tidigare regeringen förhandlade inte om den regionala kvot
            för socker som jag vet att alla boende på Gotland önskade. Frågan
            har komplicerats eftersom den inte fanns med vid förhandlingarna.
            Den drevs inte, och det finns inte något protokoll om detta.
          </note>
          <note>
            När den nuvarande regeringen tillträdde tog vi upp frågan. Jag
            har själv personligen talat med kommissionär René Steichen vid
            två tillfällen, nu senast i måndags, om den här saken. Den nya
            sockerregimen diskuteras i dag, och kanske just nu, på ministermötet
            i Bryssel, där jag inte är därför att jag är här. Men jag har
            någon som sitter och bevakar dessa frågor.
          </note>
          <note>
            Vi får nu inte in detta i den regimen. Utan vår ambition är att
            vi - och det är med stöd av kommissionären och med stöd av många
            andra europeiska jordbruksministrar som jag också har talat med
            - kan lösa den här frågan i SCA, som är en arbetsgrupp till kommissionen.
            Där skall man kunna lösa den här frågan om sockret, och jag har
            goda förhoppningar att vi skall kunna klara det.
          </note>
          <note>
            När det gäller LFA-stödet och mål 5a- och 5b-stöd har vi lyckats
            få Gotland som LFA-område. Däremot har vi inte lyckats få hela
            Gotland som 5b-område, men en stor del av östra delen av Gotland.
            Det är också något som den nuvarande regeringen faktiskt har förhandlat
            om i Bryssel.
          </note>
          <note type="speaker">
            Anf. 172 INGRID BURMAN (v):
          </note>
          <note>
            Herr talman! Medlemskapet i EU innebär för
          </note>
          <note>
            Sveriges del att vi ansluter oss till en ekonomisk politik vars
            överordnade mål är att bekämpa inflationen. Det s.k. prisstabilitetsmålet
            skall överordnas allt annat.
          </note>
          <note>
            Sverige har under årtionden i stället fört en politik som i första
            hand har gått ut på att bekämpa arbetslösheten, och vi har varit
            mycket framgångsrika i den politiken. När övriga medlemsländer
            i EU har haft en konstant arbetslöshet på över 10 % i över tio
            år har Sverige ända fram till år 1990 kunnat hålla arbetslösheten
            nere. Det har vi gjort genom en aktiv arbetsmarknadspolitik och
            en aktiv ekonomisk politik.
          </note>
          <note>
            En stor del av förklaringen till vårt framgångsrika arbete med
            att hålla arbetslösheten nere beror helt enkelt på att vi aktivt
            har kunnat använda den ekonomiska politiken som ett medel både
            för att stimulera sysselsättningen och för att bekämpa arbetslösheten.
          </note>
          <note>
            I samband med att vi lämnade in vår medlemsansökan övergav Sverige
            sina gamla ekonomiska mål och sin gamla ekonomiska politik. Vi
            började att anpassa oss till EU genom att sätta målet prisstabilitet
            främst. Vad detta i kombination med en lågkonjunktur har inneburit
            för Sverige vet vi alla.
          </note>
          <note>
            Arbetslöshetssiffrorna i Sverige har stigit till EU:s nivå.
          </note>
          <note>
            Frågan för Sveriges del blir nu om vi skall kunna bryta denna
            höga arbetslöshet inom ramen för EU
          </note>
          <note>
            eller om vi skall tvingas att anpassa oss till samma konstant
            höga arbetslöshetsnivå som i EU:s övriga länder. Det är länder
            där man inte har lyckats bryta de arbetslöshetssiffrorna ens under
            högkonjunktur.
          </note>
          <note>
            Det betänkande från utrikesutskottet som vi behandlar här i dag
            andas på den här punkten både uppgivenhet och passivitet. I betänkandet
            hänvisas till den av EU framtagna vitboken och den där angivna
            målsättningen inom det sociala protokollet att arbetslöshetsbekämpningen
            skall finnas högst på dagordningen och att EU skall främja sysselsättningen.
          </note>
          <note>
            Det är nog gott och väl. Men det räcker inte. Det har mer än
            tio år med mer än 10 % arbetslöshet i EU-
          </note>
          <note>
            länderna visat på. Det hinder i form av en tvångströja som EU
            lägger över länderna och deras möjligheter att bekämpa arbetslösheten
            genom att sätta prisstabilitetsmålet främst måste Sverige vara
            aktiv för att luckra upp.
          </note>
          <note>
            Vänsterpartiet har i sin motion yrkat att kampen mot arbetslösheten
            skall bli en del av unionens övergripande ekonomiska och politiska
            mål.
          </note>
          <note>
            Sysselsättningsmålet och prisstabilitetsmålet måste stå sida
            vid sida och vara lika viktiga. Detta måste gälla även för Centralbanken.
          </note>
          <note>
            Vi tycker att det är mycket märkligt att vi inte har fått gehör
            för vår motion. Ja-sidans representanter i folkomröstningen förde
            hela tiden fram argumentet att medlemskapet skulle vara en förutsättning
            för att lösa problemet med den svenska arbetslösheten.
          </note>
          <note>
            När man nu gjorde på detta sätt tycker vi att det skulle vara
            anständigt att man i dag bekräftade det genom att säga att detta
            innebär att sysselsättningsmålet skall vara ett övergripande mål.
          </note>
          <note>
            Vi hade förväntat oss att få stöd för vår motion.I
          </note>
          <note>
            utskottets betänkande redovisar majoriteten att den viktigaste
            uppgiften för den ekonomiska politiken är just prisstabilitet.
            Man säger att detta skall leda till lägre räntenivåer. Det skall
            också leda till en internationell monetär stabilitet, dvs. vi
            skall tillsammans alla länder uppnå konvergenskriterierna så som
            de är fastställda i Maastrichtfördraget.
          </note>
          <note>
            Jag kan bara konstatera att i och med den här analysen frånhänder
            sig majoriteten det främsta vapen som Sverige har för att bekämpa
            arbetslösheten, nämligen den ekonomiska politiken.
          </note>
          <note>
            Jag kan också konstatera att Sverige sedan 90-
          </note>
          <note>
            talets början redan har praktiserat den politik som majoriteten
            redovisar i betänkandet. Vi har nämligen bekämpat en låg, eller
            ibland obefintlig inflation, och låtit arbetslösheten stiga ohejdat.
            Detta har inte sänkt några räntenivåer. Det har inte ökat investeringsviljan
            hos företagen.
          </note>
          <note>
            Trots detta avvisar majoriteten Vänsterpartiets förslag. Det
            skulle skapa en möjlighet att inom EU
          </note>
          <note>
            praktisera den politik vi i Sverige förde under årtionden och
            som ledde till en låg arbetslöshet.
          </note>
          <note>
            Vad kommer då i stället? Bakom EU:s och den s.k. vitbokens rekommendationer
            ligger bl.a. krav på ökad flexibilitet hos arbetskraften, dvs.
            krav ställs på att acceptera lägre löner, större löneskillnader
            och på en ökad geografisk rörlighet.
          </note>
          <note>
            Den inre marknaden syftar ju till att öka tillväxten genom både
            skärpt konkurrens och ökade stordriftsfördelar. Det innebär att
            man stimulerar en utveckling där allt färre människor får tillgång
            till sysselsättning. Detta kan sammantaget innebära både massarbetslöshet
            och ökade klassklyftor även för
          </note>
          <note>
            Sveriges del.
          </note>
          <note>
            Sverige har tidigare varit ett föregångsland när det gäller att
            utveckla rättigheter för arbetstagare. Det har skett i olika former,
            t.ex. genom lagstiftning, genom kollektiv avtal och genom lokala
            avtal. Det har under årtionden rått stor enighet om att den svenska
            arbetsrättsliga modellen, där parter genom avtal reglerar en rad
            frågor, fungerar bra.
          </note>
          <note>
            I betänkandet påstår utskottets majoritet att den svenska arbetsrättstraditionen
            har erkänts av EU. Jag kan konstatera att utskottet i det fallet
            enbart lutar sig på en ensidig deklaration från Sveriges sida.
            Detta är ingen garanti för framtiden.
          </note>
          <note>
            Ett första underkännande har redan skett. När arbetsmarknadsutskottet
            behandlade återinförandet av vetoreglerna i svensk rätt konstaterade
            nämligen lagutskottet att det inte var förenligt med EU:s upphandlingsdirektiv
            att tillåta veto bara för att en entreprenör bröt mot gällande
            kollektivavtal på marknaden. Kollektivavtalet har alltså ingen
            rättslig status enligt EU.
          </note>
          <note>
            Mig veterligt är detta den första gången som kollektivavtalets
            rättsliga status prövas i förhållande till ett EU-direktiv. Jag
            kan bara konstatera att kollektivavtalet bedömdes ha ingen eller
            föga rättslig status. Betänkandet andas även på det här området
            en tilltro och en förhoppning. Det redovisar inget av kritiskt
            granskande eller framåtsyftande förslag för att rädda eller värna
            den svenska arbetsrättsliga modellen. Jag finner det mycket märkligt.
          </note>
          <note>
            Enligt Vänsterpartiet sker alltså EU:s kraftiga betoning på de
            monetära målen på bekostnad av de arbetspolitiska målen. Detta
            får till följd att kampen mot arbetslöshet kommer att underordnas
            kravet på prisstabilitet. Det är en prisstabilitet som har till
            främsta syfte att underlätta kapitalets rörlighet och höga avkastning.
            Omsorgen om människor och miljö kommer i andra hand.
          </note>
          <note>
            Herr talman! Svenska folket har röstat för ett medlemskap i EU.
            Det har det bl.a. gjort för att jasidan representanter har utlovat
            räntesänkningar och arbete. Då krävs det också att ja-sidans företrädare
            i den här kammaren börjar leverera utifrån sina löften.
          </note>
          <note>
            Då kan man inte lägga sig platt inför EU. Utskottets majoritet
            skriver att Sverige bör verka för lika ambitiösa gemensamma mål
            för sysselsättning, en aktiv arbetsmarknadspolitik och social
            välfärd som de gemensamma målen för det monetära samarbetet.
          </note>
          <note>
            Detta "bör" är till intet förpliktigande. Det visar att
          </note>
          <note>
            Sverige har en mycket låg ambitionsnivå när det gäller att faktiskt
            lyfta upp sysselsättningsmålet och även att värna den svenska
            arbetsrättsmodellen.
          </note>
          <note>
            Herr talman! Jag yrkar bifall till reservation nr 4.
          </note>
          <note type="speaker">
            Anf. 173 GÖRAN LENNMARKER (m):
          </note>
          <note>
            Herr talman! Det svenska folket fattade ett historiskt beslut
            för en månad sedan när det beslöt att
          </note>
          <note>
            Sverige skall bli medlem i den europeiska unionen.
          </note>
          <note>
            Det var historiskt inte bara därför att det innebär en förändring
            av stora mått för Sverige. Det är också historiskt därför att
            det fullföljer en mycket gammal svensk tradition som vi kan spåra
            tillbaka till senare hälften av 1800-talet. Den har inneburit
            en ständigt ökad internationalisering för Sverige.
          </note>
          <note>
            Vi har ökat våra förbindelser med omvärlden. Vår ekonomi har
            utvecklats i nära samarbete med omvärlden. Vi har haft ett näringsliv
            som ständigt ökat sina kontakter avbrutna av två världskrig. Vi
            kan se trenden under över hundra år.
          </note>
          <note>
            Vi har också haft en lång tradition att Sverige alltmer aktivt
            deltagit i det internationella politiska samarbetet. Efter andra
            världskrigets slut fattade vi beslut om att gå med i FN. Det var
            ett för sin tid mycket långtgående beslut. FN är ju ett överstatligt
            organ. Det var ett överstatligt avtal till skillnad från
          </note>
          <note>
            EU-avtalet som är ett mellanstatligt avtal. Det var ett stort
            steg för sin tid. Detta har följts av Europarådet,
          </note>
          <note>
            EFTA och EES-avtalet.
          </note>
          <note>
            I den meningen innebär detta det svenska folkets beslut en fortsättning
            av en historisk tradition.
          </note>
          <note>
            Det finska folket fattade ett likartat beslut med stor majoritet.
            Det innebär att Sveriges förbindelser med Finland kommer att kunna
            öka ganska kraftigt.
          </note>
          <note>
            Vi får möjlighet att ta bort många av de hinder som faktiskt
            har funnits mellan oss såsom nordiska länder allt sedan 1809 när
            gränsen drogs i Tornedalen och
          </note>
          <note>
            Torneälven. Det är kanske den bygd i Sverige som mest kommer
            att märka av EU-medlemskapet. En gräns försvinner mitt i en bygd.
            Jag beklagar att
          </note>
          <note>
            Norge inte fattade samma beslut, men det är ett faktum.
          </note>
          <note>
            EU-samarbetet kommer att ha en stor betydelse på många olika
            områden. Jag tänkte bara ta upp någon enstaka punkt så här i slutet
            på debatten.
          </note>
          <note>
            Ett sådant område är Östersjöområdet. Om några veckor är fyra
            av Östersjöns nio strandstater EU-
          </note>
          <note>
            medlemmar. Polen har redan ett mycket omfattande associationsavtal
            med EU, ett s.k. Europaavtal. Det är mycket glädjande att EU nu
            avser att förhandla fram liknande Europaavtal med Estland, Lettland
            och
          </note>
          <note>
            Litauen.
          </note>
          <note>
            Vid toppmötet i Essen i slutet av förra veckan beslöts att detta
            skall vara klart under första halvåret
          </note>
          <note>
            1995, dvs. före juni 1995. Då skall det upp på nästa toppmöte.
            Detta är en oerhört stor framgång främst för Baltikum, men det
            är faktiskt också en framgång för svensk politik som hela tiden
            har strävat efter att ge Estland, Lettland och Litauen nära förbindelser
            med den europeiska unionen och så att säga flytta
          </note>
          <note>
            Estland, Lettland och Litauen från f.d. Sovjetunionen till Centraleuropa,
            om vi skall tala i bildspråk.
          </note>
          <note>
            Det finns även ett partnerskaps- och samarbetsavtal mellan EU
            och Ryssland. Det innebär att det nu finns möjlighet att bygga
            upp ett kraftfullt samarbete i Östersjöregionen inom EU:s ram.
            Detta samarbete kan få kraft och styrka genom att det sker inom
            bestämda institutionella former. Det kan omfatta frihandel. Redan
            den 1 januari, alltså om drygt två veckor, träder frihandelsavtalen
            i kraft mellan
          </note>
          <note>
            Baltikum och EU. Samarbetet kan också gälla miljöfrågor, framför
            allt vad gäller gränsöverskridande problem. Det kan gälla brottsbekämpning,
            frågor om flyktingar och migration, nätverk, kommunikationssamband.
            En sådan fråga är för övrig energisäkerheten för
          </note>
          <note>
            Baltikum. Samarbetet kan också gälla det vi kallar utrikes- och
            säkerhetspolitik.
          </note>
          <note>
            Det kan inom EU:s ram växa fram ett kraftfullt gränssamarbete
            mellan Baltikum och Ryssland och mellan Finland och Ryssland.
            Detta är aspekter som man oftast inte tänker på. Mycket av vår
            debatt har ju kretsat kring Sveriges förhållande till
          </note>
          <note>
            Kontinentaleuropa och Bryssel. Det har dominerat bilden av vad
            svenskt EU-medlemskap innebär. Men de kanske största effekterna
            kommer i vårt omedelbara närområde.
          </note>
          <note>
            Vi kan se hur EU nu systematiskt arbetar för att förverkliga
            vår generations viktigaste historiska uppgift, den viktigaste
            uppgiften för oss europeiska politiker i min generation. Det är
            att se till att klyftan mellan Väst- och Östeuropa minskar och
            försvinner.
          </note>
          <note>
            Då kan vi kanske, för första gången någonsin i den europeiska
            historien, få ett Europa som hänger samman.
          </note>
          <note>
            Det som ligger bakom EU är ju mardrömmen från
          </note>
          <note>
            1930-talet, när nationalismen växte sig stark. Man försökte ha
            nationella lösningar både på ekonomins och säkerhetspolitikens
            områden. Det man uppfattade som skyddsåtgärder för att främja
            ekonomin och minska arbetslösheten gav de facto instabilitet i
            grannländerna. De totalitära ideologierna, kommunismen, fascismen
            och nationalsocialismen, växte sig starka. Vi vet resultatet.
            Hela denna erfarenhet från 1930-talet, både vad gäller säkerhetspolitik
            och fred samt arbetslöshet och ekonomi, är den bittra europeiska
            erfarenhet som är grunden för hela EU:s bildande. Det är viktigt
            att det inte händer igen. Det är därför EU:s kraftfulla samarbete
            gentemot Central- och Östeuropa är så viktigt, för att se till
            att vi inte får ett nytt 1930-tal.
          </note>
          <note>
            Sveriges säkerhet ökar till följd av EU-
          </note>
          <note>
            medlemskapet, även om detta omfattar enbart den civila säkerheten.
            Men den är kraftfull och betydelsefull nog. Dessutom ger vi vårt
            bidrag till att hela Europa blir stabilare. Central- och Östeuropa
            blir stabilare liksom vårt Östersjöområde.
          </note>
          <note>
            Östersjöområdet är ju det närområde som för Sverige är så utomordentligt
            viktigt.
          </note>
          <note>
            Herr talman! Med detta vill jag yrka bifall till de borgerliga
            reservationerna och i övrigt till utrikesutskottets hemställan.
          </note>
          <note>
            Anf. 174 CHARLOTTA L
          </note>
          <note type="speaker">
            BJÄLKEBRING (v):
          </note>
          <note>
            Herr talman! Den korta erfarenhet jag har av arbetet här i riksdagen
            är att kulturfrågorna i mycket liten omfattning debatteras här
            i kammaren. Med anledning av detta och vikten av kulturfrågorna
            står jag nu i talarstolen.
          </note>
          <note>
            Vi har tidigare i dag och i kväll haft en lång debatt om jordbrukspolitiken.
            Jag vill påminna er som är kvar att även kultur betyder odling,
            men inte av jorden. Det betyder själslig och andlig odling.
          </note>
          <note>
            Som medlem av kulturutskottet vill jag yttra mig angående det
            svenska kulturarvet och vår påverkan från kultur som kommer utifrån,
            främst genom TV
          </note>
          <note>
            och video. Det gör jag med anledning av att svenska folket faktiskt
            har yrkat bifall till medlemskap i den europeiska unionen.
          </note>
          <note>
            Den allmänna svenska uppfattningen är att Sverige som medlem
            kan behålla rätten att föra en egen kulturpolitik. Den nationella
            bestämmanderätten vad gäller kulturområdet är inskriven i Romfördragets
            kulturartikel 128.
          </note>
          <note>
            Kulturartikeln innebär i korthet att man skall bidra till kulturell
            utveckling i medlemsländerna med respekt för det nationella samtidigt
            som man skall värna det gemensamma kulturarvet enligt fyra punkter:
          </note>
          <note>
            - att sprida de europeiska folkens kultur och historia,
          </note>
          <note>
            - att bevara och skydda kulturarv av europeisk betydelse,
          </note>
          <note>
            - att främja icke kommersiellt kulturutbyte
          </note>
          <note>
            - samt att främja konstnärligt och litterärt skapande.
          </note>
          <note>
            Medlemsländerna skall även främja samarbete med tredje land.
          </note>
          <note>
            Herr talman! Allt detta låter ju väldigt bra. Kultur kan bygga
            broar mellan människor i olika länder av olika kulturer. Jag vill
            också påminna om att dessa broar är både billiga och miljövänliga.
          </note>
          <note>
            Men hur ser det ut egentligen? Är det verkligen så här bra?
          </note>
          <note>
            Ett stort problem är den gränsöverskridande televisionen. Vi
            får rakt in i våra vardagsrum våld, porr och andra osmakligheter
            av kommersiell natur, trots att det finns en Europarådskonvention
            som innefattar regler om begränsning av reklam, pornografi och
            meningslöst våld. Vårt intryck är att övervakningen av dessa regler
            är svag. Överträdelser beivras alltför sällan. Därför anser Vänsterpartiet
            att
          </note>
          <note>
            Sverige aktivt skall verka för att reglerna enligt TV-
          </note>
          <note>
            direktivet följs genom ett effektivare myndighetssamarbete mellan
            länderna i unionen.
          </note>
          <note>
            Vad innebär då detta TV- och videovåld konkret för oss? Bl.a.
            har Per Svensson i sin bok Den leende mördaren sagt att en 12-åring
            konsumerar 1 500
          </note>
          <note>
            filmmord på ett år. 12-åringen ser på TV i snitt två och en halv
            timme per dag. 12-åringen talar med sin pappa fem minuter om dagen.
            Detta är också ett kulturarv!
          </note>
          <note>
            Enligt Landstingsförbundet är det pojkar i åldern
          </note>
          <note>
            10-14 år som mår sämst i vårt samhälle i dag.
          </note>
          <note>
            Psykklinikernas ansökningar har ökat med 30 %.
          </note>
          <note>
            Vi måste väl alla vara överens om att vi inte vill att våra barn
            skall växa upp så här. Hur stämmer det överens med EU:s kulturartikel
            om att främja icke kommersiellt kulturutbyte? Inte särskilt bra,
            anser jag.
          </note>
          <note>
            Vad kan vi då göra åt problemet? Jo, vi kan gemensamt yrka bifall
            till reservation 8 under mom. 19. Där sägs att vi aktivt skall
            verka för ett effektivare utnyttjande av regelverket vad gäller
            restriktionerna mot pornografi och våldsskildringar.
          </note>
          <note>
            Herr talman! Kultur är så mycket. Det handlar om relationer,
            upplevelser, insikter och skapande, om allt som vi bär inom oss
            av sorg och lycka. Kultur kan betyda livsmönster, hur vi lever
            våra liv. Egentligen handlar all politik om kultur.
          </note>
          <note>
            En annan del som också handlar om kultur är det svenska språket.
            Det tror jag att vi alla är mycket medvetna om och också överens
            om. Men för den sakens skull får vi inte slå oss till ro. Det
            svenska språket måste värnas i EU liksom i vårt eget land. Vi
            måste inse vikten av det svenska språket som skall bära fram vårt
            kulturarv genom generationer i litterärt och konstnärligt skapande.
          </note>
          <note>
            Vänsterpartiet kommer också att värna våra å, ä och ö i EU. Vi
            skall ständigt arbeta för att all EU-
          </note>
          <note>
            information skall utgå på svenska, så att alla vi vanliga svenskar
            kan vara delaktiga i det som händer i unionen.
          </note>
          <note>
            Herr talman! Enligt artikel 36 i Romfördraget tillåts nationella
            exportrestriktioner för att skydda skatter av konstnärligt, historiskt
            och arkeologiskt värde. Det gör vi också genom att anta det EG-
          </note>
          <note>
            direktiv som finns angående återlämnande av kulturföremål som
            olovligt förts ut ur landet.
          </note>
          <note>
            Det här direktivet kommer vi att ta ställning till senare, troligtvis
            i morgon, när vi debatterar KrU6.
          </note>
          <note>
            Medlemskapet öppnar våra gränser, vilket kan leda till att kulturföremål
            som inte innefattas av detta direktiv kommer att föras ut ur landet.
            Direktivet gäller föremål som har ett betydande ekonomiskt värde.
            Exempelvis kommer vissa allmogeföremål inte att uppnå detta gränsvärde
            - ej heller andra kulturföremål som till största delen härrör
            från den svenska bonde- och arbetarkulturen. Vänsterpartiet ser
            en risk i att respekten för kulturföremålens mänskliga värde får
            en ställning som är underordnad det ekonomiska värdet.
          </note>
          <note>
            Det finns också en klassmotsättning i detta som vi vill råda
            bot på. Enligt vår uppfattning skall inte kulturarvet skyddas
            enbart på grund av sitt ekonomiska värde, utan hänsyn skall också
            tas till det folkliga värdet.
          </note>
          <note>
            Med hänvisning till detta har Vänsterpartiet yrkat på att Kulturarvsutredningen
            vid utarbetandet av sitt förslag skall beakta dessa synpunkter.
          </note>
          <note>
            Herr talman! Härmed yrkar jag bifall till reservation 7 till
            UU5, mom. 18, samt reservation 8
          </note>
          <note>
            under mom. 19.
          </note>
          <note>
            Tack för ordet!
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 december.)
          </note>
          <note>
            7 § Ändringar av bilagorna I och II till avtalet om Europeiska
            ekonomiska samarbetsområdet
          </note>
          <note>
            (EES-avtalet)
          </note>
          <note>
            Föredrogs jordbruksutskottets betänkande
          </note>
          <note>
            1994/95:JoU6 Ändringar av bilagorna I och II till avtalet om
            Europeiska ekonomiska samarbetsområdet (EES-avtalet) (prop.
          </note>
          <note>
            1994/95:90).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 15 december.)
          </note>
          <note>
            8 § Lag om åtgärder beträffande djur och växter som tillhör skyddade
            arter, m.m.
          </note>
          <note>
            Föredrogs jordbruksutskottets betänkande
          </note>
          <note>
            1994/95:JoU10 Lag om åtgärder beträffande djur och växter som
            tillhör skyddade arter, m.m. (prop.
          </note>
          <note>
            1994/95:117).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 15 december.)
          </note>
          <note>
            9 § Nya lagar om skatt på alkohol och tobak, m.m.
          </note>
          <note>
            Föredrogs skatteutskottets betänkande
          </note>
          <note>
            1994/95:SkU6 Nya lagar om skatt på alkohol och tobak, m.m. (prop.
            1994/95:56).
          </note>
          <note type="speaker">
            Anf. 175 JAN-OLOF FRANZÉN (m):
          </note>
          <note>
            Herr talman! Jag vill inleda med att yrka bifall till den moderata
            reservationen om 24-timmarsregeln vid införsel av s.k. taxfree-varor,
            mom. 4 och 6 i motsvarande del.
          </note>
          <note>
            Det är enligt vår mening ytterst tveksamt om EU-
          </note>
          <note>
            rätten ger utrymme för en 24-timmarsregel vare sig i fråga om
            gods som inköpts med skatt i andra EU-
          </note>
          <note>
            länder eller i fråga om varor som inhandlats skattefritt ombord
            på färjor till Sverige från ett annat EU-land.
          </note>
          <note>
            Propositionen ger inte heller det minsta besked på denna punkt.
          </note>
          <note>
            I utredningen SOU1994:131 Skyddet vid inre gräns beskrivs kortfattat
            den specialregel som för närvarande gäller för dansk del. Denna
            särlösning har under hand åberopats av regeringskansliet, men
            det är enligt vår mening osäkert vilka slutsatser man kan dra
            av den och hur stort manöverutrymme den ger
          </note>
          <note>
            Sverige när det gäller vår egen beskattning av gränshandeln av
            varor som inköpts i andra EU-länder eller ombord på färjor från
            andra EU-länder.
          </note>
          <note>
            Den danska särlösningen skiljer sig på flera sätt både från det
            förslag som regeringen presenterat i propositionen och från det
            modifierade förslag som i all hast under ärendets beredning i
            riksdagen kastats fram av regeringskansliet och som går ut på
            att en 24-
          </note>
          <note>
            timmarsregel även i fortsättningen skall gälla för införsel av
            skattefria varor som inköpts på färja.
          </note>
          <note>
            Något underlag som skulle möjliggöra en bedömning av förslagets
            förenlighet med EU-rätten har inte presenterats.
          </note>
          <note>
            Sammanfattningsvis anser vi att den nya lagen om beskattning
            av privatinförsel över huvud taget inte bör innehålla någon 24-timmarsregel.
            Vad särskilt gäller taxfree-varor som säljs ombord på färjor till
            Sverige anser vi att den kvantitativa restriktion som följer av
            gällande provianteringsföreskrifter, som begränsar försäljningen
            ombord på färjor, är tillräcklig från olika synpunkter och att
            någon 24-timmarsregel inte behövs. Den bör därför utgå ur lagförslaget.
          </note>
          <note>
            Samtidigt förutsätter vi att regeringen har sin uppmärksamhet
            riktad på hur taxfree-försäljnigen praktiseras på färjorna efter
            ett borttagande av den nuvarande 24-timmarsregeln. Vid eventuella
            ansatser till missbruk, t.ex. i form av taxfree-försäljning på
            färjeturer på internationellt vatten utan något egentligt transportsyfte,
            förutsätter vi att regeringen lägger fram de förslag som kan visa
            sig nödvändiga för att motverka sådana tendenser.
          </note>
          <note>
            Det anförda innebär att 24-timmarsregeln helt bör utgå ur propositionen.
          </note>
          <note type="speaker">
            Anf. 176 LARS U GRANBERG (s):
          </note>
          <note>
            Herr talman! I skatteutskottets betänkande nr 6
          </note>
          <note>
            föreslås en EU-anpassning av lagar om tobaksskatt respektive
            alkoholskatt samt en ny lag om beskattning av privat införsel
            av alkoholdrycker och tobaksvaror från andra EU-länder.
          </note>
          <note>
            En strikt tillämpning av direktiven beträffande skatteuttag för
            cigaretter skulle innebära en mycket kraftig skattehöjning. Sverige
            har i förhandlingar medgivits en övergångsbestämmelse som innebär
            att landet kan tillämpa en avvikelse från EU:s miniminivå under
            en period av fyra år.
          </note>
          <note>
            För alkoholdrycker, och då speciellt öl, skulle egentligen en
            strikt tillämpning medföra att skatten behöver ändras till att
            bli helt proportionell i stället för som i dag progressiv. Också
            här har Sverige fått rätt till en regelavvikelse. Vi kan med den
            bibehålla vår progressiva beskattning under en övergångstid om
            tre år.
          </note>
          <note>
            Övergångstiden innebär också att tid ges för produktionsomläggning
            inom den svenska bryggerinäringen - en omläggning till produkter
            som anpassats till de nya skatt- och konkurrensförutsättningar
            som EU-medlemskapet medför.
          </note>
          <note>
            Jag måste säga att man till viss del skulle vilja önska sig litet
            mer för den svenska bryggerinäringen.
          </note>
          <note>
            Med tanke på det EU-avtal som är undertecknat både av mitt parti
            och av Jan-Olof Franzéns parti blir mitt svar att det nu är dags
            att fullfölja EU-avtalet och därmed också folkomröstningsbeslutet.
          </note>
          <note>
            Vilka mängder får man då ta med sig hem från en resa till ett
            annat EU-land? De kvantiteter som föreslås är den mängd som man
            får föra in när varan är beskattad i inköpslandet. Den stora kavantitativa
            skillnaden ser man bäst vad gäller mängden starköl.
          </note>
          <note>
            Den nya regeln tillåter en införsel av 15 liter starköl.
          </note>
          <note>
            Dagens mängd är 2 liter.
          </note>
          <note>
            När det gäller taxfree-försäljning ombord på fartyg eller luftfartyg
            kommer en 24-timmarsregel att införas. Det gäller resor mellan
            EU-länder och resor till och från tredje land. Speciella kvantitativa
            begränsningar införs också på taxfree-handeln. Det här sker enligt
            en särskild övergångsordning som innebär att skattfrihet medges
            vid en försäljning för belopp upp till vad som gäller för införsel
            utom EU.
          </note>
          <note>
            Begränsningen består i att det skattefria beloppet inte får överstiga
            90 ECU, alltså ca 800 kr. Vid införsel från tredje land uppgår
            motsvarande summa till 175
          </note>
          <note>
            ECU, dvs. ca 1 500 svenska kronor.
          </note>
          <note>
            Herr talman! Återigen är jag förbryllad över vissa partiers beslutsvånda.
            I detta fall tänker jag
          </note>
          <note>
            Moderaterna och Jan-Olof Franzén som i ena stunden värnar om
            svensk bryggerinäring och i den andra konkurrensutsätter den på
            ett helt orimligt sätt.
          </note>
          <note>
            Helt plötsligt föreslår man en helt frisläppt taxfreehandel på
            resor mellan EU-länder eller på resor till och från tredje land.
          </note>
          <note>
            Tänk er bara in i situationen att man skulle kunna stå och välja
            mellan att gynna svenska bryggare genom att köpa svenskt skattebelagt
            öl och att resa över till exempelvis Danmark och på resan över
            kunna välja och vraka inte bara inom den danska ölkulturens mångfald
            utan t.o.m. ha tillgång till hela
          </note>
          <note>
            Europas sortiment.
          </note>
          <note>
            Herr talman! Det här förslaget från Jan-Olof
          </note>
          <note>
            Franzén har den karaktären som ett borgerligt parti förväntas
            ha i den här frågan, inte minst med tanke på vissa ungdomsförbunds
            syn på alkoholpolitiken och den liberala synen på droger. Men
            tur är väl ändå att allt som drivs i det moderata ungdomsförbundet
            inte tar form i konkret moderat politik. Men med tanke på
          </note>
          <note>
            Jan-Olof Franzéns syn på alkoholpolitiken ser det faktiskt ganska
            mörkt ut. Det enda vi kan göra är att hoppas att så inte blir
            fallet.
          </note>
          <note>
            Herr talman! Med detta yrkar jag bifall till utskottets hemställan
            och avslag på reservationen.
          </note>
          <note>
            Anf. 177 JAN-OLOF FRANZÉN (m)
          </note>
          <note>
            replik:
          </note>
          <note>
            Herr talman! Jag tror inte att taxfree-handeln på båtarna har
            någon speciell betydelse för våra bryggerinäringar. Det har också
            sagts att man skall återkomma med förslag i frågan om ölet. Jag
            anser att man därför bör avvakta och se vad som kommer att föreslås.
          </note>
          <note type="speaker">
            Anf. 178 LARS U GRANBERG (s) replik:
          </note>
          <note>
            Herr talman! Med tanke på konkurrenssituationen kanske detta
            inte har så stor betydelse för bröderna
          </note>
          <note>
            Spendrup och Åbrå. Men det finns ju en massa små bryggerier,
            och de kommer att få stora svårigheter att slå sig in på taxfree-handeln,
            där de stora bjässarna klampar fram.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 december.)
          </note>
          <note>
            10 § Tullagstiftningen vid ett EU-
          </note>
          <note>
            medlemskap
          </note>
          <note>
            Föredrogs skatteutskottets betänkande
          </note>
          <note>
            1994/95:SkU8 Tullagstiftningen vid ett EU-
          </note>
          <note>
            medlemskap (prop. 1994/95:34).
          </note>
          <note type="speaker">
            Anf. 179 NILS FREDRIK AURELIUS (m):
          </note>
          <note>
            Herr talman! Detta ärende handlar om de stora förändringar av
            den svenska tullagstiftningen som följer av inträdet i EU. En
            fråga som diskuterades mycket tidigare i höst var hur möjligheterna
            att stoppa narkotikan vid våra gränser skulle påverkas av ett
            EU-
          </note>
          <note>
            medlemskap. På kort sikt händer väl inte så mycket, men så småningom
            borde narkotikasmugglingen kunna bekämpas effektivare.
          </note>
          <note>
            Tills vidare behåller som bekant tullen sina nuvarande befogenheter
            när det gäller att stoppa illegal införsel av bl.a. narkotika
            över inre gräns, med de möjligheter till s.k. selektiva kontroller
            som detta innebär. Genom att tullen vidare inte längre kommer
            att behöva så stora resurser på klarering vid de inre gränserna
            frigörs resurser för spaning. Som medlem i
          </note>
          <note>
            EU kan Sverige också ta en ännu aktivare del i det europeiska
            samarbetet mot internationell brottslighet.
          </note>
          <note>
            Eftersom brottsligheten har blivit alltmer välorganiserad måste
            också brottsbekämpningen bygga på gränsöverskridande samarbete
            och ett väl fungerande utbyte av information.
          </note>
          <note>
            Låt mig nu ta upp en annan del av betänkandet.
          </note>
          <note>
            Inkonsekvent nog har detta ett inslag som inte alls har med tullagstiftningen
            inom EU att göra. Jag syftar på förslaget att ett tioprocentigt
            tulltillägg skall återinföras för mervärdesskattebelopp även i
            de fall där momsen skulle ha varit avdragsgill om den påförts.
            Så sent som hösten 1993 beslutade riksdagen att tulltillägg inte
            skulle tas ut i sådana fall. Innan ens ett år har gått och utan
            att någon utvärdering har skett, så föreslår alltså regeringen
            och utskottsmajoriteten att importmomsen åter skall räknas in
            i underlaget för tulltillägg.
          </note>
          <note>
            När denna sanktion avskaffades för ett år sedan var motiveringen
            att en tillkommande debitering inte skulle medföra att deklaranten
            slutligt skulle behöva erlägga mera skatt. Samma summa som han
            betalar in får han ju lyfta av vid nästa momsredovisningstillfälle.
            Även regeringen, den nuvarande alltså, medger i propositionen
            på sidan 107
          </note>
          <note>
            att "den tullskyldige i sådant fall inte gör någon definitiv
            skattevinst".
          </note>
          <note>
            Det kan tilläggas att eftersom en helt övervägande del - ungefär
            75 % - av vår handel sker med EU-
          </note>
          <note>
            länder, så kommer den föreslagna regeln att minska avsevärt i
            betydelse efter årsskiftet.
          </note>
          <note>
            Utskottsmajoriteten menar att den som uppger ett för lågt momsbelopp
            "kan uppnå vissa fördelar i ränte- och likviditetshänseende",
            som det heter. Som väl också formuleringen antyder är den vinsten
            inte så stor.
          </note>
          <note>
            De fel som har lett till tulltillägg tagits ut har nästan alltid
            berott på felräkning eller skrivfel. Fr.o.m.
          </note>
          <note>
            årsskiftet drabbas importören av nya krångligheter, som det kan
            ta tid att sätta sig in i. Inlämningsfristen för tulldeklarationer
            minskar dessutom från 15 till 9
          </note>
          <note>
            dagar, dvs.. tidspressen ökar.
          </note>
          <note>
            Enligt vår mening bör man vara försiktig med att införa regler
            som uppfattas som besvärande för dem som hanterar tulldeklarationer
            ute i näringslivet om samtidigt vinsten för det allmänna är marginell
            eller obefintlig. Såvitt bekant har heller inte kvaliteten på
            tulldeklarationerna blivit avsevärt sämre under 1994, dvs. tulltillägget
            för avdragsgill moms slopades.
          </note>
          <note>
            Litet förenklat kan man kanske säga att importören lånar ut en
            summa till staten när han först betalar in och sedan får tillbaka
            momsen. Det kan inte vara rimligt att han skall drabbas av tulltillägg
            om han utan att ha uppsåt råkar göra fel när han hjälper samhället
            på detta sätt.
          </note>
          <note>
            Om det finns anledning att anta att det föreligger bedrägligt
            uppsåt från deklarantens sida, kommer förstås saken i ett annat
            läge. Då finns det andra möjligheter att ställa honom till svars.
          </note>
          <note>
            Herr talman. Jag yrkar bifall till reservation 1
          </note>
          <note>
            beträffande tulltillägg.
          </note>
          <note type="speaker">
            Anf. 180 SVERRE PALM (s):
          </note>
          <note>
            Herr talman! Under de senaste åren har tullen stått inför flera
            stora utmaningar när det gällt att anpassa tullverksamheten till
            en ny värld. I dag står vi på trappan för att ta steget in i EU.
          </note>
          <note>
            Ett EU-medlemskap medför betydande förändringar av tullens arbetsuppgifter.
            EU:s mer komplexa tullprocedurer skall tillämpas av den svenska
            tullen, och det tillkommer också vissa uppgifter, såsom kvot-
            och licenshantering.
          </note>
          <note>
            Sveriges utrikeshandel och Sveriges transportvägar är i mycket
            hög grad EU-beroende.
          </note>
          <note>
            Detta medför att in emot 60 % av tulldokumenten och ca 65 % av
            klareringen av lastbilstransporterna bortfaller. För fartygs-
            och flygplanstransporterna är bortfallet lägre. Antalet orter
            med passagerartrafik från tredje land blir mindre. Dock kvarstår
            resandeoch godsströmmar från EU-länderna, vilket nödvändiggör
            fortsatta kontrollinsatser.
          </note>
          <note>
            I skatteutskottets betänkande 1994/95:SkU8
          </note>
          <note>
            tillstyrker ett i stort sett enigt utskott regeringens proposition
            nr 34: Den svenska tullagstiftningen vid ett EU-medlemskap. Utskottet
            föreslår dock att en 24-
          </note>
          <note>
            timmarsregel fortfarande skall gälla för skattefri införsel av
            alkoholdrycker, tobak m.m.
          </note>
          <note>
            I övergångsbestämmelserna har kompletteringar gjorts beträffande
            tullens medverkan i kontrollen av utförsel av krigsmateriel och
            massförstörelseprodukter.
          </note>
          <note>
            Till betänkandet har fogats två reservationer - en avseende reglerna
            om tulltillägg och en om 24-
          </note>
          <note>
            timmarsreglen.
          </note>
          <note>
            Herr talman! När det gäller tulltillägget föreslår utskottet
            att vi återgår till de regler som gällde före den 1 januari 1994.
            Reglerna innebär att införselmoms ingår i underlaget för tulltillägg
            även när det gäller belopp som är avdragsgilla i efterkommande
            momsredovisning. Moderaterna,
          </note>
          <note>
            Centern och Folkpartiet har i en gemensam reservation yrkat avslag
            på propositionen i denna del.
          </note>
          <note>
            Vi socialdemokrater delar inte uppfattningen att införandet av
            tulltillägg på detta område skulle medföra så stora nackdelar
            för näringslivet som reservanterna hävdar. När man lyssnar på
            reservanternas företrädare skulle man kunna tro att socialdemokraterna
            vill göra allt för att försämra reglerna för näringslivet. Det
            är ingalunda på det viset. Syftet med tulltillägget är att få
            fram så bra tulldeklarationer att de kan godtas utan närmare kontroll.
            På en stor del av importen utgår ju inte någon tull utan endast
            moms. För Tullverket är det lika viktigt att dessa deklarationer
            är riktiga.
          </note>
          <note>
            Beträffande reservationen mot införande av 24-
          </note>
          <note>
            timmarsregeln för skattefri resandeinförsel från tredje land
            anser vi att reglerna skall i stort sett vara lika oavsett om
            den resande kommer från EU-land eller från tredje land.
          </note>
          <note>
            Herr talman! Jag yrkar bifall till utskottets hemställan och
            avslag på reservationerna.
          </note>
          <note type="speaker">
            Anf. 181 NILS FREDRIK AURELIUS (m)
          </note>
          <note>
            replik:
          </note>
          <note>
            Herr talman! Jag vill trots den sena timmen bara helt kort bemöta
            argumenten för ett återinförande av tulltillägg.
          </note>
          <note>
            Jag uppfattade att Sverre Palm framför allt befarade att det
            skulle bli fler felaktigheter i dokumenten, om man tog bort den
            administrativa sanktionsmöjlighet som ett tulltillägg innebär.
            Om det nu är så, Sverre Palm, tycker jag att ni borde ha visat
            detta på något sätt. Det aktuella tulltillägget har ännu inte
            varit borttaget ens ett år, och något material som visar att det
            skulle ha blivit mycket sämre kvalitet på tulldeklarationerna
            har vi inte sett i utskottet.
          </note>
          <note>
            Jag lägger också märke till att Sverre Palm inte anför det argument
            som återfinns i utskottets formulering, att det skulle uppstå
            en likviditets- och räntevinst för den som av misstag råkar uppge
            ett för lågt belopp. Möjligen inser Sverre Palm lika väl som jag
            att det argumentet inte är särskilt starkt. Det handlar om små
            belopp under kort tid och vid enstaka tillfällen.
          </note>
          <note>
            Sammantaget tycker jag att vi skulle kunna enas om att försöka
            göra tullbestämmelserna, som är krångliga nog ändå, litet enklare
            genom att inte återinföra det nyligen avskaffade tulltillägget.
          </note>
          <note type="speaker">
            Anf. 182 SVERRE PALM (s) replik:
          </note>
          <note>
            Herr talman! Som jag sade skulle ett tillmötesgående av reservanternas
            argument innebära att en del av de aktuella deklarationerna inte
            skulle drabbas av tulltillägg. Det är givetvis, som jag sagt,
            lika viktigt att dessa deklarationer är riktiga som att andra
            är det.
          </note>
          <note>
            För importörerna skulle det verka orättvist att den som slarvar
            skulle klara sig utan tulltillägg medan den som har gjort ett
            bra jobb får ett sådant tillägg.
          </note>
          <note>
            Vi har också i den inrikes beskattningen ett sanktionssystem
            för undandragen skatt, och ett sådant system bör fungera lika
            oavsett om det är en tullmyndighet eller en skattemyndighet som
            utdömer beloppet.
          </note>
          <note>
            Något som kan noteras när vi nu återinför tulltillägg på momsdelen
            är att detta överensstämmer med den av Bo Lundgren framlagda proposition
            som behandlades under det förra riksmötet. I dag är Bo
          </note>
          <note>
            Lundgren reservant.
          </note>
          <note type="speaker">
            Anf. 183 NILS FREDRIK AURELIUS (m)
          </note>
          <note>
            replik:
          </note>
          <note>
            Herr talman! Det är glädjande att också Bo
          </note>
          <note>
            Lundgren reserverat sig för ett klokt beslut. Det var med anledning
            av en enskild motion som den dåvarande majoriteten i utskottet
            i enighet föreslog att detta onödiga tulltillägg skulle tas bort.
          </note>
          <note>
            Vad gäller argumentationen för tulltillägg tycker jag att Sverre
            Palm inte lägger tillräckligt stor vikt vid att det här handlar
            om ouppsåtliga fel, misstag som man råkar göra i samband med tulldeklarationen.
            Att använda ett slags administrativ sanktion i det sammanhanget
            är knappast rimligt. De misstag som begås är såvitt jag förstår
            inte speciellt många, och det är inte någon som egentligen tjänar
            på att begå dem.
          </note>
          <note>
            Importören får ju efter någon tid tillbaka den summa som han
            först har fått betala i moms.
          </note>
          <note>
            Dessutom är det i praktiken ofta ett ombud för importören, speditören,
            som sköter denna deklaration.
          </note>
          <note>
            Inte heller han har något intresse av att det tas ut ett för
            lågt belopp. Det är fråga om misstag, och då skall vi inte krångla
            till saken i onödan med tulltillägg, i varje fall inte i detta
            fall.
          </note>
          <note type="speaker">
            Anf. 184 SVERRE PALM (s) replik:
          </note>
          <note>
            Herr talman! Låt mig förklara detta. Det är slarvet som vi vill
            motverka, så att tullen skall få ett bra utgångsmaterial och skall
            slippa extra arbete. För fall där misstag har begåtts finns det
            ventiler, så att ingen skall drabbas i onödan.
          </note>
          <note type="speaker">
            Anf. 185 STEN ANDERSSON (m):
          </note>
          <note>
            Herr talman! I det nu aktuella betänkandet om tullagstiftningen
            vid EU-medlemskap behandlas en fråga som jag ställde till Göran
            Persson för ett antal veckor sedan. Tyvärr har denne av rent praktiska
            skäl inte kunnat besvara frågan, men när jag nu återfinner den
            i betänkandet tar jag chansen att föra några synpunkter till protokollet.
          </note>
          <note>
            Innan och under EU-debatten slirades det ganska betänkligt på
            en del håll i frågan om tullens kontrollmöjligheter för bekämpning
            av knarksmuggling skulle komma att behållas, förbättras eller
            försämras vid ett eventuellt ja till EU. Jag måste, herr talman,
            erkänna att även den borgerliga regeringen i varje fall tidvis
            levde i något av en fantasivärld. Europol, som man har talat en
            del om, är en utopi och kommer kanske i bästa fall inte att vara
            realiserad förrän ett stycke in på 2000-talet.
          </note>
          <note>
            Sent skall syndaren vakna, men han vaknade dessbättre. Vi kommer
            nu att bestämma att tullen skall behålla sina nuvarande kontrollmöjligheter,
            som baseras på yrkeskunskap och erfarenhet. De har visat sig vara
            mycket effektiva. Däremot vill jag bestämt ta avstånd från ett
            språkbruk som förekommer i debatten, nämligen talet om stickprov.
            Tullen tar inga stickprov. Inga tullare kastar krona eller klave
            om att t.ex. kontrollera alla rödhåriga kvinnor över 45 års ålder.
            Man agerar baserat på den kunskap som man har från sitt arbete.
          </note>
          <note>
            Jag noterar att den s.k. Gränskontrollutredningen till min glädje
            i varje fall till vissa delar har körts över. Jag hoppas att propositionen
            inte baseras på någon form av populism inför EU-valet och att
            man inte av det skälet ansett sig tvungen att i propositionen
            föreslå att tullen skall få behålla de möjligheter som den bevisligen
            har tillämpat tidigare och som har varit effektiva. Jag tror faktiskt
            inte att så är fallet. EU-
          </note>
          <note>
            länder som Storbritannien, Frankrike och Danmark tillämpar exakt
            samma metoder, och om de kan göra det, kan också Sverige som ny
            medlem göra det.
          </note>
          <note>
            Herr talman! Orsaken till min fråga är egentligen inte detta,
            inte heller att en del tulltjänstemän har blivit irriterade över
            att man drar ned på tullens verksamhet, så att en del anställda
            tyvärr måste antingen byta jobb eller t.o.m. lämna verket.
          </note>
          <note>
            Sådant måste man kämpa med och acceptera i en tid av förändring.
            Men det som förvånar och irriterar mig är att tulltjänstemän bestämt
            hävdar att den mening som finns i propositionen att man skall
            bibehålla knarkkontrollen med samma effektivitet och på samma
            nivå som hittills inte kan uppfyllas. Jag har fått höra att man
            avser att minska den delen av organisationen inom tullverket som
            försöker bekämpa knarksmugglingen.
          </note>
          <note>
            Nu tror jag inte att detta är fel. Jag vet också, herr talman,
            att vi i riksdagen inte skall gå in och detaljstyra verken eller
            tala om för dem hur de skall arbeta och agera. Men om det visar
            sig att ett verk agerar tvärtemot riksdagens och regeringens förslag,
            så finns det skäl att tala om att man är ute på fel spår.
          </note>
          <note>
            Till sist, herr talman, är vi väl alla överens om att vi skall
            sätta till alla resurser för att bekämpa missbruket av narkotika.
            Vi vill inte likt Miljöpartiet och Vänsterpartiet, som sade nej
            till EU, fastna i en situation som innebär att trots tullens effektivitet
            95 %
          </note>
          <note>
            av det knark man försökte smuggla till Sverige kom in.
          </note>
          <note>
            Jag är helt övertygad om, herr talman, att om vi framöver kan
            behålla tullens hittills bevisade effektiva metoder, tillsammans
            med ett framgångsrikt internationellt samarbete, så kommer knarksmugglarna
            att få det åtminstone litet mera besvärligt än de haft hittills.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 december.)
          </note>
          <note>
            11 § Immunitet och privilegier
          </note>
          <note>
            Föredrogs justitieutskottets betänkande
          </note>
          <note>
            1994/95:JuU7 Immunitet och privilegier (prop.
          </note>
          <note>
            1994/95:46).
          </note>
          <note type="speaker">
            Anf. 186 KIA ANDREASSON (mp):
          </note>
          <note>
            Herr talman! Det är endast jag som har reagerat på detta ärende.
            Det är kanske för att jag är ny ledamot och ser med nya ögon på
            handlingarna och för att jag alltid vill veta vad jag beslutar
            om.
          </note>
          <note>
            I anslutningsfördraget till EU anges att fördrag och rättsakter
            som har antagits inom EG före anslutningen är bindande för de
            nya medlemsstaterna fr.o.m. dagen för anslutningen.
          </note>
          <note>
            Detta medför att Sverige övertar den primärrätt och sekundärrätt
            som finns inom EU på anslutningsdagen.
          </note>
          <note>
            Jag uppfattar detta som att vi automatiskt förbundit oss att
            följa dessa regler. Därför behöver vi här i riksdagen inte godkänna
            lagändringen i propositionen. Den är ändå reglerad. Vi kan inte
            utan process säga nej.
          </note>
          <note>
            Det var just denna bundenhet vi sade ja till när vi anslöt oss
            till EU. Vi har förbundit oss att överta cirka
          </note>
          <note>
            13 000 regler, utformade i fördrag, protokoll, rättsakter, direktiv,
            förordningar, beslut och avtal.
          </note>
          <note>
            Vid en anslutning till EU måste en stat acceptera och tillämpa
            vid tillträdespunkten existerande regelverket.
          </note>
          <note>
            I detta ärende vill regeringen för riksdagen presentera vilka
            fördrag som blir gällande i Sverige.
          </note>
          <note>
            Det är alltså ett tillkännagivande eller en presentation.
          </note>
          <note>
            Det är i och för sig tacknämligt. Det står också angivet att
            bestämmelserna finns i protokollet till fördraget den 8 april
            , men även i vissa förordningar och vissa avtal.
          </note>
          <note>
            Jag får inte veta vad dessa bestämmelser innebär, men det är
            detta som är av intresse för mig. Jag efterlyser alltså innehållet
            i reglerna. Hur skall jag annars veta vad jag bestämmer. Det räcker
            inte med en hänvisning till EU:s regler. Om mina väljare eller
            journalister frågar mig vad jag beslutat om vet jag inte det.
          </note>
          <note>
            Man kan ju tänka att det är upp till mig som ledamot att ta reda
            på bestämmelserna. I detta fall tycker jag att det skall presenteras
            i propositionen.
          </note>
          <note>
            Nu står visserligen i slutet på propositionen att såväl enskilda
            som berörda myndigheter kan förutses få svårigheter att överblicka
            regelverket. Regeringen gör bedömningen att statsmakterna bör
            tillhandahålla en förteckning över de fördrag, rättsakter och
            avtal som innehåller bestämmelser på detta område.
          </note>
          <note>
            Men jag anser att det inte räcker med endast hänvisning till
            fördrag, rättsakter och avtal. I
          </note>
          <note>
            framtiden bör man även tala om vad texterna säger i de enskilda
            dokumenten. Det blir väldigt arbetsamt om jag som enskild riksdagsledamot
            skall ta reda på innehållet i alla dessa dokument. T.o.m. jurister
            som jag har kontaktat tycker det är svårt.
          </note>
          <note>
            Jag vill att kommande tillkännagivanden om lagändringar är tydliga
            i detta hänseende.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 15 december.)
          </note>
          <note>
            12 § Övergång från EES till EU på transportområdet
          </note>
          <note>
            Föredrogs trafikutskottets betänkande
          </note>
          <note>
            1994/95:TU7 Övergång från EES till EU på transportområdet (prop.
            1994/95:71).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 15 december.)
          </note>
          <note>
            13 § Återlämnande av kulturföremål
          </note>
          <note>
            Föredrogs kulturutskottets betänkande
          </note>
          <note>
            1994/95:KrU6 Återlämnande av kulturföremål (prop.
          </note>
          <note>
            1994/95:74).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 15 december.)
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            Jordbruksutskottets betänkande
          </note>
          <note>
            1994/95:JoU11 Lageravgift på socker och ris
          </note>
          <note>
            Arbetsmarknadsutskottets betänkanden
          </note>
          <note>
            1994/95:AU4 Förändring av vissa arbetsrättsliga regler, m.m.
          </note>
          <note>
            1994/95:AU5 Förändringar i arbetslöshetsersättningen
          </note>
          <note>
            15 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 14 december
          </note>
          <note>
            1994/95:45 av Roy Ottosson (mp) till miljöministern om bevarande
            av skog med höga naturvärden
          </note>
          <note>
            1994/95:46 av Widar Andersson (s) till justitieministern om åtgärder
            mot den grova kriminaliteten
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 20 december.
          </note>
          <note>
            16 § Kammaren åtskildes kl.22.07.
          </note>
          <note>
            Förhandlingarna leddes av talmannen från sammanträdets början
            t.o.m. 6 §
          </note>
          <note>
            anf. 32 (delvis), av förste vice talmannen därefter t.o.m. anf.
            85
          </note>
          <note>
            (delvis), av tredje vice talmannen därefter t.o.m. anf. 109
          </note>
          <note>
            (delvis), av förste vice talmannen därefter t.o.m. ajourneringen
            kl. .17.57
          </note>
          <note>
            av andre vice talmannen därefter t.o.m. anf. 169
          </note>
          <note>
            (delvis) och av förste vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
