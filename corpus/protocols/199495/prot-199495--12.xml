<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199495</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199495</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--12</head>
          <docDate when="1994-10-20">1994-10-20</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            _____________________________________________________________________________
          </note>
          <note>
            1 § Val av ordförande och två ledamöter i
          </note>
          <note>
            Statsrådsarvodesnämnden
          </note>
          <note>
            Från konstitutionsutskottet hade inkommit följande skrivelse:
          </note>
          <note>
            Till riksdagen
          </note>
          <note>
            Statsrådsarvodesnämnden består enligt 8 kap. 4 §
          </note>
          <note>
            riksdagsordningen av ordförande och två andra ledamöter. De väljs
            var för sig av riksdagen efter varje ordinarie val till riksdagen
            för tiden intill dess nytt val till nämnden har ägt rum. Suppleanter
            skall inte utses. Val av ledamöterna bereds av konstitutionsutskottet
            (tilläggsbestämmelse 8.4.1)
          </note>
          <note>
            Riksdagen utsåg genom val den 16 december 1993
          </note>
          <note>
            för tiden fr.o.m. den dagen till dess nytt val har ägt rum kammarrättspresidenten
            Henry Montgomery till ordförande i Statsrådsarvodesnämnden och
            hovrättspresidenten Birgitta Blom och regeringsrådet
          </note>
          <note>
            Elisabeth Palm till ledamöter i nämnden.
          </note>
          <note>
            ooo
          </note>
          <note>
            Konstitutionsutskottet har berett frågan om val av ordförande
            och ledamöter i Statsrådsarvodesnämnden.
          </note>
          <note>
            Konstitutionsutskottet föreslår enhälligt
          </note>
          <note>
            att riksdagen för tiden från valet till dess nytt val har ägt
            rum väljer om f. d. kammarrättspresidenten
          </note>
          <note>
            Henry Montgomery till ordförande i
          </note>
          <note>
            Statsrådsarvodesnämnden och hovrättspresidenten
          </note>
          <note>
            Birgitta Blom och regeringsrådet Elisabeth Palm till ledamöter
            i nämnden.
          </note>
          <note>
            Stockholm den 18 oktober 1994
          </note>
          <note>
            På konstitutionsutskottets vägnar
          </note>
          <note>
            Kurt Ove Johansson
          </note>
          <note>
            Kammaren biföll konstitutionsutskottets förslag och utsåg därmed
            - för tiden från valet till dess nytt val har ägt rum - till
          </note>
          <note>
            ordförande i Statsrådsarvodesnämnden
          </note>
          <note>
            Henry Montgomery
          </note>
          <note>
            ledamöter i Statsrådsarvodesnämnden
          </note>
          <note>
            Birgitta Blom
          </note>
          <note>
            Elisabeth Palm
          </note>
          <note>
            2 § Avsägelse
          </note>
          <note>
            Tredje vice talmannen meddelade att Gunnar
          </note>
          <note>
            Hökmark (m) avsagt sig uppdraget att vara suppleant i försvarsutskottet.
          </note>
          <note>
            Kammaren biföll denna avsägelse.
          </note>
          <note>
            3 § Anmälan om kompletteringsval till försvarsutskottet
          </note>
          <note>
            Tredje vice talmannen meddelade att Moderata samlingspartiets
            riksdagsgrupp på grund av uppkommen vakans anmält Göthe Knutson
            som suppleant i försvarsutskottet efter Gunnar Hökmark.
          </note>
          <note>
            Tredje vice talmannen förklarade vald till
          </note>
          <note>
            suppleant i försvarsutskottet
          </note>
          <note>
            Göthe Knutson
          </note>
          <note>
            4 § Ledighet
          </note>
          <note>
            Tredje vice talmannen meddelade att Bertil
          </note>
          <note>
            Persson (m) ansökt om sjukledighet under tiden den
          </note>
          <note>
            20 oktober - den 30 november.
          </note>
          <note>
            Kammaren biföll denna ansökan.
          </note>
          <note>
            Tredje vice talmannen anmälde att Percy
          </note>
          <note>
            Liedholm (m) skulle tjänstgöra som ersättare för
          </note>
          <note>
            Bertil Persson.
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1994/95:39 och 44 till näringsutskottet
          </note>
          <note>
            1994/95:51 till konstitutionsutskottet
          </note>
          <note>
            Motioner
          </note>
          <note>
            1994/95:Ub4 - Ub6 till utbildningsutskottet
          </note>
          <note>
            1994/95:Bo2 - Bo5 till bostadsutskottet
          </note>
          <note>
            1994/95:Fö1 - Fö10 till försvarsutskottet
          </note>
          <note>
            1994/95:Sf1 till socialförsäkringsutskottet
          </note>
          <note>
            1994/95:Sk1 och Sk2 till skatteutskottet
          </note>
          <note>
            1994/95:Ju1 och Ju2 till justitieutskottet
          </note>
          <note>
            1994/95:L3 - L6 till lagutskottet
          </note>
          <note>
            1994/95:N1 till näringsutskottet
          </note>
          <note>
            1994/95:K2 till kulturutskottet
          </note>
          <note>
            1994/95:U2 - U23 till utrikesutskottet
          </note>
          <note>
            1994/95:U24 yrk. 1 - 4 och 6 - 11 till utrikesutskottet yrk.
            5 till konstitutionsutskottet
          </note>
          <note>
            1994/95:Ju3 - Ju7 till justitieutskottet
          </note>
          <note>
            1994/95:Sf2 till socialförsäkringsutskottet
          </note>
          <note>
            1994/95:Ju8 till justitieutskottet
          </note>
          <note>
            6 § Allmänpolitisk debatt (forts. från prot. 11)
          </note>
          <note>
            Ekonomisk politik, arbetsmarknadspolitik m.m.
          </note>
          <note type="speaker">
            Anf. 1 LARS TOBISSON (m):
          </note>
          <note>
            Herr talman! Ekonomin går bra i Sverige, när nu
          </note>
          <note>
            Socialdemokraterna får ta över regeringsansvaret. I
          </note>
          <note>
            konjunkturbarometrar och prognoser stiger optimismen. Kontrasten
            är stor mot läget för tre år sedan, då den förra Carlssonregeringen
            försatt
          </note>
          <note>
            Sveriges ekonomi i fritt fall.
          </note>
          <note>
            Då stagnerade produktionen. Hög konsumtion och flyktande investeringskapital
            skapade stora underskott i våra utrikes affärer. Inflationen var
            snabb och skattetrycket rekordhårt. Arbetslösheten ökade kraftigt,
            budgetunderskottet steg och sammanbrott hotade i den finansiella
            sektorn.
          </note>
          <note>
            Den borgerliga regeringen såg som sin uppgift att återupprätta
            Sverige som tillväxt- och företagarnation.
          </note>
          <note>
            Medlen var skattelättnader, avreglering och privatisering samt
            besparingar på den offentliga utgiftssidan. Därtill togs viktiga
            steg in i det europeiska samarbetet.
          </note>
          <note>
            Resultat kan nu avläsas. De kurvor som 1991 gick åt fel håll
            pekar nu rätt igen. Ekonomin växer åter.
          </note>
          <note>
            Industrin producerar och investerar mer. Skattetrycket har sänkts,
            och inflationen är rekordlåg. Höjd produktivitet har bidragit
            till att förbättra kostnadsläget, så att utrikeshandeln visar
            växande överskott. T.o.m. bytesbalansen har - trots stora räntebetalningar
            till utlandet - slagit om till plussiffror.
          </note>
          <note>
            Men tre år är en kort tid för att rätta till de djupgående strukturfel
            som blev följden av 1980-
          </note>
          <note>
            talets excesser och underlåtenhetssynder.
          </note>
          <note>
            Arbetslösheten är fortfarande mycket stor, även om den sedan
            i våras befinner sig på nedgång. Likaså kvarstår det offentliga
            upplåningsbehovet som ett betydande problem, även om utvecklingen
            också här går åt rätt håll.
          </note>
          <note>
            Hade de borgerliga partierna getts tillfälle att fortsätta regera,
            skulle den politik som lagt grunden för återhämtningen ha fullföljts.
            Men nu ligger i stället ansvaret på Socialdemokraterna, som lovat
            att återställa förutsättningarna för företagande och samhällsekonomi
            till vad som gällde före 1991. Min första fråga till nyblivne
            finansministern Göran
          </note>
          <note>
            Persson blir då denna: Hur kan man tro att en återgång till den
            politik som förde oss in i krisen skall kunna föra oss ur den?
          </note>
          <note>
            Regeringsförklaringen är på denna punkt liksom i flera andra
            avseenden föga upplysande. Snarare bidrar den till att skapa oklarhet
            vad beträffar både penningpolitik och finanspolitik.
          </note>
          <note>
            Inledningsvis förs det ett konstigt resonemang om att det privata
            sparandet är så stort att det skapar arbetslöshet och underminerar
            de offentliga finanserna. Det är ju i stället så att genom att
            svenska folket sparar kan vi hålla bytesbalansen i jämvikt och
            undvika en utlandsupplåning som ytterligare skulle försämra landets
            utsatta finansiella läge. Om bara
          </note>
          <note>
            Göran Persson sparar ordentligt på statens utgifter kan räntan
            sjunka, och då kanaliseras de privata sparmedlen till investeringar
            i näringslivet som ger nya jobb. Men om finansministern i stället
            för att spara höjer skatter, kommer detta att motverka den expansion
            i den enskilda sektorn som vi så väl behöver.
          </note>
          <note>
            På det penningpolitiska området är trovärdighet beträffande målet
            att hålla nere inflationen oerhört viktig. Före valet gjordes
            det från socialdemokratiskt håll oroväckande uttalanden om att
            sätta upp konkurrerande mål för Riksbanken. Kanske för att förta
            detta dåliga intryck sägs det nu i regeringsförklaringen att ökad
            inflation inte under några omständigheter kan accepteras "för
            att ta ned budgetunderskottet och statsskulden". Men just detta
            av mig citerade tillägg gör uttalandet poänglöst och litet suspekt.
            Alla vet att det i en öppen ekonomi med stor offentlig utlandsupplåning
            inte går att inflatera bort statsskulden. Kan Göran Persson bekräfta
            att ökad inflation inte under några omständigheter kan accepteras
            - punkt och slut?
          </note>
          <note>
            Ett sådant klargörande skulle betyda mycket för att bryta den
            aktuella tendensen till stigande inflationsförväntningar. Enligt
            Riksbankens rapport tidigare i veckan tilltar nu inflationstrycket
            som en följd av den ökade aktiviteten i ekonomin. Även om regeringspartiet
            gjort en god start i förtroendeskapande riktning genom att åtminstone
            delvis följa det moderata exemplet att inte utse aktiva politiker
            till Riksbanksfullmäktige, så räcker inte detta. Penningpolitiken
            måste få stöd av ett effektivt och trovärdigt regeringsprogram
            för sanering av statsfinanserna. Och återigen gäller det då att
            utgiftsminskningar sänker räntan och inflationstakten, medan skattehöjningar
            driver på prisstegringen.
          </note>
          <note>
            Vad kampen mot arbetslösheten beträffar välkomnar jag regeringsförklaringens
            ord om att de nya arbetstillfällena i första hand måste komma
            till stånd i näringslivet. Men denna deklaration rimmar illa med
            återställarpolitiken i övrigt. Det finns inget samband mellan
            det uppställda målet och de angivna medlen. Hur skall den politik
            som inte gett fler privata jobb på 40 år kunna åstadkomma en nettoökning
            med en halv miljon arbetstillfällen på fem år? Hur kan en återreglering
            av arbetslivet stimulera till nyanställningar? och hur i all världen
            kan höjda skatter på arbete, sparande och företagande leda till
            nya och fler jobb i näringslivet?
          </note>
          <note>
            Herr talman! På det finanspolitiska området är regeringens besked
            än så länge den ensidiga budgetbilaga som motvilligt fogades till
            valmanifestet. Jag antar att det är meningslöst på detta stadium
            att försöka förmå Göran Persson att avstå från de skadliga skattehöjningar
            som han planerar.
          </note>
          <note>
            Men hur är det med utgiftsökningarna? Är det i dagens konjunkturläge
            med god fart på industriinvesteringarna alls befogat att kortsiktigt
            försvaga statsfinanserna genom att införa en tillfällig rätt till
            direktavskrivning? Och är det verkligen rätt att satsa på anläggningsverksamhet
            utöver vad som finns i den borgerliga regeringens mycket ambitiösa
            program? Sysselsättningseffekten per satsad krona blir som bekant
            synnerligen begränsad.
          </note>
          <note>
            Frånvaron i regeringsförklaringen av ett mål för statsskuldens
            avveckling har redan påtalats och antytts vara en lapsus. Men
            det vore ändå bra om Göran
          </note>
          <note>
            Persson i sitt första framträdande som finansminister i en riksdagsdebatt
            ville bekräfta regeringens avsikt att stoppa statsskuldens ökning
            till 1998. Om man kunde tillägga att detta i allt väsentligt skall
            ske genom utgiftsminskningar, vore det ännu bättre med hänsyn
            till möjligheterna att på ett balanserat och uthålligt sätt fullfölja
            återhämtningen i Sveriges ekonomi.
          </note>
          <note>
            Det föreligger nu ett gyllene tillfälle att få
          </note>
          <note>
            Sveriges ekonomi på rätt kurs igen.
          </note>
          <note>
            Konjunkturuppgången i förening med de strukturella reformer som
            regeringen Bildt genomfört eller åtminstone påbörjat ger en god
            grund för en stabil tillväxt, som ger fler riktiga jobb och som
            gör det möjligt att hejda statsskuldens ökning.
          </note>
          <note>
            Men den ökade aktiviteten i ekonomin bär också med sig frön till
            misslyckanden. Att uppgången nu hunnit en god bit på väg innebär
            att vi bara har några år på oss, innan tendenser till avmattning
            åter sätter in. Och det vore förödande om den minskning av arbetslöshet
            och offentligt upplåningsbehov som aktivitetsökningen automatiskt
            för med sig skulle tas till intäkt för att fortsatt strukturellt
            förändringsarbete inte behövs. Då står vi där 1996 och skådar
            ner i det svarta hål som formats av skärpt skattetryck, stor offentlig
            utgiftskvot och en genomreglerad ekonomi.
          </note>
          <note>
            Då växer arbetslösheten från en redan hög nivå, och då försämras
            statens budgetsaldo från båda hållen -
          </note>
          <note>
            genom att skattebasen urholkas och genom att utgifterna automatiskt
            stiger. Men långt dessförinnan
          </note>
          <note>
            - när denna utveckling framstår som trolig - uppstår det finansiell
            oro, och statens skuldkris blir akut.
          </note>
          <note>
            En nyckelfråga är realräntan. Ett femårigt banklån betingar i
            dag ett pris av 10 % över aktuell inflationstakt. Det kan ses
            som måttet på den misstro som råder mot den ekonomiska politikens
            möjligheter att hålla tillbaka inflationen och/eller minska det
            offentliga upplåningsbehovet. Det säger sig självt att det med
            en sådan realränta blir svårt att få uppsvinget i exportindustrin
            att slå igenom på den inhemska marknaden. Konsumenternas efterfrågan
            hämmas ju dessutom av att disponibelinkomsternas utveckling rimligen
            måste bli negativ de närmaste åren. Medlet att nå en rimlig realränta
            måste vara en stram finanspolitik, baserad på utgiftsminskningar
            och inte på skattehöjningar.
          </note>
          <note>
            Herr talman! Den nye finansministern må beklaga det, men långsiktig
            framgång för den ekonomiska politiken tål inga nämnvärda avvikelser
            från den enda vägen. Denna förutsätter dessutom svenskt medlemskap
            i EU. Den frågan debatterades utförligt i går, men med hänsyn
            till Göran Perssons motvilja att som oppositionsföreträdare beröra
            den europeiska dimensionen i den ekonomiska politiken - och med
            hänsyn till avsaknaden av en regeringsståndpunkt i frågan - vore
            det välgörande om den nye finansministern, uttryckligen och klart
            och tydligt, ville ansluta sig uppfattningen att ett ja till Europa
            är bra - ja, rent av nödvändigt - för Sverige.
          </note>
          <note type="speaker">
            Anf. 2 PER-OLA ERIKSSON (c):
          </note>
          <note>
            Herr talman! Centern har under de gångna tre åren i regeringsställning
            tagit ansvar för att sanera de svenska statsfinanserna. Det blev
            nödvändigt i det ekonomiska kaos som rådde efter socialdemokraternas
            80-tal.
          </note>
          <note>
            Vi påbörjade en sanering av ekonomin. Vi medverkade till att
            modernisera Sverige, att alla fick dela på bördorna och att mer
            resurser än någon gång tidigare anslagits för att motverka arbetslöshet.
            Vi har sett till att förutsättningarna för företagande och utveckling
            i hela Sverige har förbättrats. Vi har sett till att Sverige påbörjat
            marschen in i kretsloppssamhället med dess många nya möjligheter.
          </note>
          <note>
            Detta har skett i en ekonomi som visade alla tänkbara tecken
            på svår sjukdom när fyrklöverregeringen hösten 1991 avlöste socialdemokraterna.
            Då hade vi inflationens, konkurrenskraftstappets, klippens, spekulationens,
            fallskärmarnas och den förlorade framtidstrons socialdemokratiska
            1980-tal bakom oss.
          </note>
          <note>
            Svensk ekonomi visar nu, från att ha varit i stark utförsbacke
            för drygt tre år sedan, tydliga tecken på återhämtning. Flertalet
            ekonomiska indikatorer har sedan början av 1994 tydligt visat
            en positiv förändring.
          </note>
          <note>
            Industriproduktionen stiger, arbetslösheten minskar, exporten
            ökar, bytesbalansen är positiv, sparandet är positivt - för att
            bara nämna några av ljuspunkterna. Fler exempel finns. Det är
            resultatet av det ekonomiska "ROT-program" som vi inledde under
            fyrklöverregeringens tid.
          </note>
          <note>
            Utvecklingen har vänts, men tre stora problem -
          </note>
          <note>
            delvis sammanflätade - måste fortsatt angripas med kraft: arbetslösheten,
            budgetunderskottet och statsskulden. Det måste ske genom systemförändringar
            så att bördorna fördelas rättvist, så att miljön inte tar stryk,
            inte genom att inflationsbrasan åter tänds. Har den socialdemokratiska
            regeringen den kraften? Ja, herr talman, det återstår att se.
            Tvivlarna är många.
          </note>
          <note>
            Centern har den kraften. Det har vi visat med vårt omfattande
            saneringsprogram för Sveriges ekonomi, som vi presenterade i valrörelsen.
            Där redovisar vi inkomstförstärkningar och besparingar på drygt
            42
          </note>
          <note>
            miljader kronor utöver Nathalieplanens 80 miljarder.
          </note>
          <note>
            Målet för den ekonomiska politiken måste vara att hejda statsskuldens
            ökning senast 1998. Jag kan ansluta mig till Lars Tobissons fråga
            till Göran
          </note>
          <note>
            Persson om det också är hans och den socialdemokratiska regeringens
            mål.
          </note>
          <note>
            Samtidigt skapas, med vår politik, de rätta förutsättningarna
            för en näringslivsledd utveckling för nya jobb i hela Sverige.
            Den skall ledas av de små och medelstora företagen. Fyrklöverregeringen
            genomförde långtgående och nödvändiga reformer för att förbättra
            villkoren för just de mindre och medelstora företagen.
          </note>
          <note>
            Ett livskraftigt små- och ny företagande är en avgörande förutsättning
            för en god ekonomisk tillväxt.
          </note>
          <note>
            Det är i de mindre företagen som möjligheterna och de nya arbetstillfällena
            finns - andra talare från
          </note>
          <note>
            Centern kommer senare i debatten att utveckla detta.
          </note>
          <note>
            Detta visas tydligt i siffrorna över nyanställningarna.
          </note>
          <note>
            Små och medelstora företag med mindre än 20
          </note>
          <note>
            anställda svarade under årets första sex månader för hälften
            av nyanställningarna i den privata sektorn. De har också angett
            i sina planer att de planerar för betydande nyanställningar under
            1994 och 1995. I
          </note>
          <note>
            varje fall gjorde de den bedömningen före regeringsskiftet.
          </note>
          <note>
            Ett gott råd till Göran Persson: Krossa inte småföretagens framtidstro
            och möjligheter!
          </note>
          <note>
            Under sin tid i opposition höll socialdemokraterna sin ekonomiska
            politik väl dold. Det dröjde ända fram till några veckor före
            valet innan Göran Persson under marknadens tryck tvingades presentera
            några förslag till åtgärder. Den stencil som då presenterades
            innehöll mest nygamla förslag, som också är otillräckliga. Den
            in blanco-fullmakt för ytterligare åtgärder som socialdemokraterna
            begärde av svenska folket kommer av allt att döma att behövas.
            Frågan är bara vad väljarna säger när de inser resultatet, dvs.
            att de har köpt grisen i säcken.
          </note>
          <note>
            Perssonplanen innehåller många brister. 10
          </note>
          <note>
            miljarder i uteblivna räntekostnader bygger på en mängd antaganden
            om räntenivåer och inflation.
          </note>
          <note>
            Dessutom finns inte kostnaderna för direktavskrivningar med.
            Under valrörelsen och i den
          </note>
          <note>
            "Carlssonska monologen", som också kallades regeringsförklaring,
            sägs att förslaget om direktavskrivningar skall genomdrivas. Det
            innebär att sparbetinget i Perssonplanen reduceras mycket kraftigt.
          </note>
          <note>
            Risken är uppenbar att främst de stora och vinstrika exportföretagen
            kommer att dra nytta av möjligheten till direktavskrivningar.
            Avskrivningarna blir då en skattekredit i jätteformat till storföretagen.
          </note>
          <note>
            Det är stilenlig socialdemokratisk politik.
          </note>
          <note>
            Enligt Konjunkturinstitutets senaste prognos väntas industriinvesteringarna
            öka med 25 % under
          </note>
          <note>
            1994. Prognosen för 1995 visar en ökning med 20 %.
          </note>
          <note>
            Men, Göran Persson, varken sjuka barn, pensionärer eller arbetslösa
            gynnas av statligt finansierade investeringar i vinstrika företag.
            Var finns den rättvisa fördelningen i det förslaget?
          </note>
          <note>
            Jag vill fråga Göran Persson vad det är i den nuvarande regeringens
            politik som skiljer sig från den politik som under perioden 1982-1991
            förde Sveriges ekonomi mot ruinens brant? Vad tänker regeringen
            göra annorlunda nu? De futtiga raderna i den
          </note>
          <note>
            Carlssonska planen ger ingen vägledning.
          </note>
          <note>
            I valrörelsen efterlyste Centern en bred politisk samling för
            att med gemensam kraft hejda statsskuldens utveckling. Vi tycker
            fortfarande att det är bättre att vi i demokratisk ordning själva
            kan reda ut våra problem, i stället för att Internationella valutafondens
            representanter kommer hit och talar om vad som måste göras. Intresset
            för gemensamma tag var då milt uttryckt ljumt.
          </note>
          <note>
            Nu talar socialdemokraterna om en
          </note>
          <note>
            "samarbetsregering". Den första förutsättningen för ett bra samarbetsklimat
            är nog att herr finansministern överger invektiven från valrörelsen
            till förmån för ödmjukhet och samarbetsanda. Är det Göran Perssons
            uppfattning att möjligheterna till samarbete bäst främjas genom
            provokationer, i flera fall tydligt riktade mot Centerpartiet?
            Några exempel: Den allmänna arbetslöshetsförsäkringen skall avskaffas.
          </note>
          <note>
            Förbättringarna och förenklingarna i arbetsrätten skall rivas
            upp, precis som de fackliga ombudsmännen vill ha det. Den rättvisereform
            som vårdnadsbidraget innebär skall raseras. Med andra ord: Ni
            tänker slita pengarna ur händerna på småbarnsföräldrarna.
          </note>
          <note>
            Det kan innebära att socialdemokraterna, trots talet om samarbetsregering,
            därmed bränner de broar som skulle behövas för att bygga en förtroendefull
            förbindelse till Centern och de tidigare regeringspartierna. Då
            återstår bara en bräcklig spång till vänsterpartierna. Det är
            den socialdemokratiska regeringens problem. Det är kanske en kalkylerad
            risk att bara broar till vänsterpartierna kan komma att återstå.
            Det vore i så fall att spela bort framtidens möjligheter på ett
            ganska oansvarigt sätt.
          </note>
          <note>
            Sveriges ekonomiska situation kräver breda politiska lösningar.
            Centern kommer inte som vänsterpartierna att bli ett stödparti
            till en socialdemokratisk regering.
          </note>
          <note>
            Det är helt uteslutet, men vi kommer att föra en konstruktiv
            politik i oppositionsställning i hela folkets intresse och för
            landets bästa. Men bollen ligger just nu hos socialdemokraterna
            att visa om man väljer samarbetets väg i stället för konfrontationens
            och nedmonteringens väg.
          </note>
          <note type="speaker">
            Anf. 3 ANNE WIBBLE (fp):
          </note>
          <note>
            Herr talman! Alla bör nu kunna vara överens om att det ekonomiska
            läget snabbt förbättras.
          </note>
          <note>
            Konjunkturinstitutet, KI, och dess olika barometersiffror visar
            på en mycket stark uppgång på alla fronter. KI visar också på
            en successiv förbättring i fråga om budgeten, i varje fall när
            det gäller det primära saldot före räntebetalningar.
          </note>
          <note>
            Vi behöver alltså inte hålla på att tvista om lik i garderoben,
            snarare tvärtom. Det finns nu mycket goda förutsättningar för
            att länka in ekonomin i en god cirkel.
          </note>
          <note>
            Frågan är vilken strategi regeringen har för att utnyttja de
            här förutsättningarna. Kommer Göran
          </note>
          <note>
            Persson att ta fasta på dem, eller kommer han att missa chansen?
            Det finns väldigt litet vägledning för detta i regeringsförklaringen.
          </note>
          <note>
            Jag tänker inte ta upp stabiliseringspolitiken och budgetpolitiken
            i dag, utan jag vill faktiskt för ett ögonblick utgå från att
            tillräckliga besparingar och inkomstökningar genomförs för att
            stabilisera skulden och få ned räntorna. Man kan ha sina dubier
            om detta.
          </note>
          <note>
            Men det kan man återkomma till när det finns konkreta förslag
            från regeringen. I dag vill jag i stället höra något om regeringens
            långsiktiga strategi för att främja den långsiktiga ekonomiska
            utvecklingen. Det är ändå i grunden den som är avgörande för jobben
            och möjligheten att få ned arbetslösheten.
          </note>
          <note>
            Det mest anmärkningsvärda med regeringsförklaringen är egentligen
            att där helt saknas en strategi för dynamisk ekonomisk utveckling.
          </note>
          <note>
            Möjligen kan man finna några indikationer i frasen att jobben
            måste komma i den privata sektorn. Det betyder rimligen att den
            ekonomiska politiken måste läggas upp så att den privata sektorn
            kan växa mycket kraftigt - men hur?
          </note>
          <note>
            Av den reviderade nationalbudgeten från i våras framgår att det
            krävs ganska många år med en exceptionellt god tillväxt i näringslivet
            för att få 0,5
          </note>
          <note>
            miljoner nya jobb. Att döma av finansutskottets handlingar från
            i våras ansåg sig nog Göran Persson ha en politik som skulle ge
            större produktionsökningar och en större minskning av gapet mellan
            möjlig och faktisk produktion jämfört med den dåvarande regeringen.
            Men det är väldigt oklart om
          </note>
          <note>
            Socialdemokraterna därmed också ansåg sig ha en politik för snabbare
            tillväxt. Tillväxt är ju något annat och något mera än att sluta
            produktionsgap. Tillväxt handlar om att öka ekonomins förmåga
            till dynamisk utveckling.
          </note>
          <note>
            Det finns faktiskt inte någon indikation på hur
          </note>
          <note>
            Socialdemokraterna ser på denna utvecklingsprocess, vare sig
            i tidigare ekonomiska motioner eller i regeringsförklaringen.
            Misstanken infinner sig att det kanske inte finns så många tankar
            över huvud taget.
          </note>
          <note>
            Det låter ibland som om ledande socialdemokrater tror att ekonomisk
            utveckling handlar om offentliga investeringsprogram, investeringsavdrag
            för industrin eller mera AMS-insatser. Även frånsett att dylika
            ting kostar pengar, vilket borde vara ett stort problem i dagens
            budgetläge, är det enligt min mening ett mycket gammalmodigt sätt
            att betrakta utvecklingsprocessen.
          </note>
          <note>
            Enligt mitt och Folkpartiets synsätt står grunden för ekonomisk
            utveckling att finna i kunskap och nyfikenhet. Det handlar om
            enskilda människors kunskap och forskningsinsatser. De här enskilda
            människorna måste uppmuntras att använda sin kunskap och tillgängliga
            forskningsresultat. Detta kan man inte kommendera fram, trots
            aldrig så vackra politiska fraser och faktiskt inte heller genom
            tillfälla förmåner i form av investeringsavdrag för nya maskiner,
            utan det kräver vilja och ansträngningar från tiotusentals enskilda
            människor.
          </note>
          <note>
            För en tid sedan kom det en rapport från
          </note>
          <note>
            Linköpings universitet. Forskarna Charles Edquist och
          </note>
          <note>
            Maureen MacKelvey beskrev omfattande svenska satsningar på forskning
            men ganska blygsamma resultat i form av högkvalitativ och högförädlad
            produktion i Sverige. Den här undersökningen sträcker sig fram
            till 1990, och den pekar i samma riktning som flera tidigare undersökningar.
            Fram till
          </note>
          <note>
            1990 var det faktiskt alltför få personer som fann det vara mödan
            värt att utveckla nya idéer till produktiv verksamhet. Den dynamiska
            utvecklingsprocessen var helt enkelt dålig i Sverige.
          </note>
          <note>
            Efter 1990 har det skett många viktiga strukturella förändringar
            i den svenska ekonomin som ger god anledning att känna en större
            framtidstro:
          </note>
          <note>
            skattereformen, lägre marginalskatter, reformerna i socialförsäkringssystemen,
            avregleringar, tuffare konkurrenslag, en del strategiska skattesänkningar
            för mindre företag och nyföretagande men också högre miljöskatter
            och satsning på ny miljöteknologi liksom en lång rad mycket viktiga
            förändringar på arbetsmarknaden, framför allt för att skapa en
            större flexibilitet. Bättre tillgång till riskkapital för de mindre
            företagen, möjligheter till innovationsstöd genom att använda
            en del av de gamla löntagarfondspengarna samt omfattande satsningar
            på den nya moderna infrastrukturen och informationsteknologin
            är förändringar som bildar en enhet, en strategi, för att skapa
            ett mera positivt klimat för de enskilda initiativ från företagsamma
            människor som skapar en dynamisk utveckling.
          </note>
          <note>
            Självklart skall den utvecklingen vara miljömässigt uthållig
            och även uthållig i den meningen att den inte resulterar i en
            lönebildning som driver upp löne- och prisökningstakten.
          </note>
          <note>
            Nu har den nya regeringen aviserat ett stort antal återställare
            tillbaka till reglerna före 1990 på flera av de här områdena.
            Marginalskatten skall höjas.
          </note>
          <note>
            Småföretagen får inget riskkapital. Arbetsrätten skall återställas.
            Innovationsstödet och IT-stödet vill man helst avskaffa. Anslag
            till forskning skall reduceras osv. Många kommuner och landsting
            höjer skatten.
          </note>
          <note>
            Motiveringen till dessa förslag sägs vara rättvisan.
          </note>
          <note>
            Det kan låta tilltalande. Men man bör akta sig väldigt noga för
            att inte med en förment rättvis fördelningspolitik skapa sådana
            spelregler och förutsättningar för en långsiktig utveckling att
            det hela försvåras. Då dömer man i praktiken många människor till
            evig arbetslöshet och än fler till de problem som dåligt med resurser
            för vård och omsorg innebär.
          </note>
          <note>
            Herr talman! De insatser som man i rättvisans namn gör för att
            komma till rätta med statsskulden o.d. måste man således välja
            väldigt noga, så att de också understödjer den långsiktiga dynamiska
            utvecklingsprocessen. På det området har regeringens politik mycket
            stora brister.
          </note>
          <note>
            Det vore därför värdefullt om Göran Persson i dag, när han ännu
            inte har en specifik proposition att försvara, kunde förklara
            hur den strategi ser ut och hur de samband ser ut som enligt honom
            skall medföra att Sverige kan få en bättre ekonomisk utveckling
            inte bara i år och nästa år - det ligger redan i korten - utan
            också för en lång rad år framöver.
          </note>
          <note>
            I korthet: Vad är det för spelregler för näringslivet som skall
            ge oss en kraftigt ökad produktion och en mängd nya jobb inom
            tjänstesektorn? Hur skall en mängd entreprenörer och småföretagare
            lockas till nya satsningar? Och vad är det för spelregler på arbetsmarknaden
            som, samtidigt som sysselsättningen rejält ökar, skall ge oss
            en lönebildning som inte slår över i kompensationstänkande och
            inflation?
          </note>
          <note>
            Herr talman! Jag hoppas att Sverige om några månader är medlem
            i EU. Som medlemmar kommer vi att kunna lägga fram förslag och
            fatta beslut. Med rätt utformning av sådana beslut kan svenskt
            näringsliv få många ytterligare fördelar. Jag tror t.ex.
          </note>
          <note>
            att relativt sett hårdare miljökrav i Sverige och
          </note>
          <note>
            Norden - och tidigare införda sådana - kan ge vårt näringsliv
            en konkurrensfördel. Men det förutsätter att
          </note>
          <note>
            Sverige trycker på ordentligt i Ecofinområdet för hårdare och
            fler miljöskatter, så att EU inte kommer för långt efter och för
            att vårt miljöengagemang inte skall leda till att svenska företag
            konkurreras ut. Där har jag en konkret fråga: Avser Göran Persson
            att aktivt driva frågan om hårdare miljöskatter i det ekonomiska
            samarbetet i EU?
          </note>
          <note>
            En annan fråga som står långt upp på dagordningen nu och framöver
            inom EU, och som
          </note>
          <note>
            Sverige har ett starkt intresse av, gäller vitboken och de förslag
            som finns där syftande till en snabb ekonomisk utveckling och
            fler jobb. Rätt många av förslagen berör vikten av bra villkor
            för små företag och för nya företag. Andra förslag berör lönebildningen,
            arbetsrätten och arbetslöshetsförsäkringen. De senare brukar klumpas
            ihop under benämningen en väl fungerande arbetsmarknad.
          </note>
          <note>
            Jag såg i ett tidningsreferat att Göran Persson vid sitt första
            Ecofinmöte hade talat just om flexibiliteten på arbetsmarknaden.
            Jag tror att detta är mycket viktigt. Men det synes mig som om
            alla de återställare som regeringen har utlovat - tvärtemot vitbokens
            rekommendationer - starkt kommer att försämra flexibiliteten på
            arbetsmarknaden. Och sämre anpassningsförmåga betyder högre strukturell
            arbetslöshet, högre långtidsarbetslöshet. Då blir också kraven
            på budgetförstärkningar och budgetbesparingar mycket större.
          </note>
          <note>
            Jag för min del föredrar en rörlig och väl fungerande arbetsmarknad
            framför att tvingas ta till än hårdare besparingar för barnfamiljer
            och pensionärer. Delar Göran Persson den bedömningen?
          </note>
          <note>
            Och vilka - om några - förslag har han i så fall för att komma
            till rätta med och för att skapa en bättre fungerande arbetsmarknad?
          </note>
          <note type="speaker">
            Anf. 4 LARS BÄCKSTRÖM (v):
          </note>
          <note>
            Herr talman! Dagens debatt bör handla om tre saker. Den bör handla
            om arbetslösheten, om underskotten och om fördelningspolitiken.
          </note>
          <note>
            Lars Tobisson som talade här först i dag talade om underskott
            och statsskuld men inte om arbetslösheten.
          </note>
          <note>
            Det är signifikativt för Moderaterna.
          </note>
          <note>
            I de moderata nationalräkenskaperna är arbetslösheten en restpost.
            Den får bli vad den blir. Så är det i Danmark där man har drivit
            borgerlig politik.
          </note>
          <note>
            Där har man i huvudsak klarat av statsfinanserna.
          </note>
          <note>
            Men arbetslösheten är jättehög. Det misstaget skall vi inte göra
            i Sverige. Arbetslösheten är faktiskt det svåraste problemet.
          </note>
          <note>
            Vägen för att minska arbetslösheten går naturligtvis genom en
            ekologiskt uthållig tillväxt. Det behövs fler arbetade timmar
            helt enkelt.
          </note>
          <note>
            Sverige är delvis på rätt väg. Industriproduktionen växer. Det
            är bra. Efterfrågan på arbetskraft ökar. Det är också bra. Men
            arbetslösheten sjunker ju inte i samma takt som sysselsättningen
            ökar i industrin. Det är det svåra problemet i svensk ekonomi.
          </note>
          <note>
            Konjunkturinstitutet har nyligen kommit med sin höstrapport.
            De har, så långt de nu har kunnat, tagit hänsyn till Socialdemokraternas
            ekonomiska politik i den utsträckning som den är utläsbar. Rapporten
            säger att arbetslösheten om två år kommer att vara 12,5 %.
          </note>
          <note>
            Det är bättre än just nu, men bara med 0,7
          </note>
          <note>
            procentenheter. Det är en alldeles för liten förbättring.
          </note>
          <note>
            Vi kan säga att Konjunkturinstitutet har räknat fel eller att
            regeringspolitiken är otillräcklig. Jag ställer inte ut något
            fribrev till Konjunkturinstitutet, men jag drar slutsatsen att
            den redovisade regeringspolitiken är otillräcklig. Den slutsatsen
            bör man dra om man ser arbetslösheten som ett huvudproblem.
          </note>
          <note>
            Vi vill lägga fram förslag för att dämpa arbetslösheten. Det
            är det viktigaste för oss i
          </note>
          <note>
            Vänsterpartiet. Det borde även vara det viktigaste för övriga
            debattörer här i kammaren. Därför vill jag ha förslag för att
            få ned arbetslösheten i det kortare perspektivet - en tvåårshorisont
            - och inte bara när det gäller det långa loppet.
          </note>
          <note>
            Vi har föreslagit en rad åtgärder. Hans Andersson från Vänsterpartiet
            kommer att ta upp ännu mera.
          </note>
          <note>
            Men tre saker är viktigast för att litet snabbare få ned arbetslösheten.
            Det är för det första att minska inflödet av arbetslösa. Det var
            ett litet högtidligt språkbruk. Väldigt enkelt uttryckt: Det är
            jättebra,
          </note>
          <note>
            Anne Wibble och Lars Tobisson, med fler privata jobb. Det är
            jättebra med nya jobb. Men det är också väldigt bra att behålla
            de jobb som faktiskt existerar.
          </note>
          <note>
            Alltså: Sluta avskeda i kommunsektorn! För det andra är det viktigt
            att fördela arbetstiden jämnare och för det tredje att minska
            priset på arbetskraften i förhållande till andra produktionsfaktorer
            som energi och råvaror.
          </note>
          <note>
            Konjunkturinstitutet säger i sin prognos att kommunerna under
            de två kommande åren kommer att minska antalet sysselsatta med
            36 000. Det är 36
          </note>
          <note>
            000 för mycket. Det är 36 000 till i arbetslöshetskön.
          </note>
          <note>
            Jag upprepar vad vi i Vänsterpartiet hela tiden sade i valrörelsen.
            Vi kommer hela tiden här i kammaren, ja, överallt där vi finns,
            att säga att det är dumt att avskeda folk från vård, omsorg och
            utbildning för att de bara skall gå ut i arbetslöshet. Det enda
            vi uppnår är att vi får betala mer i a-kassa, mer i bidrag och
            mer för arbetsmarknadspolitik.
          </note>
          <note>
            Den här politiken är ju direkt dum. Man sparar inte en endaste
            krona i saneringsplaner, osv. -
          </note>
          <note>
            tvärtom! Jag ställer frågan till Lars Tobisson, till
          </note>
          <note>
            Anne Wibble, till Per-Ola Eriksson och naturligtvis även till
            Göran Persson om det är rimligt att 36 000
          </note>
          <note>
            personer skall försvinna från kommunsektorn under de närmaste
            åren. Är det rimligt? Om det inte är rimligt, vad skall vi göra
            åt det?
          </note>
          <note>
            Vi i Vänsterpartiet säger: Slopa grundavdraget, även vid kommunal
            taxering, för inkomster över brytpunkten. Det ger 5 miljarder.
            Då kan vi få ett verkligt avskedningsstopp i kommunsektorn.
          </note>
          <note>
            Så till frågan om jämnare fördelning av arbetstiden. Just nu
            ökar den genomsnittliga arbetstiden - det vet vi allihop. Men
            det borde vara tvärtom! En av orsakerna till ökningen är s.k.
          </note>
          <note>
            flaskhalsar. Det finns brist på vissa kategorier med specialkompetens.
            Detta skall vi möta med en arbetsmarknadspolitik som är aktivare
            än den som hittills har förts, och med utbildningssatsningar.
          </note>
          <note>
            Men övertiden måste också minskas med mer direkta åtgärder från
            statsmakternas sida. Det är dags att påbörja en process för en
            reducering av den generella arbetstiden. Det är dags att påbörja
            marschen mot sextimmarsdagen. Det är en väg som går både via avtal
            och politiska beslut.
          </note>
          <note>
            Det är glädjande att Ingvar Carlsson har sagt att vi skall få
            en utredning. Det vore ännu mer glädjande om Göran Persson kunde
            säga någonting om handlingsinriktade direktiv för den utredningen.
            Det vore också glädjande om Anne Wibble, Lars Tobisson och Per-Ola
            Eriksson började delta i debatten om arbetstiderna.
          </note>
          <note>
            Visst skall vi ha nya jobb i privatsektorn! Det är jättebra.
            Men det kommer inte att skapas så många nya jobb i privatsektorn
            att vi får ned arbetslösheten till en hanterbar nivå. Det är komplett
            orealistiskt att tro det.
          </note>
          <note>
            Vi kan också underlätta i arbetstidsfrågan genom en skatteväxling.
            Vi vet alla vad det är, så jag behöver inte fördjupa mig i det.
            En skatteväxling behöver vi alltså. Vi i Vänsterpartiet och Miljöpartiet
            och kanske också Centern kommer att driva på i den här frågan.
          </note>
          <note>
            Göran Persson kanske kommer att följa med. Vi får hoppas det.
          </note>
          <note>
            Så till frågan om underskotten och statsskulden -
          </note>
          <note>
            det här är viktigt! Att stå i skuld betyder minskad handlingsfrihet.
            I samma takt som skulden växer ökar ju finansmarknadens aktörer
            sin makt. Som vi sade förut i vänstern: Storfinansens makt ökar
            på politikens bekostnad. Gamla sanningar gäller.
          </note>
          <note>
            De pengar som vi använder till statsskuldsräntor kan vi inte
            använda till vård och omsorg. Det är sant.
          </note>
          <note>
            Stor statlig upplåning pressar upp räntorna och hindrar de nya
            jobben som vi vill ha i privatsektorn.
          </note>
          <note>
            Visst, vi skall ta ned räntorna. Vi skall jobba med detta. Men
            för att klara av det krävs det en stram finanspolitik. Det är
            helt riktigt.
          </note>
          <note>
            Vänsterpartiet var faktiskt det parti här i riksdagen som redovisade
            det stramaste budgetförslaget i våras.
          </note>
          <note>
            Detta är sanningen och den kan inte bortförklaras. Vi inser detta.
          </note>
          <note>
            Men när det gäller mer långsiktiga saneringsplaner har vi varit
            sämre. Det skall jag erkänna. Vi har
          </note>
          <note>
            Nathalieplanen och Perssonplanen. De här två planerna är ungefär
            i samma storleksordning, oavsett vad kontrahenterna säger. Planerna
            har samma volym.
          </note>
          <note>
            De skiljer sig åt genom att Perssonplanen är mer konkret - det
            erkännandet skall man ge Göran Persson
          </note>
          <note>
            - och innehåller mer skattehöjningar. Det är skillnaden.
          </note>
          <note>
            Hur skall vi nu ställa oss här? Man har sagt att
          </note>
          <note>
            Persson får hoppa tuva. Regeringen Carlsson får hoppa på tuvor.
            Det gäller då skattehöjningar med vänstern eller besparingar med
            borgerligheten. Jag vill varna för att hoppa tuva! Även världens
            bästa fot kan slinta om den hoppar alltför ofta. Det vore en olycka.
          </note>
          <note>
            Men det behövs inget tuvhoppande! Tänk på vad
          </note>
          <note>
            Gudrun Schyman sade i valrörelsen! Hon avvisade bara en punkt
            i Perssonplanens besparingar, nämligen den som gäller karensdagen.
            Nu börjar ju socialdemokraterna också avvisa den punkten i
          </note>
          <note>
            Perssonplanen. Det finns alltså förutsättningar för att komma
            överens.
          </note>
          <note>
            Vi vet att vad vi behöver för att få ned underskotten är ett
            enkelt ABC. A står för fler i arbete. B står för besparingar och
            C för skattehöjningar. Man kommer inte undan detta ABC,
          </note>
          <note>
            Lars Tobisson - inte ens C:et.
          </note>
          <note>
            Vi säger att vi även skall diskutera vad som kallas för skarpa
            förslag, Göran Persson. Det skall vi ställa upp på. Vi skall ställa
            upp på indexeringar och vi skall t.o.m. säga vad indexeringar
            är: sänkt pension. Vi skall ställa upp på det och tala klarspråk.
            Men vi skall undanta de absolut sämst ställda pensionärerna. Det
            säger vi i Vänsterpartiet, och det brukar Ingvar
          </note>
          <note>
            Carlsson säga. Det finns alltså förutsättningar för att komma
            överens.
          </note>
          <note>
            Underskottsdebatten handlar om en rättvis fördelning mellan generationer.
            Det är vad skuldfrågan ytterst handlar om. Det fördelningskravet
            måste också gälla nuet. Det är en förutsättning för att klara
            av en sanering.
          </note>
          <note>
            Jag vet, Göran Persson, att vi inte skall tala om återställare
            när det gäller de svåra budgetfrågorna.
          </note>
          <note>
            Visst vet jag att vi behöver en politik som bygger på
          </note>
          <note>
            Friskis &amp; Svettis-principen snarare än på bakis-ochskakis-principen.
          </note>
          <note>
            Men det finns vissa besparingar som är uppenbart orimliga, t.ex.
            att de långtidssjuka skall ha 70 %
          </note>
          <note>
            ersättningsnivå. Det är så uppenbart orimligt! Det finns alltså
            punkter som vi måste ändra på.
          </note>
          <note>
            Vi skall lösa problemen. Arbetslösheten och underskotten är de
            värsta. Det blir ännu svårare att klara av problemen om inflationsspöket
            dyker upp igen. Det måste också undvikas.
          </note>
          <note>
            Men vi skall också säga att vi har mer av möjligheter än av problem.
            De offentliga underskotten motsvaras av ett lika stort överskott
            i hushålls- och företagssektorn vad gäller finansiellt sparande.
          </note>
          <note>
            Bytesbalansen är bra. Exportindustrin går jättebra och gör stora
            vinster. Därför måste jag också säga att vi i
          </note>
          <note>
            Vänsterpartiet är litet tveksamma när det gäller direktavskrivningar.
          </note>
          <note>
            Sverige vinner andelar på nya marknader. Sverige kan klara det
            här om vi gör en miljöomställning i industrin, utvecklar vårt
            näringsliv så att det svarar mot det nya informationssamhällets
            krav. Det gäller att bryta ned tudelningen i ekonomin. Det är
            ytterst en fråga om fördelningspolitik.
          </note>
          <note>
            Lars Tobisson, om privatföretagarna får välja mellan kunder och
            lägre skatter väljer de nog kunder.
          </note>
          <note>
            Därför skall man bryta ned det finansiella sparandet i hushållsekonomin
            till effektiv efterfrågan.
          </note>
          <note type="speaker">
            Anf. 5 BIRGER SCHLAUG (mp):
          </note>
          <note>
            Herr talman! Åhörare både här i kammaren och på läktaren! Med
            stigande förundran har jag märkt hur ledande personer inom bl.a.
            socialdemokratin,
          </note>
          <note>
            Folkpartiet och Moderaterna driver en kampanj som går ut på att
            med ekonomiska argument skrämma oss som bor i Sverige att rösta
            ja i folkomröstningen om
          </note>
          <note>
            EU.
          </note>
          <note>
            Därmed spelar man ett spel som under en övergångsperiod kan komma
            att kosta Sverige en omotiverat hög ränta, extra hög arbetslöshet
            och onödiga svårigheter att komma till rätta med statens affärer.
          </note>
          <note>
            Om Industriförbundet och dess närstående -
          </note>
          <note>
            uppbackade av Carl Bildt, Ingvar Carlsson, Allan
          </note>
          <note>
            Larsson och eventuellt nu också Göran Persson -
          </note>
          <note>
            gång på gång hävdar att räntan stiger efter ett nej i folkomröstningen
            kommer den också att göra det över en övergångsperiod, även om
            det saknas verkliga orsaker till detta. Det är ju så själva systemet
            fungerar.
          </note>
          <note>
            Genom ja-sidans agerande skadas svensk ekonomi. Genom ert sätt
            att driva kampanj riskerar ni att driva upp räntan, minska sysselsättningen
            och göra det svårare än nödvändigt att komma till rätta med både
            budgetunderskott och statsskuld.
          </note>
          <note>
            Genom den medvetna skrämselpropaganda som nu tycks accelerera
            i väldigt snabb takt när vi närmar oss folkomröstningsdagen -
            jag möter den i snart sagt varenda debatt, och jag är ute på många
            debatter nu -
          </note>
          <note>
            läggs grunden för omotiverade reaktioner på den s.k.
          </note>
          <note>
            marknaden efter ett nej i folkomröstningen.
          </note>
          <note>
            Anser ni, Göran Persson, Anne Wibble och Lars
          </note>
          <note>
            Tobisson, att det är värt offret att skrämma människor till att
            rösta ja i folkomröstningen? Som ansvarsfulla politiker borde
            ni ta ett större ansvar än vad ni gör.
          </note>
          <note>
            Göran Persson, som förblir finansminister efter ett nej i folkomröstningen,
            borde se till att åtminstone den socialdemokratiska argumentationen
            ute i landet hyfsas. Annars riskerar regeringen att inte bara
            bita sig själv i svansen utan även att göda en utveckling som
            svenska folket får betala fullständigt i onödan.
          </note>
          <note>
            Den ekonomiska delen av ett medlemskap i EU
          </note>
          <note>
            hittar vi redan i EES-avtalet, på gott och ont. EES-
          </note>
          <note>
            avtalet gäller också dagen efter ett nej i folkomröstningen.
            Att då av rent taktiska skäl hetsa fram en stämning som kan leda
            till omotiverade räntehöjningar både före och efter folkomröstningen
            är både oanständigt och mycket korttänkt.
          </note>
          <note>
            Herr talman! Valrörelsen dominerades av debatter om budgetunderskott
            och statsskuld. Trots detta tycks man nu negligera det enda säkra
            ekonomiska fakta som finns att ta på när det gäller EU - en medlemsavgift
            på ca 20 miljarder kronor.
          </note>
          <note>
            Avgiften skall tas från statsbudgeten. Varifrån hämtar Göran
            Persson 20 miljarder kronor? För att spara 1,2 miljarder har Göran
            Persson tidigare varit villig att införa en karensdag för vård
            av sjukt barn.
          </note>
          <note>
            Varifrån tänker han då ta 20 miljarder kronor? För att spara
            ca 3 miljarder kronor infördes en karensdag i sjukförsäkringen.
            Varifrån tänker Göran Persson ta 20
          </note>
          <note>
            miljarder till medlemsavgiften? För att spara en halv miljard
            infördes en hel karensvecka i arbetslöshetsförsäkringen. Varifrån
            tänker Göran
          </note>
          <note>
            Persson ta 20 miljarder till medlemsavgiften?
          </note>
          <note>
            Kom nu inte dragande med flummet att det inte kostar någonting!
            Det är väldigt dåligt underbyggt att hävda att räntorna skulle
            drivas ner bara för att
          </note>
          <note>
            Sverige skulle gå med i en politisk union med en gemensam säkerhetspolitik
            och en planekonomisk jordbrukspolitik, för det är detta EU handlar
            om. Den ekonomiska biten finns i EES-avtalet.
          </note>
          <note>
            Vi har hört såväl socialdemokraternas som de borgerligas antaganden
            förr när det gäller EU-
          </note>
          <note>
            anpassningen. När vi gick in i EES skulle problem lösas. Inte
            blev det så. När man knöt kronan till ecun skulle problemen lösas,
            men inte blev det så. Det var ju först när man släppte kronans
            knytning till ecun som strypgreppet på Sverige släppte. Det är
            ju tack vare den tidigare borgerliga fyrklöverregeringens misslyckande
            som det har vänt. Ni skall vara väldigt glada för att ni släppte
            kronans knytning till ecun.
          </note>
          <note>
            I krispaketet lade man in satsen om att vi skulle söka medlemskap
            i EU. Det skulle lugna marknaden och allt skulle bli så mycket
            bättre. Inte blev det så.
          </note>
          <note>
            Nu kommer man en fjärde gång och säger: Bara vi blir medlemmar
            i EU, då skall det blir så mycket bättre. Ni har haft fel förr.
            Ni har haft fel tre gånger tidigare och ni har förmodligen fel
            den fjärde gången också.
          </note>
          <note>
            Herr talman! Det skall bli skönt när svenska folket säger nej
            till medlemskapet i EU. Då kan vi förmodligen också med socialdemokraterna
            tala på ett litet annorlunda sätt när det gäller den ekonomiska
            politiken.
          </note>
          <note>
            Som vågmästare i riksdagen tvingas Göran
          </note>
          <note>
            Persson flyga som en humla från blomma till blomma för att få
            igenom sin politik eller också försöka nå större helhetslösningar.
            Miljöpartiet är intresserat av det sistnämnda.
          </note>
          <note>
            Vi i Miljöpartiet avser att ta ett ekonomiskt ansvar. Vi inser,
            åtminstone till skillnad från
          </note>
          <note>
            Vänsterpartiet i sin valretorik, att det inte går att återställa
            allt det goda som varit. Vi inser också, till skillnad från de
            borgerliga, att det behövs skattehöjningar för att öka statsinkomsterna.
            Detta inte minst för att få en solidaritet i samhället och för
            att få de människor som inte sitter på gräddhyllan att känna förståelse
            för de ganska tuffa åtgärder som krävs.
          </note>
          <note>
            Låt mig slå fast några saker. Det är bra att stora delar av arbetsrätten
            återinförs. Vi anser dock att det kan finnas skäl att i viss utsträckning
            särbehandla de riktigt små företagen. Det är bra att värnskatt
            införs, så att skatteskalorna får en mer solidarisk profil. Det
            är bra att kapitalbeskattningen till viss del återinförs.
          </note>
          <note>
            Det är bra att automatiska uppräkningar i pensioner etc. inte
            sker generellt. Däremot får man diskutera detta med de sämst ställda
            pensionärerna. En genomsnittlig kvinnlig ATP-pensionär har bara
            7 500
          </note>
          <note>
            kronor i månaden. Om man skär därunder, blir det inte lätt för
            dessa människor. Det är också bra att pengar till militären kommer
            att minska.
          </note>
          <note>
            Men det finns också andra delar där det borde skäras, och som
            Göran Persson hittills inte vågat ta tag i, nämligen grundprinciperna
            för socialföräkringssystemen. Det är dags att införa två nivåer,
            en högre ersättningsnivå för den del av inkomsten som ligger under
            150 000 kr. Den får väl då vara t.ex. 80 % de närmaste åren, med
            målet 90 %.
          </note>
          <note>
            Men i den del av inkomsten som ligger över 150 000
          </note>
          <note>
            kr måste man skära ännu mer. Det är bättre att i demokratisk
            anda acceptera detta än att så småningom kanske i ren panik tvingas
            ta till 70 % för alla.
          </note>
          <note>
            Vidare är det hög tid att se över ATP-systemet eller dess efterföljare
            och införa en grundpension som är lika för alla.
          </note>
          <note>
            Herr talman! Världen över pågår nu en kritisk granskning av bristerna
            i det gamla ekonomiska tänkandet. Gamla lösningar visar sig inte
            längre hålla.
          </note>
          <note>
            Ekonomisk tillväxt i materiellt mogna samhällen som det svenska
            genererar inte längre sysselsättning på samma sätt som under tidigare
            utvecklingsfaser. Även vid en hög tillväxt på 2 %, 3 %, 4 % i
            Sverige kommer arbetslösheten att vara hög. Kurvorna för tillväxt
            och antalet jobb följs inte längre åt, bl.a.
          </note>
          <note>
            beroende på att de stora vinster som företagen nu under 1990-talet
            kommer att få väldigt ofta kommer att investeras på ett sätt som
            rationaliserar bort människor. Detta är dilemmat i det materiellt
            mogna samhället. Vi måste börja tänka om.
          </note>
          <note>
            Ett annat problem är att det i den rent existerande marknadsekonomin
            saknas viktiga röster på marknaden. Naturen har ingen röst på
            marknaden.
          </note>
          <note>
            Den kommande generationen har ingen röst på marknaden. Detta
            är ett problem. Hade naturen haft en röst på marknaden, hade det
            varit oändligt dyrt att utrota en enda art. Hade kommande generationer
            haft en röst på marknaden, hade de naturligtvis lagt in ett så
            högt anbud på ändliga naturresurser att vi redan hade varit inne
            i ett kretsloppssamhälle.
          </note>
          <note>
            Det är vi politiker som måste se till att tala för naturen och
            kommande generationer, då mindre med lagstiftning och mer med
            ekonomiska styrmedel. Där ingår skatteväxling som en väldigt viktig
            del.
          </note>
          <note>
            Insikterna har ökat. Riokonferensen påtalade vikten av en ny
            livsstil i vår del av världen. Det medför nya konsumtionsmönster,
            effektivare energianvändning och nya samhällsstrukturer som bygger
            mer på självtillit än fjärrproduktion.
          </note>
          <note>
            Utifrån dessa perspektiv har idén om skatteväxling växt fram.
            Vi har själva myntat begreppet som är ett allmänt begrepp i dag.
            Skatteväxling innebär att arbetsgivaravgifterna sänks successivt
            och ersätts av miljörelaterade skatter. Skatteväxling ger jobb
            och bättre miljö.
          </note>
          <note>
            Den gamla regeringen tillsatte en skatteväxlingsutredning. Det
            var bra. Det som inte var bra var att man valde att inte sätta
            i gång arbetet utan drog på det.
          </note>
          <note>
            Hur gör nu den socialdemokratiska regeringen?
          </note>
          <note>
            Kommer Göran Persson att skynda på utredningen eller lägger han
            ner den? Eller kommer han kanske rent av att göra precis tvärtom?
            Alla internationella miljöekonomer och andra globalt tänkande
            människor inser vikten av detta. Kommer Göran Persson att höja
            arbetsgivaravgifterna i stället för att sänka dem för att finansiera
            ett medlemskap i EU? I så fall gör han precis tvärtom. Det kanske
            var anledningen till att
          </note>
          <note>
            Socialdemokraterna som enda politiska parti inte deltog i ett
            stort skatteväxlingsseminarium på en stor internationell miljömässa
            som ägde rum i Göteborg i går.
          </note>
          <note type="speaker">
            Anf. 6 MATS ODELL (kds):
          </note>
          <note>
            Herr talman! Vi har haft ett val som ju har medfört maktskifte.
            När vi för tre år sedan övertog regeringsansvaret från Socialdemokraterna
            var det i en tid när alla kurvor pekade åt fel håll. Vi får aldrig
            glömma bort att redan när Allan Larsson våren 1991
          </note>
          <note>
            lanserade sagan om vändpunkterna var den svenska ekonomin ute
            på det sluttande planet. Sysselsättningen sjönk, 1 000 personer
            i genomsnitt förlorade sina jobb varje dag, industriproduktionen
            rasade liksom tillväxten i den totala ekonomin.
          </note>
          <note>
            Då, herr talman, hette Sveriges statsminister
          </note>
          <note>
            Ingvar Carlsson, då hette Sveriges finansminister
          </note>
          <note>
            Allan Larsson, då var Göran Persson skolminister.
          </note>
          <note>
            I dag är situationen den totalt omvända. Sedan i våras har 1
            000 personer i genomsnitt fått jobb varje dag. Industriproduktionen
            är på väg uppåt, exporten ökar och det är tillväxt i ekonomin.
          </note>
          <note>
            Men som kristdemokrat är jag oroad över att denna positiva utveckling
            skall brytas i förtid genom den politik som Socialdemokraterna
            gick till val på.
          </note>
          <note>
            På flera punkter kommer denna politik, om Ingvar
          </note>
          <note>
            Carlsson och Göran Persson väljer att förverkliga den, att allvarligt
            äventyra den svenska ekonomins återhämtning.
          </note>
          <note>
            Socialdemokraternas ageranden här i kammaren under den gångna
            mandatperioden har inneburit att man har röstat emot besparingar
            på i storleksordningen 60 miljarder kronor. Detta i kombination
            med ett, enligt de allra flesta ekonomiska bedömare, otillräckligt
            sparpaket visar på en bristande insikt om själva behovet av besparingar.
          </note>
          <note>
            Vice riksbankschefen presenterade häromdagen
          </note>
          <note>
            Riksbankens beräkningar som visar att budgetförstärkningar på
            i storleksordningen 140
          </note>
          <note>
            miljarder kronor är nödvändiga under den kommande mandatperioden
            för att stabilisera statsskulden. Detta skall jämföras med de
            36 miljarder netto som Göran
          </note>
          <note>
            Persson presenterade i sin skarpa plan strax före valet.
          </note>
          <note>
            Herr talman! Jag tycker faktiskt att sanningens minut nu har
            slagit för Göran Persson. Hur blir det egentligen med det berömda
            investeringspaketet, denna grundbult i den socialdemokratiska
            strategin och i valbudskapet till nationen? Blir det 15 nya miljarder
            och kommer dessa fortfarande att ge 90 000
          </note>
          <note>
            nya jobb samtidigt som budgetunderskottet skulle minska. Eller
            gällde också detta bara under valrörelsen?
          </note>
          <note>
            Detta, Göran Persson, var nämligen vad ni, mot bättre vetande,
            förespeglade väljarna under valrörelsen. Jag tycker inte att Göran
            Persson kan komma undan särskilt mycket längre utan att ge besked
            i den här frågan. När kommer de 15
          </note>
          <note>
            miljarderna och de 90 000 nya jobben?
          </note>
          <note>
            I regeringsdeklarationen skriver statsministern följande: "De
            nya arbetstillfällena måste i första hand komma till stånd i näringslivet.
            Sverige behöver fler företag och fler företagare." Detta är sanna
            och vackra ord som vi kristdemokrater ställer upp på, men en rad
            frågor infinner sig när man lägger de här orden brevid det socialdemokratiska
            valmanifestet: Hur kan en fördubblad beskattning på riskvilligt
            kapital som satsas i företag leda till fler och växande företag?
            På vilket sätt medför en minskad flexibilitet i arbetsrätten för
            framför allt småföretagen ett bättre företagsklimat?
          </note>
          <note>
            Och hur kan högre räntor, till följd av de svagare statsfinanser
            socialdemokraternas politik kommer att leda till - och detta ovanpå
            fler regleringar och återinförda monopol -, skapa nya företag
            och därmed nya arbetstillfällen?
          </note>
          <note>
            Herr talman! Även om jag tidigare sade att sysselsättningen stadigt
            har ökat under det senaste halvåret, så utgör arbetslösheten alltjämt
            vårt största ekonomiska och sociala problem. Den måste angripas
            med en samlad strategi, bestående av flera olika delar.
          </note>
          <note>
            Vi har inte råd att välja bort någon åtgärd som kan bidra till
            att skapa förutsättningar för nya jobb. Vi måste också fullt ut
            acceptera och inse att alla jobb är värdefulla. Jag saknar denna
            långsiktiga strategi i regeringsförklaringen.
          </note>
          <note>
            Först och främst måste det bedrivas en fortsatt stram finanspolitik
            med en målsättning att stabilisera statsskulden som andel av bruttonationalprodukten
            senast 1998. Detta - och endast detta - skapar förutsättningar
            för lägre räntor och därmed nya investeringar och nya jobb.
          </note>
          <note>
            Jag vill säga till Birger Schlaug att det är självklart att ett
            ja i EU-omröstningen om tre veckor också är en förtroendeskapande
            åtgärd av största betydelse för att få ner realräntorna till rimliga
            nivåer. Vi får inte glömma bort, Birger Schlaug, att räntan redan
            i dag ligger på en alldeles för hög nivå, det man skulle kunna
            kalla för Perssoneffekten.
          </note>
          <note>
            Ett positivt och gynnsamt klimat för små- och nyföretagande är
            också en absolut nödvändighet. Här utgör den socialdemokratiska
            regeringens samlade politik ett hot som tills vidare hänger som
            ett mörkt moln över landets småföretagare. Riskkapitalavdrag för
            den som satsar kapital i småföretag borde införas.
          </note>
          <note>
            Men småföretagspolitiken handlar inte bara om pengar utan i minst
            lika hög grad om synen på människan bakom företagandet. Det är
            viktigt, tror jag, att tidigt ta till vara och fånga upp företagarämnen.
            Vi kristdemokrater vill stimulera företagarprogram på gymnasier
            och satsa på särskilda företagargymnasier.
          </note>
          <note>
            De höga skattekilarna på arbete måste också sänkas, gärna i samband
            med en skatteväxling med höjda skatter på miljöbelastande utsläpp
            m.m. Det är nödvändigt för att gynna utvecklingen av jobb inom
            framför allt tjänstesektorn. Utöver sänkta arbetsgivaravgifter
            skulle en sänkt tjänstemoms vara ett verksamt medel för att stimulera
            arbete i tjänstesektorn. Vi tror också att ett första steg skulle
            kunna vara att införa en s.k. ungdomsskattsedel, som ger ungdomar
            rätt att starta eget och utföra tjänster riktade mot hushållen
            med kraftigt sänkta arbetsgivaravgifter och utan moms. Men, herr
            talman, jag vill betona att alla skattesänkningar på arbete fullt
            ut måste finansieras.
          </note>
          <note>
            Nästan samtliga talare i debatten talar om olika vägar för att
            nå tillväxt och därmed skapa förutsättningar för nya arbetstillfällen.
            Ur ett kristdemokratiskt perspektiv är det angeläget att stanna
            upp något och beröra tillväxtbegreppet som sådant. Vad menar vi
            med tillväxt? Är alla former av tillväxt egentligen önskvärda?
            Och vill partierna i denna kammare styra tillväxten i önskad riktning?
          </note>
          <note>
            Kds menar att ekonomisk utveckling inte kan eller får mätas enbart
            utifrån ett snävt BNP-begrepp. En verklig ekonomisk uktveckling
            innebär tillväxt av den totala nationalförmögenheten. I denna
            måste vi räkna in miljö och naturresurser, det mänskliga kapitalet,
            produktionskapitalet och de finansiella tillgångarna.
          </note>
          <note>
            Det här för oss in på den etiska dimensionen i den ekonomiska
            debatten. Hederlighet och personligt ansvarstagande är viktiga
            fundament, som sänker transaktionskostnaderna och därmed bidrar
            till en ökad effektivitet i ekonomin.
          </note>
          <note>
            När Douglas C. North förra året fick Nobelpriset i ekonomi, bekräftade
            detta att insikten om vikten av normer och värderingar i en väl
            fungerande ekonomi faktiskt har spritt sig i vidare kretsar.
          </note>
          <note>
            Kristdemokraterna har varit en garant för att dessa resonemang
            har funnits med i finansplanerna. Nu återstår att se om också
            Göran Persson anser att detta är viktiga förutsättningar för en
            långsiktigt god ekonomisk utveckling.
          </note>
          <note>
            Sammantaget, herr talman, måste de beslut som fattas i riksdagen
            leda till att det skapas trovärdighet för den svenska ekonomin.
            Det är det enda sättet att skapa utrymme för räntesänkningar,
            för ökade investeringar i företagen och därmed nya arbetstillfällen.
            Vi kristdemokrater kommer att bidriva en konstruktiv oppositionspolitik
            i den andan.
          </note>
          <note>
            Anf. 7 Finansminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Förra gången en finansminister stod i den här talarstolen
            i en allmänpolitisk debatt var i maj. Anne Wibble talade då utifrån
            tron att budgetunderskottet för i år var 150 miljarder kronor.
          </note>
          <note>
            Oron var stor över att underskottet inte minskade mer, trots
            att den ekonomiska återhämtningen skönjdes.
          </note>
          <note>
            Nu, fyra månader senare, har vi tvingats räkna upp underskottet
            med 50 miljarder kronor på grund av den höga räntan - 50 miljarder
            kronor mer än i maj månad!
          </note>
          <note>
            Alla kurvor pekar uppåt, var det någon son nyss sade om den ekonomiska
            utvecklingen. I det här fallet är det en kurva som pekar uppåt
            och som faktiskt är förskräckande till sin karaktär. Budgetunderskottet
            verkar nu för första gången någonsin kunna komma att passera 200
            miljarder kronor.
          </note>
          <note>
            John Kennedy sade beträffande sin första tid som president att
            det mest förvånande var att "allt låg precis så illa till som
            vi hade påstått under valkampanjen". Jag tvingas konstatera att
            uttalandet lika gärna skulle kunna ha fällts om Sverige och valrörelsen
            1994. Det var så illa.
          </note>
          <note>
            Jag har inget behov av att peka ut syndabockar.
          </note>
          <note>
            Jag vill se framåt. Men det är klart att när jag hör Lars
          </note>
          <note>
            Tobisson beskriva de enorma framgångarna som ligger bakom detta
            gigantiska budgetunderskott får det lätt ett drag av löje över
            sig. Tobisson och hans parti har mer än några andra bidragit till
            den här situationen.
          </note>
          <note>
            Om vi nu har en del tecken som pekar på en ekonomisk återhämtning,
            framför allt i exportindustrin, låt oss glädjas över det, men
            det får aldrig fördölja att de övergripande problemen är det stora
            budgetunderskottet, den höga arbetslösheten och den ekonomiska
            politikens förmåga att mobilisera ett folkligt stöd för att ta
            oss ur denna djupa kris.Ansvaret för att vi har hamnat där, Lars
            Tobisson, bär ditt parti mer än något annat i denna riksdag. Jag
            hade inte tänkt säga det i dag - jag hade tänkt lämna det åt sidan
            - men med tanke på hur Lars Tobisson öppnar debatten måste det
            faktiskt slås fast.
          </note>
          <note>
            Jag hade tillfälle att häromkvällen diskutera med er ekonomiske
            talesman Bo Lundgren om
          </note>
          <note>
            Moderaternas syn på skatter som det enda instrumentet i den ekonomiska
            politiken. Lars
          </note>
          <note>
            Tobisson och Moderaterna har höjt skattetrycket mer än vid någon
            annan tidpunkt i modern tid. Det har inte gjorts vad gäller det
            skattetryck som man vanligen räknar i de skatter som faktiskt
            tas ut just nu, utan i form av att Lars Tobisson har medverkat
            till att utgifterna har rusat i väg. Utgifterna har resulterat
            i underskott. Underskotten har resulterat i räntor.
          </note>
          <note>
            Räntorna har resulterat i ett framtida skattetryck eller försämrade
            sociala förmåner. Det är arvet, Lars
          </note>
          <note>
            Tobisson. Detta kommer ingen förbi - allra minst den som nu har
            ansvaret för att sköta statens finanser.
          </note>
          <note>
            Men jag söker som sagt inte strid. Jag har heller ingen ambition
            att peka ut några syndabockar, men någon måtta bör det rimligen
            vara när man beskriver den period som ligger bakom oss. Det problem
            vi nu har är det statsfinansiella problemet, och det måste lösas.
          </note>
          <note>
            Det är inte bara regeringen som har detta ansvar.
          </note>
          <note>
            Också riksdagen har ett stort ansvar. Arbetslösheten är som jag
            sade förut rekordhög, och investeringarna har minskat dramatiskt
            under flera år. Den höga realräntan bromsar också den privata
            konsumtionen.
          </note>
          <note>
            Tillväxten har länge varit negativ, och statsskulden har passerat
            1 300 miljarder kr. Bidragsberoendet i det svenska samhället har
            passerat alla rimliga gränser.
          </note>
          <note>
            Det är också ett arv som vi har att förvalta. Ohyggligt många
            svenskar är beroende av bidrag i olika former för att klara sin
            försörjning. Socialbidragens omfattning har exploderat, bostadsbidragens
            antal och volym har exploderat under den gångna perioden, antalet
            människor som lever på a-kasseersättningar har exploderat. Summerar
            man detta är vi i ett läge som visar på allt annat än en sund
            ekonomisk situation.
          </note>
          <note>
            Det är mot den här bakgrunden som återhämtningen i ekonomin måste
            ses. Vi har en återhämntning. Tillväxten i år förväntas bli 2,5
            % och kan komma att stiga till 3 % 1995. Exportsektorn och industriproduktionen
            leder utvecklingen. Tecken på att även hemmamarknaden börjar komma
            i gång kan skönjas. Orderingången ökar för de hemmaproducerande
            företagen, och allt fler blir anställda i den privata tjänstesektorn.
            Dessa tecken är bra, men det finns tre stora orosmoln i den ekonomiska
            återhämtningen.
          </note>
          <note>
            För det första: Ett eventuellt nej i EU-
          </note>
          <note>
            omröstningen kommer att få stora konsekvenser på ekonomin. Vi
            kan inte veta hur stora eller exakt vilka dessa effekter skulle
            bli, men det är uppenbart att ett nej skulle slå hårt mot den
            drivande kraften i ekonomin - exporten - och dessutom få sådana
            effekter på ränteläget att dagens höga nivåer permanentas. Ett
            nej skulle hota hela den ekonomiska återhämtningen.
          </note>
          <note>
            De som säger att man skrämmer med höga räntor måste väl rimligen
            konstatera att vi har höga räntor.
          </note>
          <note>
            Vi betalar redan en räntemarginal därför att det finns en osäkerhet
            om ett svenskt EU-medlemskap. Det är så situationen ser ut. I
            den meningen är en utveckling som rymmer ett nej i folkomröstningen
            naturligtvis någonting som kraftigt kommer att hämma den ekonomiska
            situationen i Sverige.
          </note>
          <note>
            För det andra närmar sig produktionstaket i vissa delar av industrin.
            Det kan leda till flaskhalsar i ekonomin redan under 1995. En
            sådan utveckling riskerar att driva upp inflationen och räntorna.
            För sysselsättningen och den långsiktiga tillväxten vore det förödande.
          </note>
          <note>
            Det tredje orosmolnet är den svaga återhämtningen inom privat
            konsumtion. Den höga räntan och den svaga kronan gör att värdet
            på hushållens tillgångar minskar och viljan att spara ökar. Dessutom
            har en djup misstro mot den ekonomiska politiken under några år
            inneburit att människor blivit osäkra på om samhället kommer att
            klara av att skänka dem trygghet i skiftande skeden av livet.
            Den höga räntan och bristen på trygghet återspeglar sig tydligt
            i den inhemska konsumtionen.
          </note>
          <note>
            Herr talman! Det nya ekonomiska läget innebär utmaningar för
            den ekonomiska politiken. Den höga räntan skapar som jag sade
            både flaskhalsar och bromsar investeringar. Den höga räntan och
            låga kronkursen är grunden för att tudelningen av ekonomin ökar.
            Den höga räntan har också ett stort negativt genomslag på statens
            finanser, vilket de senaste siffrorna med all tydlighet visar.
            Dagens ränteläge håller krampaktigt fast ekonomin i ett läge av
            djupa obalanser.
          </note>
          <note>
            Det råder ingen tvekan om att det är statsfinanserna som skapar
            den oro på de finansiella marknaderna som håller räntorna uppe,
            tillsammans med osäkerheten om ett svenskt EU-medlemskap. För
            att få ned räntorna krävs då tre saker:
          </note>
          <note>
            För det första måste inflationen hållas låg.
          </note>
          <note>
            För det andra måste budgetunderskottet pressas tillbaka. Förtroendet
            bland dem som lånar ut pengar till staten måste återskapas.
          </note>
          <note>
            För det tredje måste tal övergå i handling. Det går inte att
            prata ned underskott, arbetslöshet och räntor.
          </note>
          <note>
            Det receptet har prövats. Det som krävs nu är inte fyndiga namn
            på nya sparplaner; det som krävs är handling. Valrörelsen är över.
            Nu väntar politikens vardag. Vi måste spara och arbeta. Besparingarna
            måste bli verklighet - konkreta, skarpa beslut här i riksdagen.
            Miljard för miljard måste vi stänga det våldsamma gap som nu finns
            i statsfinanserna. Det är inte ett glamoröst arbete. Det kommer
            inte att skapa popularitet eller vinna opinionsframgångar, men
            det är ett arbete som måste göras. Det är ett arbete som skall
            göras för den svenska välfärdens skull.
          </note>
          <note>
            Vi kan skjuta det framför oss. Vi har skjutit det framför oss
            ett tag. Vi kan kanske hålla på ett tag till.
          </note>
          <note>
            Men förr eller senare kommer man till den punkten då underskotten
            måste hanteras. Det är för dem som kommer efter oss som jobbet
            skall göras. Det är i den meningen en djupt moralisk fråga.
          </note>
          <note>
            Det finns en insikt i hela Sverige om hur allvarligt läget är.
            Det finns också en vilja i valmanskåren, bland det svenska folket,
            att nu vara med och ta ett ordentligt grepp för att vrida utvecklingen
            rätt igen.
          </note>
          <note>
            Det mandatet har många av oss i denna kammare fått. Det är inte
            bara Socialdemokraterna som har drivit en valrörelse där man pekat
            på allvaret i statsfinanserna. Det finns också andra partier här
            som har gjort motsvarande i valrörelsen och faktiskt lyft fram
            behovet av statsskuldsbekämpning och av sanering av statsfinanserna.
            Många av oss har drivit en valrörelse som utgått ifrån att vi
            skall sanera statsfinanserna på ett sådant sätt, att vi kan stabilisera
            skulden 1998. Den målsättningen ligger givetvis där, och dit skall
            vi. Men för att det skall vara möjligt krävs ett konstruktivt
            samarbete i riksdagen. Att döma av några av de inlägg som har
            gjorts här i dag tycker jag att det finns gott hopp om att vi
            skall nå en sådan situation.
          </note>
          <note>
            Jag har naturligtvis gått igenom samtliga riksdagspartiers valprogram.
            Det är mot den bakgrunden ingen överdrift att påstå att det borde
            gå att samla majoriteter för en lång rad beslut, både vad det
            gäller skattehöjningar och neddragna utgifter.
          </note>
          <note>
            Men för att viljan skall bestå hos dem som har givit oss uppdraget
            - hos svenska folket - måste politiken vara rättvis. Storleken
            på det löpande underskottet motsvarar i dag 2 000 kr per månad
            och svensk. Att minska det är en börda som ingen kan bära ensam.
            Den måste bäras gemensamt. Alla i samhället måste nu dra sitt
            strå till stacken. Ingen kan stå utanför de uppoffringar som krävs,
            men ingen skall heller stå utanför de vinster vi på sikt kan få
            av en stram finanspolitik nu.
          </note>
          <note>
            Herr talman! Den ekonomiska återhämtningen är stark just nu.
            Därför är det min bedömning att den svenska ekonomin både tål
            och behöver ett framtungt budgetsaneringsprogram som redan under
            1995 klarar av att pressa tillbaka underskottet tydligt. En sådan
            tydlig signal skulle återskapa förtroendet för finanspolitiken,
            och den skulle återskapa förtroendet för Sverige som nation. Den
            skulle också kunna sänka räntorna och skapa stabilitet och trygghet
            för framtiden.
          </note>
          <note>
            All erfarenhet visar att det är svårt att driva igenom en ekonomisk
            politik som slår rätt i tiden. Vi har sett många exempel på detta
            tidigare. Man har missat åtgärder i förhållande till konjunkturutvecklingen.
            Man väntar ibland för länge med att fatta ett beslut, och då får
            åtgärden full effekt i ett läge då det är för sent.
          </note>
          <note>
            Jag bedömer att vi nu har möjlighet att bryta det mönstret. Redan
            i höst och vinter behövs en politik som resolut kan manövrera
            Sverige mot lägre underskott. Genom att agera snabbt kan vi både
            parera en hotande överhettning i vissa sektorer och stabilisera
            de skenande statsfinanserna.
          </note>
          <note>
            I det socialdemokratiska valmanifestet presenterade vi konkreta
            åtgärder till 61 miljarder kronor i budgetförstärkningar. Dessa
            sade nästan varannan svensk ja till. Vi drev valrörelsen utifrån
            detta.
          </note>
          <note>
            Dessutom krävde vi ett öppet mandat av väljarna att vidta ytterligare
            åtgärder om det statsfinansiella läget skulle kräva det. På grund
            av utvecklingen av budgetunderskottet ser vi oss tvungna att använda
            detta mandat. Utgångsläget är 50 miljarder mer i underskott än
            vad som bedömdes i maj månad.
          </note>
          <note>
            Vi skall naturligtvis använda detta mandat med förnuft. Den ekonomiska
            politikens mästerskap är nu att finna en balans mellan de åtstramningar
            som krävs och den luft under vingarna som ekonomins återhämtning
            behöver.
          </note>
          <note>
            Det är lätt att se en situation framför sig där man är för brysk
            mot den privata konsumtionen för tidigt under perioden och därmed
            får en situation där återhämtningen inte riktigt får den kraft
            den behöver ha. Avvägningen kommer här att vara det absolut svåraste.
          </note>
          <note>
            Alternativet till åtstramning är att behålla de höga räntorna
            och inflationstrycket. Det alternativet är det fegaste, eftersom
            det inte kräver någon handling. Det kommer att innebära att obalansen
            i ekonomin ökar ytterligare, och räntekostnaderna för staten kommer
            att fortsätta att stiga. Det alternativet kommer att göra oss
            ytterst dåligt rustade för nästa lågkonjunktur.
          </note>
          <note>
            Varje miljard som vi underlåter att spara under den kommande
            uppgången kommer att kosta oss både räntor och dåligt förtroende
            nästa gång ekonomin vänder nedåt. Gör vi inte tillräckligt nu
            kommer vi att möta nästa lågkonjunktur med små möjligheter att
            parera en eventuellt växande arbetslöshet.
          </note>
          <note>
            Det är allvar nu. Sveriges läge är utomordentligt farligt. Därför
            krävs handling och samarbete. Det stora hotet mot den svenska
            ekonomin är passivitet.
          </note>
          <note>
            Om vi i denna kammare förmår att arbeta konstruktivt i en anda
            av samarbete, och omsätta det vi alla sade i valrörelsen i handling,
            är jag övertygad om att vi tillsammans med det svenska folket
            förmår att ta Sverige ur den djupa svackan. Möjligheterna finns.
            Nu är det förmågan som kommer att prövas.
          </note>
          <note type="speaker">
            Anf. 8 LARS TOBISSON (m):
          </note>
          <note>
            Herr talman! Till Lars Bäckström vill jag först ge rådet att
            tvätta öronen med en spetsig tvål. Eller kanske gäller det att
            plocka ut de ideologiska hörselskydden? I mitt anförande betecknade
            jag arbetslösheten som ett stort kvarstående problem.
          </note>
          <note>
            Som Bäckström påminde om talade jag mycket om hur vi skall få
            till stånd nya riktiga jobb.
          </note>
          <note>
            Sedan är det nästan rörande med Birger Schlaug och hans nyväckta
            tro på EES-avtalet. Visst är det bra att vi har fått tillträde
            till den gemensamma marknaden med dess fria rörlighet för varor,
            tjänster, kapital och arbete. Men som f.d. ordförande och numera
            vice ordförande i EES-delegationen kan jag försäkra att det nästan
            inte ger oss något inflytande.
          </note>
          <note>
            Det dömer oss till fortsatt ställning som randstat, till fortsatt
            utanförskap, och det lägger hela anpassningsbördan på oss här
            i Sverige.
          </note>
          <note>
            Göran Persson hade en litet olycklig debut som finansminister
            i denna debatt. Redan i första meningen blev det fel. Förra gången
            en finansminister stod i denna talarstol var i juni, inte i maj.
          </note>
          <note>
            Även i övrigt var inledningen förutsägbar, trots att
          </note>
          <note>
            Göran Persson sade att han inte tänkt säga det han sade. Allt
            var förra regeringens, och särskilt
          </note>
          <note>
            Moderaternas, fel. Men han kunde inte bestrida att den reala
            ekonomin går bra. Produktion och försäljning ökar.
          </note>
          <note>
            Det finns problem på den finansiella sidan, som jag tidigare
            uppehöll mig vid, och Göran Persson får vänja sig vid tanken att
            mycket avgörs på ett område som han inte har beslutsrätt över.
            De viktigaste brytpunkterna under förra regeringsperioden var
            höjningen av den tyska räntan i juli 1992, som ledde fram till
            valutakrisen, och den amerikanska räntans höjning i februari i
            år, som satte igång ränteuppgången i Europa.
          </note>
          <note>
            Det är därför viktigt vad vår egen riksbank gör, vars nyvalda
            fullmäktige just nu sammanträder.
          </note>
          <note>
            Regeringspartiets hittills klokaste beslut var att till fullmäktige
            utse ledande företrädare som inte är politiker. Det ligger i linje
            med vad
          </note>
          <note>
            Riksbanksutredningen föreslog, den utredningen där jag själv
            var ordförande.
          </note>
          <note>
            Jag ger Göran Persson rådet att plocka fram den utredningen igen.
            Ni socialdemokrater reserverade er på ren trots i allmän oppositionell
            anda. Vid ett ja till
          </note>
          <note>
            EU kommer det att bli nödvändigt att genomföra förändringar som
            vi där föreslog.
          </note>
          <note>
            När jag säger att detta var klokt är det därför att jag förutser
            att företrädare för den gamla socialdemokratiska kanslihushögern
            kommer att anstränga sig att värna penningvärdet. Vi ser nu oroande
            tendenser i vår ekonomi. Vi har alldeles klart stigande producentpriser.
          </note>
          <note>
            När företagen har fyllt ut den lediga kapaciteten tvekar de beroende
            på osäkerhet om
          </note>
          <note>
            Socialdemokraternas politik och osäkerhet om vårt förhållande
            till EU att göra snabba investeringar. De finner att man inte
            kan åstadkomma en volymökning, och frestas då att istället möta
            en stigande efterfrågan med höjda priser.
          </note>
          <note>
            Riksbankens höjning av den korta räntan i augusti var givetvis
            politiskt ovälkommen. Men jag måste konstatera att den inte var
            obefogad. Om nu inte
          </note>
          <note>
            Göran Persson skyndar sig med besparingar, inte skattehöjningar,
            ligger en räntehöjning till i korten.
          </note>
          <note>
            Kjell-Olof Feldt kan inte ensam tillsammans med
          </note>
          <note>
            Urban Bäckström klara detta med räntepolitiken. Jag tycker att
            Göran Perssons inlägg tyder på växande insikt om vikten av utgiftsminskningar.
            Det går på tvärs mot uttalanden under oppositionstiden och attacker
            under valrörelsen med kritik mot att rusta ner välfärden.
          </note>
          <note>
            Men vi moderater är inte långsinta. Vi hälsade välkomna och stödde
            förslag från den förra socialdemokratiska regeringen om att ta
            bort valutaoch kreditregleringarna, sänka marginalskatterna och
            begära medlemskap i EG. På samma sätt kommer vi att göra nu också.
            Vi kommer kanske att gå längre på många punkter när det gäller
            besparingar, men vi kommer inte att motsätta oss dem.
          </note>
          <note>
            Vi kommer därmot konsekvent att motsätta oss skattehöjningar.
            Det är inte förenligt med fler jobb i den enskilda sektorn. Jag
            påminner än en gång om den fråga som jag har ställt så många gånger:
            Hur kan höjda skatter ge fler jobb?
          </note>
          <note type="speaker">
            Anf. 9 PER-OLA ERIKSSON (c):
          </note>
          <note>
            Herr talman! Göran Persson brukar gärna vilja likna Gunnar Sträng,
            en mini-Sträng. I dag började han sitt anförande med att jämföra
            sig och säga sig vara i samma situation som en gång John F. Kennedy.
          </note>
          <note>
            Jag undrar: Vad blir det härnäst? Den allsmäktige?
          </note>
          <note>
            Jag ställde ett par frågor till Göran Persson. Den första gällde
            målet att statsskulden skulle sluta öka år
          </note>
          <note>
            1998. Jag tolkade det som att han i sitt anförande bekräftade
            att det målet ligger fast, och jag tycker det är bra. Det innebär
            att vi har att se fram emot en stram finanspolitik med de stora
            besparingarna i början på denna mandatperiod - besparingar som
            är fördelningspolitiskt rätt utformade.
          </note>
          <note>
            Sedan ställde jag frågan: Vad tänker Göran
          </note>
          <note>
            Persson göra annorlunda än under 80-talet? Det anförande han
            höll gav lika litet vägledning som regeringsförklaringen. Han
            sade att han ser stöd för regeringens politik, för skattehöjningar
            och besparingar. Blir det skattehöjningar med
          </note>
          <note>
            Vänsterpartiet, och är det de tidigare regeringspartierna, däribland
            Centern, som man förväntar sig skall ställa upp på besparingarna?
          </note>
          <note>
            Jag vill till Göran Persson säga att han skall tänka sig för
            väldigt noga. Om han börjar sin regeringsperiod med att riva upp
            ett antal för oss viktiga reformer och sedan förväntar sig att
            vi därefter skall ställ upp på besparingar, har han börjat i fel
            ände.
          </note>
          <note>
            Några villkor måste uppfyllas för att Sverige och svensk ekonomi
            skall gå en positiv framtid till mötes.
          </note>
          <note>
            För det första måste budgetunderskottet verkligen tas ner och
            behovet av statlig upplåning därmed också minska. Det innebär
            betydande systemförändringar, det innebär besparingar, det innebär
            vissa skattehöjningar - men inte på produktionen genom höjningar
            av arbetsgivaravgifter och försämrade villkor för småföretagen,
            dvs. genom beskattande av riskvilligt kapital, utan framför allt
            genom skatt på miljöstörande verksamhet, osv.
          </note>
          <note>
            Om vi inte får ner statens upplåningsbehov, finns en uppenbar
            risk att staten genom sitt upplåningsbehov tränger undan näringslivets
            möjlighet att klara sitt kapitalbehov. Det kom häromdagen en varning
            från Aktiefrämjandet, som jag tycker att Göran Persson har all
            anledning att ta allvarligt på.
          </note>
          <note>
            För det andra måste vi få ner räntorna. Dagens höga realräntor
            försvagar och försvårar en ordentlig konjunkturuppgång. Investeringarna
            skjuts på framtiden, och det innebär att de investeringar som
            skulle kunna skapa de nya jobben inte kommer till stånd. För att
            räntorna skall kunna sänkas förutsätts en stram finanspolitik,
            men en finanspolitik med rätt innehåll.
          </note>
          <note>
            För det tredje måste arbetslösheten bekämpas på ett mycket kraftfullt
            sätt, genom satsningar på småföretag, ny teknik, miljöföretag,
            osv. Vi har också i det här sammanhanget föreslagit en skatteväxling,
            något som Centern var först med att tala om. Jag noterar att Birger
            Schlaug nämnde att Miljöpartiet var någon form av upphovsman till
            skatteväxlingstanken.
          </note>
          <note>
            Vår idé om skatteväxling växte fram långt innan
          </note>
          <note>
            Miljöpartiet över huvud taget var påtänkt.
          </note>
          <note>
            Till sist, herr talman, några ord om EU-frågan.
          </note>
          <note>
            Den tycks ha blivit ett problem för
          </note>
          <note>
            Socialdemokraterna. Man aktualiserade EU-
          </note>
          <note>
            medlemskapet som en fotnot i ett krispaket hösten
          </note>
          <note>
            1990. Nu utnyttjar man den s.k. ekonomiska krissituationen genom
            att inte utnyttja det EU-stöd vi kan få och som har förts fram.
            Det är fel väg att gå, att som Socialdemokraterna gör i sin motion
            börja med att dra ner miljöstöden och göra besparingar inom det
            området. De har inte utnyttjat EU-avtalets alla möjligheter.
          </note>
          <note type="speaker">
            Anf. 10 ANNE WIBBLE (fp):
          </note>
          <note>
            Herr talman! Valrörelsen är över, sade Göran
          </note>
          <note>
            Persson. Det kan man sannerligen säga. Göran
          </note>
          <note>
            Persson har nog skapat mycket höga förväntningar vad gäller den
            kommande ekonomisk-politiska propositionen. Jag hoppas livligt
            att de förväntningarna infrias, för annars tror jag att det kan
            bli väl stora problem.
          </note>
          <note>
            Det var bra att Göran Persson talade om vikten av ett ja i folkomröstningen
            om medlemskapet i EU, men jag beklagar att han ingenting sade
            om vad detta medlemskap skall användas till. Man får inte - som
          </note>
          <note>
            Birger Schlaug, tror jag det var, påpekade - lura sig själv att
            tro att medlemskapet löser alla problem. Så är det ju inte, utan
            vi måste själva gripa oss an med att lösa våra egna problem. Det
            blir förvisso lättare vid ett medlemskap än vid ett utanförskap,
            men vi måste ändå själva fatta de svåra besluten.
          </note>
          <note>
            Jag beklagar att Göran Persson inte kunde säga någonting om hur
            han avser att använda medlemskapet för att främja den ekonomiska
            utvecklingen i Sverige. Han sade t.ex. ingenting om det gemensamma
            arbete som pågår inom ramen för den ekonomiska politiken vad gäller
            miljöskatter och en väl fungerande arbetsmarknad.
          </note>
          <note>
            Min fråga kvarstår därför: Är det så att Göran
          </note>
          <note>
            Persson delar min bedömning att en rörlig och väl fungerande
            arbetsmarknad är att föredra framför en stel sådan, som därmed
            ställer krav på än större besparingar för barnfamiljer och pensionärer,
            och vilka förslag - om några - har Göran Persson i så fall?
          </note>
          <note>
            Det var dessutom utomordentligt anmärkningsvärt att Göran Persson
            i detta långa anförande inte ens försökte foga in de åtgärder
            som aviseras i någon sorts strategi för den långsiktiga och dynamiska
            utvecklingen i Sverige. Det är förvisso så att vi måste få ner
            räntor och få ordning på budgetunderskott och statsskuld, men
            detta i sig löser ju inte våra långsiktiga ekonomiska problem.
          </note>
          <note>
            Vi har i Sverige tidigare haft perioder, många sådana, med låga
            realräntor, t.o.m. negativa sådana, med investeringsavdrag och
            med hög efterfrågan osv., och vi har ändå haft avsevärda problem
            med att få i gång en dynamisk utveckling, som uppmuntrar entreprenörer
            och tänkbara småföretagare att vilja och våga satsa på att förverkliga
            sina idéer. Det är, Göran
          </note>
          <note>
            Persson, helt nödvändigt att ha det perspektivet i blickfånget
            samtidigt som man genomför åtgärder för budgetsanering.
          </note>
          <note>
            Det går inte att bortse från den dynamiska utvecklingens krav,
            för då riskerar man att göra det som jag tycker att Göran Persson
            nu håller på att göra, nämligen att ta till alldeles galna åtgärder
            för att klara budgetsaneringen, åtgärder som i sig förstör och
            inverkar negativt på den svenska ekonomins förmåga att skapa långsiktig
            dynamik och en långsiktigt positiv utveckling. Detta är utomordentligt
            bekymmersamt, eftersom det är förmågan till dynamisk utveckling
            som i sig gör det möjligt för oss att få fram de mängder av nya
            jobb som behövs för att arbetslösheten skall minska och som gör
            det möjligt för oss att ha en skattebetald välfärd, med bra vård
            och omsorg.
          </note>
          <note>
            Misstag som görs nu, Göran Persson, innebär därför att man dömer
            en väldig massa människor till permanent långtidsarbetslöshet
            och att man dömer väldigt många människor till en dålig vård och
            omsorg. Och det vore djupt beklagligt.
          </note>
          <note type="speaker">
            Anf. 11 LARS BÄCKSTRÖM (v):
          </note>
          <note>
            Herr talman! Lars Tobisson gav Lars Bäckström vissa hygienråd,
            men alla här vet ju att alla som heter
          </note>
          <note>
            Lars sköter morgonhygienen, det sade man redan i visan. Jag lyssnade
            noggrant på Lars Tobissons anförande, och jag sade därefter att
            i den moderata politiken är arbetslösheten en restpost. Då säger
          </note>
          <note>
            Tobisson: Nej, för oss är arbetslösheten ett kvarstående problem.
            Ja, det är väl ganska lika. Jag är inte stenograf, det erkänner
            jag, men jag tycker att det är oerhört stora semantiska likheter
            mellan de här två utsagorna.
          </note>
          <note>
            Sedan till de andra frågorna som vi diskuterar här.
          </note>
          <note>
            Göran Persson säger att räntan är hög på grund av att vi inte
            vet hur det går i EU-omröstningen. Göran
          </note>
          <note>
            Persson, så är det inte. Räntan i Sverige är hög på grund av
            det som hände under 80-talet och 70-talet, på grund av ständiga
            devalveringar i Sverige. Sverige är nästan rekordhållare i devalveringar.
            Sedan säger svenska politiker att detta inte skall upprepas, men
            det är ju lika trovärdigt som en alkoholist som på morgonen när
            han stiger upp säger: Nu skall jag sluta, men det var väldigt
            roligt i går på festen.
          </note>
          <note>
            Alla säger att det går så bra för industrin just nu, att det
            går jättebra. Men det beror ju på devalveringen alldeles nyss.
            Om man var beredd att erkänna det, skulle man också vara väldigt
            tyst med självberömmande ord vad gäller industrin.
          </note>
          <note>
            Orsakerna till att vi har så hög ränta, Göran
          </note>
          <note>
            Persson, är ju devalveringspolitiken, arbetslösheten, budgetunderskottet
            och risken för inflation, inte osäkerheten i fråga om EU. Visst
            är finansaktörerna ibland zebror som löper i flock, men inte alltid.
            Ibland tittar de på den reala ekonomin.
          </note>
          <note>
            Hur skall vi då få ner räntan? Svaret är naturligtvis budgetsanering,
            där har Göran Persson rätt. Men det här måste göras väldigt klokt.
            Det krävs besparingar, men alla vet att besparingar väldigt lätt
            leder till utgifter för kommunsektorn, som socialbidrag och andra
            ökade kostnader för kommunerna. Det vet vi.
          </note>
          <note>
            Det är svårt att spara. Det krävs därför en stenhård fördelningspolitik.
            Då skall det sägas att vi i
          </note>
          <note>
            Vänsterpartiet är oerhört tveksamma till direktavskrivningar
            och till egenavgifter. Dessa två åtgärder innebär inte en skarp
            fördelningspolitik, det inser också Göran Persson. Det som behövs
            är skarpa besparingar och en skarp fördelningspolitik.
          </note>
          <note>
            Göran Persson säger då att man inom socialdemokratin har ett
            öppet mandat. Det har vi i
          </note>
          <note>
            Vänsterpartiet också, vi har också ett öppet mandat.
          </note>
          <note>
            Tillsammans har vi också över 50 % av mandaten här i riksdagen.
            Det kan vi utnyttja. Vårt öppna mandat innebär att vi skall bekämpa
            underskotten och skulderna men också arbetslösheten och att driva
            fördelningspolitik. Jag tror att det också är det öppna mandat
            som ni har krävt och fått.
          </note>
          <note>
            Vi skall kunna utnyttja detta, och göra det på ett klokt sätt.
            Då behövs inte den tuvhoppning som Per-
          </note>
          <note>
            Ola Eriksson varnar för. Det är naturligtvis bättre om vi kan
            få en ännu bredare majoritet. Även om det är en röd-röd samsyn
            här så blir det ju bara bättre om man tillsätter litet grönt från
            Centern och Miljöpartiet.
          </note>
          <note>
            Lars Tobisson säger att Göran Persson inte kan klara det här
            ensam med hjälp av Urban Bäckström.
          </note>
          <note>
            Nej, det är ju sant. Och det går ju absolut inte om man tillsätter
            Tobisson. Då blir det bara gröt. Men däremot tillsammans med Urban
            Bäckström och i det här fallet
          </note>
          <note>
            Lars Bäckström kan det nog gå att få ner ränta och inflation.
          </note>
          <note>
            Nu börjar man varna för inflationsspöket. Vem är det som har
            tagit fram spöket ur garderoben? Det är ju den här riksdagen.
            Vad beror den ökade inflationen på? Den beror på politiska beslut
            på bostadsområdet, ökad avgiftsfinansiering och höjda indirekta
            skatter.
          </note>
          <note>
            Det är nästan hela inflationsförväntningen på 3,5 %.
          </note>
          <note>
            Det skall vi ha klart för oss.
          </note>
          <note>
            Inflationstrycket i den reala ekonomin är fortfarande mycket
            lågt. Spöket skall inte fram ur garderoben. Vi skall inte lösa
            problemen genom inflation utan med en skarp fördelningspolitik
            som möjliggör skarpa besparingar och en ekologiskt uthållig tillväxt.
          </note>
          <note type="speaker">
            Anf. 12 BIRGER SCHLAUG (mp):
          </note>
          <note>
            Herr talman! Ni som lyssnar här nere och alla ni som går omkring
            där uppe! Jag har redan vid många tillfällen i den här kammaren
            - partiet kom in alldeles nyss - ställt frågan om hur medlemsavgiften
            till EU
          </note>
          <note>
            på 20 miljarder kronor betalas. Jag har fortfarande inte fått
            något svar. Det är en månad kvar till folkomröstningen, och Göran
            Persson har fortfarande inte i denna kammare sagt hur han tänker
            betala 20
          </note>
          <note>
            miljarder.
          </note>
          <note>
            I valrörelsen sade han att vi skulle spara 1,2
          </note>
          <note>
            miljarder på att införa en karensdag för vård av sjukt barn.
            Det är en liten summa. Ni diskuterar också vårdnadsbidraget. Vi
            vill inte heller ha det. Ni säger att ni inte skall införa några
            nya reformer som kostar pengar. Men hur är det med den här reformen
            att betala 20 miljarder till EU? Hur får ni ihop dessa pengar?
            Tala om det någon gång! Det tillhör i alla fall ett hederligt
            spel i den politiska cirkus som EU-
          </note>
          <note>
            debatten just nu verkar vara. Man får aldrig svar på dessa frågor?
          </note>
          <note>
            Jag hade en annan fråga också till Göran Persson.
          </note>
          <note>
            Den gällde detta med Skatteväxlingsutredningen.
          </note>
          <note>
            Tänker Göran Persson sätta i gång den? Den borgerliga regeringen
            lyckades ju bara få i gång den teoretiskt.
          </note>
          <note>
            Låt mig sedan gå över till EU och räntan. Om det nu är så att
            Industriförbundet och dess närstående personer driver detta med
            att det blir räntekaos och detta backas upp på olika sätt, inte
            minst av Allan
          </note>
          <note>
            Larsson och andra, blir det naturligtvis så att förväntningarna
            infrias. Under en övergångsperiod efter nejet i folkomröstningen
            kommer det att bli ökade räntor. Det blir Göran Persson som blir
            lidande av det, liksom det svenska folket. Därför är det viktigt
            att man inte hetsar fram den här skräckstämningen.
          </note>
          <note>
            Det sker ju nu på debatter i hela landet.
          </note>
          <note>
            Hög ränta beror på vår egen politik. Det är devalveringarnas
            fel, precis som Lars Bäckström sade. Men det handlar också om
            att vi har fått ett rejält budgetunderskott. Att detta inte diskuteras
            mellan blocken beror ju på att blocken har varit överens. Skattereformen
            var kraftigt underfinansierad.
          </note>
          <note>
            Kronans knytning till ecun har kanske kostat oss 50-
          </note>
          <note>
            100 miljarder kronor. Det finns olika sifferuppgifter från olika
            håll. Många spelregler för kreditmarknader och valutamarknader
            monterades ner. Ni var ju överens om detta. Det har ju faktiskt
            mest ramlat ut negativa konsekvenser när ni är överens.
          </note>
          <note>
            Göran Persson säger att vi måste dra ner budgetunderskottet kraftigt.
            Det måste ner med 50
          </note>
          <note>
            miljarder mer än vad han och regeringen trodde förut.
          </note>
          <note>
            Sedan kommer det till ytterligare 9 miljarder i år och
          </note>
          <note>
            20 miljarder så småningom till medlemsavgiften.
          </note>
          <note>
            Sedan sade Göran Persson något mycket intressant. Han sade att
            om vi inte blir medlemmar i
          </note>
          <note>
            EU slår det hårt mot exporten. Skulle Göran Persson kunna klarlägga
            hur det kan slå mot exporten om vi står utanför en gemensam säkerhetspolitik
            och en gemensam planekonomisk jordbrukspolitik? Skulle
          </note>
          <note>
            Göran Persson kunna förklara hur det vid ett medlemskap slår
            mot svensk exportindustri om medlemsavgiften kanske skall finansieras
            med höjda arbetsgivaravgifter?
          </note>
          <note>
            Ännu värre är att vid ett EU-medlemskap hamnar vi i en gemensam
            elbörs. Det innebär att exportindustrin kommer att få fördubblade
            elpriser.
          </note>
          <note>
            Hur klarar vi det? Kan inte detta leda till stagnation?
          </note>
          <note>
            Det vore intressant att få svar på dessa frågor.
          </note>
          <note>
            Per-Ola Eriksson sade i sitt inledningsanförande att fyrklöverregeringen
            har tagit steg in i kretsloppssamhället. Det är mycket synd och
            mycket klargörande att Svenska Naturskyddsföreningen har en helt
            annan uppfattning. Där talar man om stagnation och tillbakagång.
          </note>
          <note type="speaker">
            Anf. 13 MATS ODELL (kds):
          </note>
          <note>
            Herr talman! Jag välkomnar Göran Perssons nya ansats när det
            gäller att på allvar gripa sig an det stora budgetunderskottet.
            Men det är litet förvånande att han menar att ingen, och allra
            minst han själv, i maj eller under valrörelsen hade en aning om
            att det skulle behövas mer än hans 61 miljader brutto eller 36
          </note>
          <note>
            miljader netto i besparingar.
          </note>
          <note>
            Göran Persson har även ett annat problem, nämligen att han själv
            och hans parti högljutt har protesterat och röstat emot besparingar
            på
          </note>
          <note>
            61 398 000 000 i denna kammare under den gångna valperioden.
            Jag håller med Göran Persson om att det är bråttom att genomföra
            besparingarna nu. Varför har ni då röstat emot alla de förslag
            som har lagts fram på
          </note>
          <note>
            61,4 miljarder?
          </note>
          <note>
            Valrörelsen är förvisso över, Göran Persson, men löftena och
            grundbultarna i budskapet är inte helt bortglömda ännu. Verkligheten
            börjar nu hinna i kapp
          </note>
          <note>
            Göran Persson och hans paket. Socialdemokraterna skaffade sig
            sitt mandat i den ekonomiska politiken genom tre distinkta löften
            till de svenska väljarna.
          </note>
          <note>
            Det första var investeringsprogrammet som skulle ge 90 000 nya
            jobb. Ni skulle inte börja med att spara utan med att pressa ner
            arbetslösheten genom nya investeringar.
          </note>
          <note>
            Det andra löftet var den skarpa Perssonplanen.
          </note>
          <note>
            Den som vi kristdemokrater och andra från början sade skulle
            vara alldeles för liten. Och det bidde mycket riktigt en tumme
            som höll i elva dagar.
          </note>
          <note>
            Det tredje gällde det berömda öppna mandatet.
          </note>
          <note>
            Det var en trojansk häst som smugglades genom valrörelsen och
            som nu laddas.
          </note>
          <note>
            Under den gångna mandatperioden hade ni helt enkelt fel om den
            ekonomiska politiken, Göran
          </note>
          <note>
            Persson. Er politik höll i elva dagar. Nu laddas redan det öppna
            mandatet med nya skarpa besparingar. Ni är, Göran Persson, i full
            flykt från er oppositionspolitik med hjälp av detta magiska öppna
            mandat.
          </note>
          <note>
            Låt mig slå vad med Göran Persson! Det här öppna mandatet kommer
            att innehålla väsentliga delar av den förra regeringens saneringspolitik,
            det som ni bekämpade under valrörelsen. Ni retirerar nu från er
            egen politik och söker stöd och tröst hos oss kristdemokrater
            och övriga partier i den förra regeringen.
          </note>
          <note>
            Herr talman! Vi kristdemokrater är, som jag sade i mitt första
            anförande beredda att föra en konstruktiv oppositionspolitik.
            Jag kan försäkra att den kommer att vara betydligt mer konstruktiv
            än den som Göran
          </note>
          <note>
            Persson förde under den förra mandatperioden. Nu är ju inte detta
            en särskilt hög ambitionsnivå. Men vi kommer att arbeta med ett
            öppet sinne. Vår politik är nämligen densamma före som efter valet.
            Vi är beredda att ta ansvar även i opposition.
          </note>
          <note>
            Men det går inte att regeringen först genomför ett antal dyra
            och för de tilltänkta samarbetspartnerna förödmjukande återställare
            och sedan raskt inbjuder till ett ansvarsfullt besparingsarbete.
            Det går inte heller att plocka ut knappa tredjedelen i kds saneringsprogram
            som är skattehöjningar. Ett fruktbärande samarbete måste handla
            om hållbara helheter.
          </note>
          <note>
            Anf. 14 Finansminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Till Mats Odell: Två eller tre dagar innan vi lade
            fram vårt valmanifest fick jag ett brev från min företrädare i
            ämbetet, som livligt uppmanade mig att mot bakgrund av den ekonomiska
            situationen inte lägga fram ett valmanifest som skulle innehålla
            mindre än 50 miljarder i ytterligare budgetförstärkningar. Det
            var den konventionella visdomen i somras. Det var nog så som Odell
            sade -
          </note>
          <note>
            han hade ingen aning om hur det såg ut i den ekonomiska utvecklingen.
          </note>
          <note>
            Tre saker gäller för oss och vår politik:
          </note>
          <note>
            arbetslöshetsbekämpningen, besparingar och budgetförstärkningar
            samt en rättvis fördelning. Det var på den sista punkten som den
            avgående regeringen brast, och det var därför som man förlorade
            valet.
          </note>
          <note>
            Svenska folket är berett att ställa upp, men då skall bördorna
            fördelas rättvist. Vi tänker vårda fördelningspolitiken. Det är
            den enda möjligheten att ta landet ur krisen. Om andra partier
            är beredda på en konstruktiv dialog omkring detta, är jag den
            förste att hälsa den med tillfredsställelse.
          </note>
          <note>
            Birger Schlaug hade svårt att förstå varför exportindustrin skulle
            drabbas av ett nej till EU. Det är inte så knepigt att begripa
            om man inser att de marknader som dessa exportföretag skall nå
            då kommer att hamna på andra sidan av en tullmur. I ett sådant
            läge, med en osäkerhet om vad ett EES-avtal egentligen innebär
            på sikt, kommer man att lägga alltmer av expansion och investeringar
            inom den marknad där man har att sälja sina produkter. Det är
            logiskt och någonting som också motståndare borde erkänna som
            ett faktum.
          </note>
          <note>
            Jag tror att den avgift som vi skall betala är värd det pris
            som det innebär att ta pengarna ur statsbudgeten, vilket vi till
            att börja med måste göra.
          </note>
          <note>
            Sedan får vi tillbaka detta med hjälp av högre tillväxt och lägre
            räntor, men det blir initialt en budgetbelastning.
          </note>
          <note>
            Jag har sagt att jag skall redovisa principerna för hur detta
            skall gå till före folkomröstningen, och det står jag för.
          </note>
          <note>
            Till Anne Wibble vill jag säga att jag inte har något emot att
            diskutera den ekonomiska politiken i termer av strategier och
            planer, men vi har under de senaste tre åren ägnat oss väldigt
            mycket åt den typen av seminarieövningar. Jag har ett förhållningssätt
            till mitt uppdrag som är mer inriktat på att åstadkomma resultat
            i närtid, på att få ned underskotten och på att återskapa förtroendet
            för den svenska nationens förmåga att hantera sina statliga finanser.
          </note>
          <note>
            Jag kan försäkra er att det inte kommer att bli någon glamorös
            period. Det kommer krävas oerhört mycket arbete och slit. Låt
            oss vänta med de vackra planerna, de tjusiga strategierna - oavsett
            vilka namn vi sätter på dem - och nu i stället ta oss an politikens
            vardagsarbete. Vi skall faktiskt beta av de jättelika underskotten
            så att vi återigen kommer i ett läge där vi kan börja styra utvecklingen.
            Nu är vi oerhört illa ute och har en mycket farlig situation.
          </note>
          <note>
            Till Lars Tobisson skall jag återkomma i min sista replik, där
            jag skall ta upp den enfaldiga moderata fixeringen vid skattefrågorna.
          </note>
          <note type="speaker">
            Anf. 15 LARS TOBISSON (m):
          </note>
          <note>
            Herr talman! Det är lätt att instämma i det som
          </note>
          <note>
            Göran Persson sagt om allvaret i situationen på det statsfinansiella
            området. Men det är också lätt att instämma i Mats Odells påpekande
            om socialdemokraternas uppträdande under oppositionstiden och
            i valrörelsen, då de talade för ökade utgifter och motsatte sig
            de besparingar som regeringen hade föreslagit. Situationen hade
            därför verkligen varit betydligt värre om Göran Persson hade fått
            sin vilja igenom.
          </note>
          <note>
            Det har inte varit så mycket konkret i det som
          </note>
          <note>
            Göran Persson har redovisat. Det har varit allmänt tal om skarpa
            förslag men knappast några preciseringar av vari skärpan består.
            Vi får väl vänta på den kommande propositionen om detta. Det har
            varit åtskilligt tal om samförstånd och samarbete, och jag förstår
            att vi moderater inte är påtänkta i det sammanhanget. Det stör
            oss nu inte. Vi kommer konsekvent att följa vår politiska linje.
            Vi kommer inte att opponera och avvika från den linjen när Göran
          </note>
          <note>
            Persson allt oftare tvingas att ansluta sig till den därför att
            det är vad den ekonomiska verkligheten kräver.
          </note>
          <note>
            Jag skall ge Göran Persson ett erkännande för att han har svarat
            på åtminstone några av mina frågor. De besked han gav om inställningen
            till EU och om medlemskapets betydelse för vår ekonomiska utveckling
            var bra. Det var likaledes tacksamt att han angav 1998 som ett
            stoppår för statsskuldens ökning.
          </note>
          <note>
            Men jag måste återigen få fråga - den frågan återkommer gång
            på gång, och jag kommer att ställa den så länge som jag för denna
            typ av debatter med
          </note>
          <note>
            Göran Persson - hur ni kan tro att höjda skatter på arbete, företagande
            och sparande skall kunna ge fler riktiga jobb.
          </note>
          <note type="speaker">
            Anf. 16 PER-OLA ERIKSSON (c):
          </note>
          <note>
            Herr talman! Göran Persson sade att det som vi nu har att vänta
            oss är den politiska vardagen. Jag har två gånger tidigare under
            debatten i dag ställt frågan hur det som socialdemokraterna tänker
            göra i regeringsställning skiljer sig från det som de gjorde när
            de förra gången hade regeringsmakten. En av nykomlingarna i den
            nya regeringen har ju lovat att man skall vrida klockan tre år
            tillbaka i tiden. Det var då vi hade hög inflation och led av
            effekterna av spekulationsekonomin. Vi hade en finanskris och
            en ökad arbetslöshet. Det är inte den politiska vardag som vi
            skall tillbaka till.
          </note>
          <note>
            Socialdemokraterna klagade under sin tid i opposition flera gånger
            över bristen på inhemsk efterfrågan. Att den var för låg var ett
            av de största problemen i svensk ekonomi. Det ligger självklart
            litet i det, men kan Göran Persson förklara hur ökad åtstramning
            för småföretagen, försämrad riskkapitalbeskattning jämte egenavgifter
            i sjukförsäkringen - för övrigt ett system som går med överskott
            - och alla de aviserade skattehöjningarna i socialdemokratiskt
            styrda kommuner skall bidra till att stimulera den inhemska efterfrågan?
            Vi måste se till helheten och inte bara fästa uppmärksamheten
            på olika detaljer.
          </note>
          <note>
            Under denna mandatperiod har vi en utomordentligt tuff uppgift
            framför oss. Vi skall se till att statsskulden slutar att öka
            senast 1998. Det innebär tuffa besparingar, men de skall vara
            rättvist utformade. Det skall också vara en politik som skapar
            nya jobb, framför allt i småföretagen. Ta vara på den chansen,
            Göran Persson, men förstör inte möjligheterna genom att tuvhoppa
            och söka stöd för politiken åt än det ena, än det andra hållet!
            Det gäller att se till helheten.
          </note>
          <note type="speaker">
            Anf. 17 ANNE WIBBLE (fp):
          </note>
          <note>
            Herr talman! Den ekonomiska verkligheten har mycket stark genomslagskraft.
            Vi hörde i dag ingenting om och i så fall hur en minskning av
            jobben inom den kommunala sektorn med 70 000 skall undvikas under
            de närmaste tre åren. Vi hörde ingenting om investeringsprogrammet
            i infrastruktur och annat, något som spelade en stor roll under
            valrörelsen. Vi hörde ingenting om bidrag för upprustning, nationella
            program för bostäder och liknande. Det är mycket som har lyst
            med sin frånvaro, och jag välkomnar denna tillnyktring.
          </note>
          <note>
            Jag blev naturligtvis oerhört bekymrad när Göran
          </note>
          <note>
            Persson betecknade kraven på infogandet av ekonomisk-politiska
            åtgärder i en strategi för dynamisk utveckling som krav på
          </note>
          <note>
            "seminarieövningar". Detta besannar mina farhågor att det egentligen
            inte finns några väl genomarbetade tankar om hur man bär sig åt
            för att locka och uppmuntra entreprenörer och småföretagare och
            sådana som skall bli småföretagare att satsa framåt på nya idéer.
          </note>
          <note>
            Om man inte klarar den uppgiften, klarar man inte heller uppgifterna
            med arbetslösheten, välfärden och statsskulden. Det är väldigt
            farligt att vänta, Göran
          </note>
          <note>
            Persson, inte bara med statsskulden utan också med den långsiktiga
            dynamiska utvecklingen.
          </note>
          <note type="speaker">
            Anf. 18 LARS BÄCKSTRÖM (v) replik:
          </note>
          <note>
            Herr talman! Det är oerhört stora ekonomiska problem som Sverige
            har att brottas med. I den här ekonomiska debatten låter alla
            politiker ungefär som
          </note>
          <note>
            "iorister", som åsnan Ior i Nalle Puh. Han har tre valspråk:
            1. Det är dåligt nu. 2. Det kommer att bli värre. 3. Man skall
            äta tistlar. Ekonomiska politiker skall låta som machomän, som
            säger att det skall vara kärvt.
          </note>
          <note>
            Det är inte så. Det är sant att svenska statens finanser är usla,
            men Sverige är jätterikt. Det går att foga ihop de här två bitarna
            i pusslet - det är inte så komplicerat. Det tar tid, och det är
            hårda beslut som skall fattas, men det går.
          </note>
          <note>
            Det är det positiva budskapet som Sverige också behöver. Då kan
            man få ned räntan. Det är i och för sig sant, som Göran Persson
            säger, att man inte kan prata ned räntan utan att det krävs åtgärder.
          </note>
          <note>
            Men det är inte bara ränta och underskott som skall ned, utan
            arbetslösheten skall också ned. 12,5 %
          </note>
          <note>
            om två år är för mycket. Hans Andersson kommer i den fortsatta
            debatten att redogöra för hur vi i
          </note>
          <note>
            Vänsterpartiet vill få ned arbetslösheten.
          </note>
          <note>
            Enligt medierna lär Göran Persson tycka om att läsa Bibeln och
            höra predikan. Jag hörde på predikan vid riksmötets öppnande,
            och då sade prästen till oss:
          </note>
          <note>
            Varen icke bara ordets hörare, utan även dess görare.
          </note>
          <note>
            Det är inte bara ett ord, budgetsanering, Göran
          </note>
          <note>
            Persson, utan det är tre ord, nämligen arbetslöshetsbekämpning,
            budgetsanering och fördelningspolitik. Då kan vi i Vänsterpartiet
            ställa upp, och då kommer regeringen att slippa tuvhoppandet.
            Då skall vi göra så breda överenskommelser som möjligt. Det finns
            möjligheter, om vi är ordets görare och inte bara dess hörare,
            och om vi inte bara väljer ut ett av orden. Det är risken i den
            här "ioristiska" debatten; det är dåligt nu, det kommer att bli
            värre och man skall äta tistlar.
          </note>
          <note>
            Det är inte så uselt som alla säger. Vi kan få fart på Sverige,
            och det skall vi göra. Den blå perioden är nu avslutad. Någon
            talade om röra, men det var stagnation under den borgerliga perioden.
            Det var därför man avslutade den blå perioden och nu sätter fart
            på hjulen.
          </note>
          <note type="speaker">
            Anf. 19 BIRGER SCHLAUG (mp) replik:
          </note>
          <note>
            Herr talman! Det är viktigt att slå fast att Sverige är oerhört
            rikt men staten är fattig. Det är också viktigt att slå fast att
            Sverige har större förutsättningar än nästan alla andra länder
            att göra någonting bra i framtiden.
          </note>
          <note>
            Jag har många gånger ställt frågan: Hur skall medlemsavgiften
            finansieras? Jag har inte fått svar från Göran Persson och inte
            heller från någon annan på ja-sidan.
          </note>
          <note>
            Det märkliga är att man diskuterar, ibland till leda,
          </note>
          <note>
            1 miljard hit och 1 miljard dit, men när det gäller 20
          </note>
          <note>
            miljarder är man tyst. Denna tystnad beror på att de två gamla
            blocken är totalt överens - därför diskuterar man inte frågan.
          </note>
          <note>
            Göran Persson sade att det slår hårt mot exportindustrin om Sverige
            står utanför EU och är kvar som självständig nation, därför att
            vi då är på andra sidan en tullmur. Jag kan stenografera litet
            grand, och jag antecknade att Göran Persson sade så.
          </note>
          <note>
            Det verkar som om Göran Persson inte är medveten om att vi har
            haft ett frihandelsavtal ända sedan 1972, att vi har EES-avtalet
            och dessutom, ännu längre ner som ett visst skyddsnät, GATT-avtalet.
          </note>
          <note>
            Vad menar Göran Persson med att säga att exportindustrin kommer
            att vara på andra sidan tullmuren om Sverige inte går med i EU?
          </note>
          <note>
            Det är denna skrämselpropaganda som ni på jasidan driver på möten
            och på torg i hela landet, medan
          </note>
          <note>
            Sveriges finansminister inte ens känner till att vi har ett frihandelsavtal.
            Det är mycket märkligt.
          </note>
          <note>
            Det är väl inte så att Göran Persson eller någon annan på ja-sidan
            tror att EU tänker bli ett nytt
          </note>
          <note>
            Albanien, som skall avskärma sig fullständigt gentemot omvärlden?
          </note>
          <note type="speaker">
            Anf. 20 MATS ODELL (kds) replik:
          </note>
          <note>
            Herr talman! Göran Persson har inget förtroende för strategier
            och planer. Men de dög ju i valrörelsen.
          </note>
          <note>
            Frågan är nu om Göran Perssons väljare kan ha förtroende för
            de offensiva investeringsplanerna, de
          </note>
          <note>
            90 000 nya jobben, som samtidigt skulle åstadkommas om budgetunderskottet
            kunde minska.
          </note>
          <note>
            De var grundbulten i Göran Perssons ekonomiska strategi. Eller
            var hela den valrörelsepropagandan en seminarieövning av intet
            värde? Det här har litet grand med politisk trovärdighet att göra.
          </note>
          <note>
            Göran Persson svarar inte heller på frågan om det nu skall bli
            ett investeringspaket.
          </note>
          <note>
            Göran Persson nämnde som ett av tre orosmoln att industrins kapacitet
            närmar sig produktionstaket redan
          </note>
          <note>
            1995. Frågan är då: Varför återinföra en straffskatt på riskvilligt
            sparande i små och stora företag, som skall åstadkomma dessa investeringar?
            Är inte detta en kontraproduktiv politik? Sanningen är ju att
            er ideologiska kompass helt enkelt visar fel, när ni skall hantera
            företag och företagare och stimulera investeringar. Tänk om på
            den punkten, Göran
          </note>
          <note>
            Persson!
          </note>
          <note>
            Anf. 21 Finansminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Allra först vill jag säga att det uppenbarligen
            är så att det är under de perioder då den ideologiska kompass
            som Mats Odell använder sig av har väglett regeringspolitiken
            som småföretagen har gått i konkurs. Så var det under den senaste
            perioden, och så var det 1976-1982.
          </note>
          <note>
            Det beror i stor utsträckning på den olyckliga fixering vid skattefrågan
            som Moderaternas ekonomisk-politiska strategi har fört med sig
            in i det borgerliga blocket. Det handlar om skatter - det är den
            enda fråga som diskuteras; att sänka skatter för de välståndsbildande
            krafterna, att sänka skatter oavsett hur statsfinanserna ser ut,
            att sänka skatter till priset av växande underskott.
          </note>
          <note>
            Jag kunde häromkvällen när jag hade en debatt med Moderaternas
            ekonomiske talesman Bo
          </note>
          <note>
            Lundgren ta upp den här diskussionen. När man för samtal med
            Moderaterna är det helt uppenbart att de har ett enda ekonomisk-politiskt
            instrument: Sänk skatten! Det är den enda vägen, den enda åtgärden.
          </note>
          <note>
            Det är enfalden.
          </note>
          <note>
            Nu frågar Tobisson hur jag kan tro att höjda skatter skall ge
            mer jobb. Ja, de sänkta skatter som
          </note>
          <note>
            Tobisson har varit med om att driva igenom i kammaren har resulterat
            i växande statliga underskott i budgeten. Samtidigt som Tobisson
            har drivit igenom skattesänkningarna har han drivit på en politik
            som har gjort att utgifterna har exploderat. Det har resulterat
            i ett totalt bristande förtroende för den svenska nationens förmåga
            att hantera sina statliga finanser. Därför betalar vi också en
            ohyggligt hög ränta.
          </note>
          <note>
            Om vi tittar på den skattekvot som man officiellt mäter, ser
            vi att den har fallit. Där har Tobisson rätt.
          </note>
          <note>
            Man har på så sätt sänkt skattetrycket. Men adderar man till
            detta de gigantiska underskotten har Tobisson under sin period
            varit med om att höja skattetrycket väsentligt. Det höjda skattetrycket
            har gått hand i hand med en explosion av arbetslösheten - i den
            meningen kan han ha rätt.
          </note>
          <note>
            Jag tror att Moderaterna resonerar helt fel. Vi måste börja i
            andra änden, annars kommer vi inte ur den statsfinansiella krisen.
          </note>
          <note type="speaker">
            Anf. 22 FREDRIK REINFELDT (m):
          </note>
          <note>
            Herr talman! I frånvaron av konkreta besked och propositioner
            från Göran Persson har dagens debatt kommit att handla mycket
            om öppna mandat. Före annat besked ges och med Perssons alla skarpa
            förslag, som det har kommit att heta, som en helt otillräcklig
            inramning får regeringens ekonomiska politik framför allt anses
            bestå av detta märkliga öppna mandat. I regeringsförklaringen
            har det framställts på följande sätt:
          </note>
          <note>
            "Svenska folket har därutöver gett regeringen mandat att vidta
            de åtgärder som är nödvändiga för att komma till rätta med landets
            ekonomiska problem."
          </note>
          <note>
            Den som skrev detta måste i valrörelsen ha tagit en ännu längre
            semester än vad t.o.m. Ingvar Carlsson gjorde. Med några väljare
            kan personen i alla fall inte ha talat.
          </note>
          <note>
            Mycket kan sägas om Socialdemokraternas agerande i oppositionsställning
            och om deras agerande under valrörelsen, men något öppet mandat
            i syfte att spara omfattande belopp i statens utgifter har nog
            få förknippat med just Socialdemokraterna. Jag vet inte hur många
            av svenskarna som finansminister
          </note>
          <note>
            Persson tror har läst de svävande formuleringarna i budgetbilagan
            till Socialdemokraternas valmanifest.
          </note>
          <note>
            De är nog mycket få.
          </note>
          <note>
            Låt mig i stället ge ett personligt vittnesbörd om tre intressanta
            fenomen när det gäller beskrivningen av den socialdemokratiska
            ekonomiska politiken som jag inte vet om finansministern har klart
            för sig.
          </note>
          <note>
            För det första har finansminister Persson aldrig -
          </note>
          <note>
            och det är ju ganska naturligt - mött sina egna partikamrater
            i ekonomiska debatter som moderat.
          </note>
          <note>
            Han har aldrig anklagats för att spara för mycket och sedan fått
            höra - och nu spelar det ingen roll vilket område vi talar om
            - att med socialdemokraterna skall det minsann bli annorlunda.
            Häromdagen i Örebro mötte jag detta igen. En ung socialdemokrat
            lät meddela att ni ville höja bidragsandelen i studiemedlen till
            landets högskolestudenter och dessutom utöka antalet studieplatser
            och anslå mer pengar till grundforskningen - om detta sista hade
            han uppenbarligen inte talat med Carl Tham. Debatten kunde i stället
            för utbildning ha handlat om barn, sjukvård, offentliganställda,
            äldre, byggande eller kultur. Resultatet blir alltid detsamma:
          </note>
          <note>
            Socialdemokrater har pengar som vi andra inte har.
          </note>
          <note>
            Aldrig - jag betonar aldrig - pratas det om några öppna mandat
            som innebär besparingar.
          </note>
          <note>
            För det andra har jag lyssnat till era beskrivningar av borgerliga
            besparingar. Det gäller framför allt
          </note>
          <note>
            Mona Sahlin - men inte bara henne, så hon behöver inte känna
            sig som ensamt angripen. Först beklagas gjorda besparingar, oftast
            i mycket målande beskrivningar, där slutsatsen är att detta inte
            är vad socialdemokraterna vill. Därefter - och här kommer tricket
            - säger socialdemokraterna att det därför inte kan bli tal om
            några ytterligare besparingar på detta område. Det sägs alltså
            ingenting om att återföra alla de pengar i form av besparingar
            som man just har kritiserat. Man får samma nettosaldo som den
            genom den borgerliga politiken men med syftningar som för mycket
            längre.
          </note>
          <note>
            Här kanske någon vill flika in att vi fick en diskussionen om
            den beryktade karensdagen vid vård av sjukt barn. Det har t.o.m.
            hävdats av en del socialdemokrater att därmed hade rörelsen gjort
            rent hus med alla förväntningar som man påstod skulle finnas.
            Den här karensdagen ingick i de första s.k.
          </note>
          <note>
            skarpa 61 miljarderna. Dessa 61 miljarder är förmodligen inte
            61 miljarder, men inte ens om de vore det skulle det vara tillräckligt
            för de besparingar som måste sättas in. Dessutom var
          </note>
          <note>
            Socialdemokraterna på full reträtt även från denna besparing,
            som ju bara gav drygt en miljard, redan innan valrörelsen var
            över. Därtill har jag nu i tidningarna läst att det över huvud
            taget inte kommer att bli någon karensdag. Här gapar alltså redan
            nu ett hål i Perssonplanen. Karensdagen skvallrade möjligtvis
            om sjukdomsläget, men den storm som följde av den förväntasbild
            ni byggde upp är fortfarande kvar.
          </note>
          <note>
            För det tredje och som summering av de två tidigare punkterna:
            De socialdemokratiska ledamöterna i den här kammaren har ju skaffat
            sig lika många öppna mandat som ni har platser i riksdagen, och
            det är bara Göran Persson som har talat om besparingar. Att då
            hävda att ni av svenska folket har fått ett öppet mandat att göra
            vad ni vill tycker jag är en fräckhet som rimmar illa med åtminstone
            min och många yngre väljares syn på hur politiker faktiskt skall
            uppträda.
          </note>
          <note>
            Moderaterna som parti välkomnar naturligtvis en fortsatt diskussion
            om en sanering av statsfinanserna.
          </note>
          <note>
            Vi får ju tillfälle att återkomma och bedöma vad
          </note>
          <note>
            Göran Persson skall göra av sitt skapade öppna mandat. Låt oss
            i dag bara slå fast att det är här i denna kammare som arbetet
            skall påbörjas. Bördan kan inte skjutas över vare sig på någon
            annan i dag eller på framtida generationer. Förhoppningsvis blir
            det en ansvarsfull ekonomisk politik, men den innebär förmodligen
            samtidigt återkomsten av de stora suckarnas politik, där ledande
            socialdemokrater med stora suckar förklarar att alla deras utgiftsdrömmar
            har fått ge vika för den ekonomiska verklighet, som borgerligheten
            i tre år slet med för att försöka rätta till.
          </note>
          <note>
            Nu får vi se, och resten får - som man brukar säga
          </note>
          <note>
            - historien utvisa.
          </note>
          <note>
            Tack.
          </note>
          <note type="speaker">
            Anf. 23 ROLF KENNERYD (c):
          </note>
          <note>
            Herr talman! Jag kommer nu att ägna några minuter åt en ekonomiskt
            tung och för vår välfärd viktig sektor, nämligen den kommunala
            sektorn.
          </note>
          <note>
            Det är en sektor som årligen omsätter närmare 400
          </note>
          <note>
            miljarder kronor. Den producerar vård och omsorg, utbildning,
            teknisk försörjning och andra nyttigheter under medverkan av drygt
            en miljon anställda.
          </note>
          <note>
            Det är en sektor som har expanderat mycket kraftigt under framför
            allt 70- och 80- talen. Det är en sektor som under samma tidsperiod
            har haft en mycket svag produktivitetsutveckling.
          </note>
          <note>
            Det är en verksamhet som har varit starkt centralstyrd från statsmakternas
            sida, främst via ett starkt detaljreglerande statsbidragssystem.
            Det ledde i slutet av 80-talet till att denna sektor och dess
            anställda fick ett successivt urholkat anseende. Det berodde dels
            på krafter som av rent politiska skäl misstänkliggjorde kommunalt
            producerade nyttigheter, dels på faktiskt betingade brister i
            den kommunala verksamheten.
          </note>
          <note>
            Detta är i starkt koncentrat situationen för tre år sedan när
            fyrpartiregeringen tillträdde. Detta är också bakgrunden till
            att det under denna period har bedrivits ett målmedvetet förändringsarbete,
            allt i syfte att åstadkomma fler och bättre nyttigheter ur varje
            insatt krona.
          </note>
          <note>
            Arbetet har framför allt bedrivits längs tre vägar:
          </note>
          <note>
            för det första en kostnadspress genom en begränsning av statsbidragsvolymen,
            för det andra genom att öppna möjligheter att bedriva traditionell
            kommunal verksamhet genom alternativa och konkurrerande verksamheter
            och för det tredje och framför allt genom en genomgripande förändring
            av statsbidragssystemet, där tidigare detaljreglering av verksamheten
            ersattes av ett samlat statsbidrag, den s.k. påsen. Detta statsbidrag
            skulle användas på det sätt som varje kommun önskar och har förutsättningar
            för.
          </note>
          <note>
            Den här förändringen gav plötsligt möjligheter att över de kommunala
            sektorsgränserna, t.ex. mellan å ena sidan barnomsorg och å andra
            sidan skolan, samordna verksamheterna med avseende framför allt
            på personal och lokaler. Jag är övertygad om att just denna förändring
            av statsbidragssystemet har varit den främsta anledningen till
            den mycket betydande förbättring av såväl effektivitet som produktivitet
            som skett i den kommunala sektorn under senare år.
          </note>
          <note>
            Facit är att genom ett omfattande och engagerat förändringsarbete
            har syftet - dvs. fler och bättre nyttigheter för varje krona
            - i stort sett uppnåtts.
          </note>
          <note>
            Självfallet har det här liksom i allt förändringsarbete, särskilt
            det som bedrivs i högt tempo, begåtts en del felsteg och förekommit
            en del överdrifter. Men i allt väsentligt har alltså syftet uppnåtts.
          </note>
          <note>
            Under den gångna mandatperioden har det alltså ägnats ett stort
            intresse åt förändringsarbete inom den kommunala sektorn. Det
            har skett under en påfallande passivitet från socialdemokraterna
            i denna kammare och ofta under stort motstånd från socialdemokrater
            i de kommunala beslutsförsamlingarna.
          </note>
          <note>
            Vi har kunnat bevittna ett socialdemokratiskt dubbelspel i dessa
            frågor. Den tilltänkte och numera tillsatte finansministern har
            lågmält bejakat den förda politiken, medan andra socialdemokrater
            starkt har fördömt den. Det var därför som vi med stor spänning
            som vi såg fram mot regeringens bedömningar av och ambitioner
            för den kommunala sektorn. Därav blev dock intet - det har inte
            varit ens en antydan till sådana bedömningar eller ambitioner.
            Beror det på att det alltjämt pågår ett rosornas krig i dessa
            frågor eller beror på att den tidigare intagna passiviteten under
            den förra mandatperioden alltjämt består?
          </note>
          <note>
            Vad det än beror på inger uteblivna besked på detta viktiga avsnitt
            farhågor. Kommer den nya regeringen att fullfölja strävandena
            att effektivisera den kommunala verksamheten eller kommer man
            att på nytt expandera den kommunala sektorn? Varken regeringsförklaringen
            eller dagens debatt har hitintills gett besked på denna punkt.
          </note>
          <note>
            I det senaste numret av Kommun-aktuellt uppges
          </note>
          <note>
            Göran Persson ha sagt att det beträffande statsbidragssystemet
            inte blir en återgång vare sig till detaljreglering eller skilda
            bidrag till olika kommunala sektorer. Det är ett bra besked.
          </note>
          <note>
            Förhoppningsvis kommer detta besked att bli bestående och betyda
            att den interna kampen inom
          </note>
          <note>
            Socialdemokraterna när det gäller denna fråga nu är avslutad.
          </note>
          <note>
            Det krävs ytterligare skarpa besked. Finns det i denna kammare,
            i finansministerns frånvaro, någon representant för regeringspartiet
            som har mandat att ge sådana besked?
          </note>
          <note type="speaker">
            Anf. 24 THOMAS ÖSTROS (s):
          </note>
          <note>
            Herr talman! Som nationalekonom är det särskilt roligt att jag
            får göra min talardebut i den ekonomiskpolitiska debatten.
          </note>
          <note>
            Synen på den ekonomiska politiken har skiftat mycket över tiden.
            Vi har gått från en extrem tilltro till stabiliseringspolitiken
            till en extrem tro på att marknaden stabiliserar konjunkturen
            bäst om den lämnas till sig själv. Inte minst många ekonomer har
            engagerat drivit uppfattningen att regeringen och
          </note>
          <note>
            Riksbanken inte aktivt skall motverka konjunktursvängningarna.
            Man skall endast bedriva en normpolitik, dvs. inte göra någonting
            alls.
          </note>
          <note>
            Jag tror att den borgerliga regering som tillträdde
          </note>
          <note>
            1991 var fast övertygad om att det nu skulle vara slut på de
            fåfänga keynesianska försöken att bekämpa arbetslöshet med stimulanser.
            Det skulle bedrivas en s.k. strukturpolitik. Man menar att det
            enda som betyder något på lång sikt är incitamenten att driva
            företag och incitamenten att investera.
          </note>
          <note>
            Stabiliseringspolitiken skyler bara över de verkliga problemen.
            När ekonomin hamnade i fritt fall höll man fast vid sin strukturpolitik
            och insåg inte att det behövdes stimulanser.
          </note>
          <note>
            För många politiker på högerkanten handlar den ekonomiska politiken
            framför allt om två centrala delar: skattetrycket, som är för
            högt, och inkomstfördelningen, som är alldeles för sammanpressad.
          </note>
          <note>
            Framför allt många moderater ser det som att krisen är orsakad
            av för stor välfärd, för höga skatter och en för långt driven
            jämlikhet. Krisen blir för dem ett bevis på att tanken bakom välfärdsstaten
            var fel.
          </note>
          <note>
            Det enda sättet att bekämpa krisen blir då att man sänker skattetrycket
            och ökar inkomstskillnaderna.
          </note>
          <note>
            Inte minst bland unga moderater, som är klart nyliberalt färgade,
            är det vanligt att man ser krisen som ett bevis på välfärdsstatens
            omöjlighet. Det är viktigt att inse att moderaterna har förändrats.
            Jag tror att den gamla tidens moderater, trots allt, hade en något
            större förståelse för den offentliga verksamheten, för äldreomsorgen
            och för uppgifter som att sköta gator.
          </note>
          <note>
            Den gamla tidens moderater som finns hemma i
          </note>
          <note>
            Uppsala brukar jag kalla för vatten- och avloppsmoderater. Men
            den nya tidens nyliberala moderater är någonting helt annat. Under
            den här mandatperioden skall det bli mycket intressant att se
            vilken sorts moderater som dominerar i denna kammare.
          </note>
          <note>
            Om man ser sig omkring är det omöjligt att hitta någonting som
            tyder på att det är välfärdsstaten och skattetrycket som är orsaken
            till krisen. Det är faktiskt mycket svårt att hitta något samband
            över huvud taget mellan skattetrycket och tillväxten. Till de
            av kammarens ledamöter som är övertygade om att sänkta skatter
            ger en ökad tillväxt rekommenderar jag läsning av den utmärkta
            tidskriften Ekonomisk debatt.
          </note>
          <note>
            I sommarens nummer fanns en artikel av några forskare i Uppsala
            som på ett mycket roande sätt krossade tron på att sänkta skatter
            ger en ökad tillväxt eller att länder med höga skatter har sämre
            ekonomi än andra.
          </note>
          <note>
            Borgerliga debattörer tittar gärna på inkomstfördelningen, som
            jag sade, och säger att det enda sättet att lösa problemet med
            arbetslöshet när det gäller s.k. lågproduktiv arbetskraft är att
            sänka lönerna. Ett exempel är de olika typerna av pigsubventioner
            som har diskuterats. Ofta förs USA
          </note>
          <note>
            fram som ett exempel. Då är det viktigt att man också lyssnar
            på de amerikaner som varnar Europa för att följa låglönevägen.
            Professor Freeman, en mycket duktig amerikansk ekonom, utfärdar
            en varning i tidskriften New Economy. Han säger att låglöneyrkena
            i USA visserligen har fött fram en stor servicesektor, men det
            finns också en underklass som finner det mer lönsamt med brottslighet
            än med arbete.
          </note>
          <note>
            Den ungdomsgeneration som nu kommer in på arbetsmarknaden är
            den mest välutbildade ungdomsgenerationen i Sveriges historia.
            Därför är det en märklig slutsats att dessa ungdomar i framtiden
            skall tillhöra ett låglöneproletariat som innebär att de servar
            medelklassens människor i deras hem.
          </note>
          <note>
            Den borgerliga regeringen svalde normpolitiken med hull och hår.
            Varningssignalerna om att samhället drev mot depressionens brant
            hörsammades inte. Enligt normpolitiken skall man ju inte agera.
          </note>
          <note>
            Endast så för man en trovärdig politik, menar man.
          </note>
          <note>
            Inga verkningsfulla stimulanser kom till stånd förrän den fasta
            växelkursen övergavs; i dag är den inte saknad av någon. Det är
            viktigt att veta att det är så här. Vi övergav den fasta växelkursen.
            Det, och inte någon borgerlig strukturpolitik, har gjort att vi
            ser hoppfulla tecken i dag.
          </note>
          <note>
            Nu ser vi allt fler indikatorer på att konjunkturuppgången är
            här. Samtidigt antyder t.ex.
          </note>
          <note>
            Konjunkturinstitutets prognoser att Sverige faktiskt är på väg
            att hamna i den permanenta arbetslöshetsfällan. Budgetunderskottet
            ser inte heller ut att minska i den takt som man kunde hoppas
            på.
          </note>
          <note>
            Det krävs nu en annan ekonomisk politik än vad som hade behövts
            för ett par år sedan.
          </note>
          <note>
            Det kommer att behövas både sparande och skattehöjningar, både
            stimulanser och strukturförändringar, för att klara svensk ekonomi.
          </note>
          <note>
            Men stabiliseringspolitik och strukturförändringar måste hänga
            ihop. Det duger inte att koncenterera kampen mot arbetslösheten
            på att försämra villkoren för de arbetslösa utan att makropolitiken
            stimulerar nya arbeten. Det duger inte att smörja företagen med
            skattesänkningar om inte hushållen får villkor som uppmuntrar
            dem till att efterfråga varor och tjänster.
          </note>
          <note>
            Det är i detta avseende som ökade investeringar och budgetförstärkningar
            fyller sin funktion. Genom att pressa ned budgetunderskottet får
            vi en stimulans via sänkta räntor.
          </note>
          <note>
            Även arbetsmarknadspolitiken måste läggas om.
          </note>
          <note>
            Vi behöver mer utbildning, flexibilitet och individuellt stöd
            till de arbetslösa. Flexibilitet får vi inte genom att skrämma
            människor till att byta yrke eller bostadsort. Det är om vi kan
            erbjuda en trygghet i förändringen som vi får ett flexibelt samhället.
            Det krävs trygghet för att förändras. För att man skall orka ta
            sig ur en kris krävs gemensamma insatser.
          </note>
          <note type="speaker">
            Anf. 25 FREDRIK REINFELDT (m)
          </note>
          <note>
            replik:
          </note>
          <note>
            Herr talman! Thomas Östros tillhör de yngre socialdemokraterna
            här i kammaren. Därför var det ganska väntat att slängen riktade
            sig mot de yngre moderaterna.
          </note>
          <note>
            Göran Persson har suttit här och gnällt i tre år över att borgerliga
            statsråd försvinner under debatterna.
          </note>
          <note>
            Göran Persson orkade knappt vänta två minuter efter det att han
            hade avslutat sitt anförande innan han sprang i väg. Därför får
            jag vända mig till Thomas
          </note>
          <note>
            Östros.
          </note>
          <note>
            Thomas Östros gjorde en poäng av att unga moderater skulle se
            välfärdsstatens kris som det allena saliggörande för att få ordning
            på ekonomin. Jag tycker att det är en mycket förenklad beskrivning.
          </note>
          <note>
            Thomas Östros sade att moderaterna har förändrats. Det som har
            förändrats är omfånget av de välfärdsåtaganden som staten, landstingen
            och kommunerna har. Skattetrycket höjdes under 70-talet och 80-talet.
            Detta har gjort att vi nu har en annan ekonomisk verklighet än
            vad de moderater som
          </note>
          <note>
            Thomas Östros refererade till hade förr i tiden.
          </note>
          <note>
            Jag vet inte om Thomas Östros lyssnade till Göran
          </note>
          <note>
            Persson. I sitt anförande sade han att bidragsberoendet har passerat
            alla rimliga gränser. Hur ser Thomas
          </note>
          <note>
            Östros på det uttalandet? Var Göran Persson litet för nyliberal,
            som en ung moderat, när han betonade att bidragsberoendet har
            gått för långt? Eller får man inte föra den typen av resonemang?
          </note>
          <note>
            Thomas Östros är en ung socialdemokrat. Även socialdemokraterna
            är indelade i mycket intressanta grupperingar. Det finns de som
            talar om egenmakt och större inflytande i välfärdsstaten. Det
            finns de som säger att man inte skall diskutera det för mycket
            utan att det skall vara mer statssocialism och gammalt tänkande.
            Till vilken domän vill Thomas Östros räkna sig? Det var kul för
            honom att försöka sätta rubriker på oss yngre moderater. Därför
            kan vi även få höra var han hör hemma någonstans.
          </note>
          <note type="speaker">
            Anf. 26 THOMAS ÖSTROS (s) replik:
          </note>
          <note>
            Herr talman! Fredrik Reinfeldt vet själv att det finns en mycket
            stark nyliberal strömning inom
          </note>
          <note>
            Moderaterna. Den fanns inte minst bland de unga universitetsstuderande
            som efter regeringsskiftet 1991
          </note>
          <note>
            hamnade i regeringskansliet. De ser på politiken på ett helt
            annat sätt än vad tidigare moderater har gjort.
          </note>
          <note>
            För dessa moderater är målet att det skall bli en nattväktarstat,
            en stat som bara tar hand om de mest grundläggande principerna.
            För dem var det naturligtvis helt riktigt att tiotusentals offentliganställda
            under en kris fick gå rakt ut i arbetslösheten.
          </note>
          <note>
            Det är alldeles självklart att vi vill bekämpa bidragsberoendet.
            Det handlar inte minst om arbetslösheten. Det handlar om att människor
            skall få riktiga arbeten och inte behöva få a-kassa och KAS.
          </note>
          <note>
            Inte minst ungdomar har ju en mycket knaper ekonomisk situation.
          </note>
          <note>
            När det gäller min egen ideologiska ställning inom
          </note>
          <note>
            Socialdemokraterna skulle jag vilja säga att jag tycker att det
            är mycket viktigt med egenmakt. Det krävs mer individualism även
            inom välfärdsstaten, men det viktiga är att man inte får en sann
            individualism om man inte har en stark välfärdsstat och därmed
            ett högt skattetryck.
          </note>
          <note type="speaker">
            Anf. 27 FREDRIK REINFELDT (m)
          </note>
          <note>
            replik:
          </note>
          <note>
            Herr talman! Den saken skall det bli intressant att återkomma
            till - vi har ju fyra år på oss.
          </note>
          <note>
            Det finns dock några grundläggande saker som vi direkt kan bli
            överens om.
          </note>
          <note>
            Det är angeläget att bidragsberoendet minskas.
          </note>
          <note>
            Thomas Östros anslöt sig där till Göran Persson.
          </note>
          <note>
            Thomas Östros sade också att vi måste ha mer av individuellt
            ansvarstagande när det gäller välfärden.
          </note>
          <note>
            Så långt är vi överens.
          </note>
          <note>
            Sedan kommer vi in på en diskussion om huruvida detta går att
            förena med ett högt skattetryck. Sverige är ju inte längre världsledande
            i det fallet, men vi har tyvärr en icke särskilt hedrande andraplats
            efter
          </note>
          <note>
            Danmark. Det vi framför allt velat peka ut är att det inte visat
            sig gå att förena ett mycket högt skattetryck med individuella
            lösningar.
          </note>
          <note>
            Socialdemokratin har i regeringsställning byggt upp offentliga
            lösningar som alltför mycket har grundats på likriktning. Ett
            medelvärde skall vara norm. Individuella lösningar tillåts inte.
          </note>
          <note>
            Det som har genomströmmat denna valrörelse i form av besked från
            olika socialdemokrater är snarare en återgång från den lilla försiktiga
            omprövning som skedde under 80-talet, då man faktiskt sade att
            man kunde diskutera vissa individuella lösningar, till ett hemfallande
            åt en mer statssocialistiskt orienterad välfärdspolitisk syn.
            Det bådar inte gott för vart socialdemokratin är på väg.
          </note>
          <note>
            Vi återkommer till att skattetrycket tydligen inte innebär individuellt
            ansvarstagande och individuella lösningar.
          </note>
          <note type="speaker">
            Anf. 28 THOMAS ÖSTROS (s) replik:
          </note>
          <note>
            Herr talman! Det är tydligt att just skattetrycket är den centrala
            ekonomisk-politiska variabeln för en moderat. För moderater har
            skattetrycket alltid varit för högt. Det var så 1960, 1930 och
            vid seklets början.
          </note>
          <note>
            Låt mig ge ett konkret exempel på vad fixeringen vid skattetrycket
            ger för effekter.
          </note>
          <note>
            I min hemkommun Uppsala har moderaterna -
          </note>
          <note>
            trots att ekonomin fullständigt rasat samman - vägrat att gå
            med på någon som helst skattehöjning. I stället har man t.ex.
            halverat den kommunala vuxenutbildningen under en period där den
            hade behövts mer än någonsin.
          </note>
          <note>
            Kommunal vuxenutbildning är dessutom en unik sak för Sverige
            och för Norden. Den skulle kunna vara en fördel i arbetslöshetsbekämpningen.
          </note>
          <note>
            Här ser man exempel på hur fixeringen vid skattetrycket och tron
            på att detta ger tillväxt leder fullständigt fel.
          </note>
          <note type="speaker">
            Anf. 29 NILS-GÖRAN HOLMQVIST (s):
          </note>
          <note>
            Herr talman! Örebro län har under den senaste långkonjunkturen
            förlorat 10 000 arbetstillfällen, och man räknar med att högst
            var fjärde arbetslös återfår ett arbete inom Örebro län, om inte
            regeringen tar krafttag för att bryta den negativa sysselsättningsprognosen.
            En socialdemokratisk regering får inte acceptera ett tvåsiffrigt
            arbetslöshetstal.
          </note>
          <note>
            Ett program har arbetats fram inom Örebro län som skall utgöra
            avstampet för den regionala utvecklingen och leda till ökad tillväxt.
            Programmet,
          </note>
          <note>
            Nya möjligheter för Örebro län, syftar till att ta till vara
            regionens naturliga möjligheter. Man vill i samverkan med olika
            aktörer skapa nya ekonomiska utvecklingsprocesser.
          </note>
          <note>
            Här krävs en strukturpolitik, byggd på ett programtänkande enligt
            detta program, omfattande områden som kommunikationer, utbildning,
            näringslivsfrågor och regionalpolitik.
          </note>
          <note>
            Högskolan i Örebro är en av de största högskolorna i Sverige
            vid sidan av universiteten. Det mest angelägna är att den tekniska
            utbildningen förstärks så att den påbörjade civilingenjörsutbildningen,
            som genomförs tillsammans med högskolan i Linköping, kan permanentas,
            samt att högskolan får fasta forskningsresurser och kan ge forskarutbildning.
          </note>
          <note>
            För att man skall få en väl fungerande regionalpolitik måste
            en rad politiska områden samspela, som har betydelse för strukturpolitiken.
            Det gäller kommunikationer och utbildning i kommunerna
          </note>
          <note>
            Ljusnarsberg, Hällefors, Karlskoga, Degerfors, Laxå,
          </note>
          <note>
            Askersund samt norra delen av Lindesbergs kommun
          </note>
          <note>
            - Guldsmedshyttan och Ramsbergs församlingar. Alla dessa ingår
            i länets s.k. halvmånebälte.
          </note>
          <note>
            Gemensamt för dem är branschensidighet. Deras näringsliv har
            sitt ursprung i bergshanteringen.
          </note>
          <note>
            Tillkomsten av nya företag har inte alls räckt till för att kompensera
            för de arbetstillfällen som gått förlorade.
          </note>
          <note>
            Den process jag talar om här förstärks naturligtvis under en
            lågkonjunktur, men i grunden är det fråga om en strukturell och
            långsiktig process.
          </note>
          <note>
            Om man analyserar traditonella variabler om befolkningsutveckling
            och arbetslöshet, som brukar ligga till grund för stödområdesindelning,
            visar detta att samtliga kommuner inom halvmånebältet bör ingå
            i stödområdet.
          </note>
          <note>
            Örebro län har ett utomordentligt läge för transporter. Det kan
            beskrivas på flera sätt. Ett är att
          </note>
          <note>
            Sveriges befolkningsmässiga tyngdpunkt ligger i länet.
          </note>
          <note>
            Vad som krävs framöver är att statsmakten framöver i sin sammantagna
            planering för de olika kommunikationsnäten genomför en utbyggnad
            så att vägar, järnvägar och flyg kan användas på ett optimalt
            sätt tillsammans.
          </note>
          <note>
            För detta behövs en planering utöver den ansvarsnivå som de skilda
            kommunikationsverken har.
          </note>
          <note>
            En sådan infrastrukturutbyggnad kommer att väsentligt bidra till
            regionens och länets framtida konkurrenskraft.
          </note>
          <note>
            Örebro flygplats är i stark utveckling. Dess läge med nära anslutning
            till såväl E20, E18 och
          </note>
          <note>
            Bergslagsdiagonalen/Askersundsleden samt en kommande Nobelbana
            gör den lämplig att betjäna ett betydande omland på sikt. Under
            förutsättning att samtliga kommunikationsslag samordnar sina investeringar,
            bör flygplatsen ha underlag för en betydande utlandstrafik - inte
            bara persontrafik, utan även en stor frakttrafik.
          </note>
          <note>
            Örebro läns flyplats återinvigdes den 1 maj 1994
          </note>
          <note>
            efter en omfattande utbyggnad. Investeringarna var ca
          </note>
          <note>
            50 miljoner kronor. De innefattade längre start- och landningsbana,
            ny hangar och en allmän modernisering. Under de senaste åren har
            flygplatsen noterat en volymökning av passagerare på de internationella
            direktförbindelserna med 60 %.
          </note>
          <note>
            Flygplatsen är viktig för länets näringsliv.
          </note>
          <note>
            Näringslivet i Örebro län har en starkt internationell handelsstruktur
            på såväl import som export.
          </note>
          <note>
            Vid ett eventuellt EU-medlemskap är det viktigt att Örebro flygplats
            får behålla sin tullklarering för den trafik som kommer från länder
            utanför EU. Om inte Örebro flygplats får behålla tullklareringen
            innebär det att man måste förtulla i Köpenhamn, på
          </note>
          <note>
            Arlanda eller i Oslo innan resan fortsätter till Örebro.
          </note>
          <note>
            Detta medför naturligtvis tidsförlust och en konflikt med den
            höga ambitionsnivå Örebro län har haft för länets flygplats och
            länets näringslivs handelsumgänge med platser utanför Norden och
            EU.
          </note>
          <note>
            Exporten av varor till länder utanför EU uppgår till 54 % av
            godset från Örebro län. Motsvarande siffror för importen är 61
            % från länder utanför EU.
          </note>
          <note>
            Därför är det viktigt att Örebro-Bofors flygplats får behålla
            sin tullklarering och att det inte skapas något negativt för industrin.
          </note>
          <note type="speaker">
            Anf. 30 ELVER JONSSON (fp) replik:
          </note>
          <note>
            Herr talman! Nils-Göran Holmqvist sade att det svåra läget i
            Örebro län inte kan brytas om inte regeringen tar krafttag. Det
            är säkerligen riktigt, men
          </note>
          <note>
            Nils-Göran Holmqvist sade inte hur dessa krafttag skulle se ut.
          </note>
          <note>
            Han nämnde utbildning och forskning - i och för sig viktiga områden
            - och han talade om näringspolitik och regionalpolitik, men inte
            hur.
          </note>
          <note>
            Han erinrade naturligtvis inte om att socialdemokraterna i denna
            kammare så sent som i våras gick emot stora regionalpolitiska
            satsningar som också var värdefulla för Örebro län.
          </note>
          <note>
            Nils-Göran Holmqvist gjorde det i och för sig riktiga konstaterandet
            att tillkomsten av nya företag inte har kunnat kompensera för
            bortfallet av gamla.
          </note>
          <note>
            Det är helt riktigt, men frågan är: Hur skall denna kompensation
            i form av nya företag växa i en takt som gör att vi får balans
            i näringsliv och arbetsmarknad?
          </note>
          <note>
            Jag tror för min del, herr talman, att det inte kan ske genom
            socialdemokratiska återställare. Det skulle vara intressant om
            Nils-Göran Holmqvist hade någon synpunkt på hur man skulle få
            de goda saker som han väntar sig från en ny regering.
          </note>
          <note type="speaker">
            Anf. 31 EWA LARSSON (mp):
          </note>
          <note>
            Herr talman! Jag tänker tala litet grand om samhällsekonomi och
            kulturpolitik.
          </note>
          <note>
            Vi har tagit guld inom ett område som inte är så väl känt för
            alla. Sverige har mest vägar per capita i hela världen. Då har
            jag inte räknat in skogsvägarna.
          </note>
          <note>
            Ligan toppas alltså av Sverige. Vi har drygt
          </note>
          <note>
            24 000 km väg per miljon invånare. Norge kommer på andra plats
            med 21 190 km väg per miljon invånare. Finland har 15 157 km väg
            per miljon invånare. Låter det inte litet grand som skid-EM?
          </note>
          <note>
            Sedan kommer USA, bilistens förlovade land, som inte har mer
            än 12 275 km väg per miljon invånare.
          </note>
          <note>
            Politiker i Sverige har styrt samhällsbyggandet med utgångspunkt
            i extremt väginriktade planlösningar. Låt oss se på statsbudgeten
            för budgetåren 1990/91-1993/94. Denna politik innebär i kronor
            och ören att budgeten för vägtrafiken har ökat med 5 526 miljoner
            kronor - från 10 313 miljoner kronor till 15 839 miljoner kronor.
          </note>
          <note>
            Låt oss lyfta ned kostnaderna ett snäpp. En meter motorväg kostar
            ungefär 40 000 kr att bygga, och en vanlig landsväg, ungefär 13
            meter bred, kostar
          </note>
          <note>
            20 000 kr per meter. Dessa siffror gäller generellt. Det kostar
            naturligtvis mycket mer att bygga motorvägar i storstadsmiljö.
          </note>
          <note>
            Om vi ser på vad vi har, guldmedalj i antal vägar per capita
            i världen, är det inte ett oväsentligt kapital som ligger utspritt
            i Sveriges vackra kulturlandskap.
          </note>
          <note>
            Tyvärr är det alltför mycket på just de ställen i landet där
            vår bördigaste åkermark finns. Kapitalet måste naturligtvis förvaltas
            på något sätt. Det tänker jag återkomma till vid ett annat tillfälle.
          </note>
          <note>
            Som ny politiker i kulturutskottet har jag fått lära mig att
            den statliga kulturpolitiken bl.a. innebär att kulturpolitiken
            skall ses som en del av arbetet med att förbättra samhällsmiljön.
            Den knyter samman utbildning, arbete, boende, fritid, vård osv.
            Den berör också planeringen och utformningen av den yttre miljön,
            dvs. fysisk planering, serviceplanering, landskapsvård och annan
            miljövård. Detta är en del av
          </note>
          <note>
            1974 års kulturpolitiska mål, som fortfarande gäller som vägvisare.
          </note>
          <note>
            Nu skall jag knyta ihop dessa två trådar. Ungefär
          </note>
          <note>
            70 % av ytan i en storstad är asfalterad för just biltrafik.
            Det kan inte vara ett rimligt markutnyttjande. När det gäller
            Stockholms framtid har majoriteten av politikerna i staden, länet
            och riksdagen valt en trafiklösning som bl.a. innehåller en motorvägsring
            kring staden. Nu har över 30 000
          </note>
          <note>
            människor skrivit på namnlistor och kräver en folkomröstning.
            Det handlar inte bara om en trafiklösning utan en framtida samhällsinriktning.
          </note>
          <note>
            Vägverket - heder åt dem - har vid en närmare granskning av ekonomin
            kring projektet funnit de ekonomiska kalkylerna alltför lättsinniga.
          </note>
          <note>
            Kostnaderna för öster- och västerleden ackumulerar hela tiden.
            Besluten om statliga garantier kan blir väldigt dyra, och tron
            om att låna pengar till 4 % ränta låter numera som en saga.
          </note>
          <note>
            En samhällsplanering som tar hand om helheten borgar för en långsiktigt
            hållbar budget. Även om elbilar kommer att köra på storstadens
            gator i framtiden, upptar ändå vägarna alltför stor yta.
          </note>
          <note>
            Skanska bedriver lobbying för en motorvägsring runt Stockholm,
            och Volvo bedriver lobbying för bilburen trafik på stora bilbroar
            som t.ex.
          </note>
          <note>
            Öresundsbron. De företagen representerar makt. Men det ligger
            ingen självklarhet i utvecklingen. En framtida kulturmiljöpolitik
            kräver helt andra lösningar. Det är en utmanande framtid vi går
            till mötes. Stora investeringar i infrastruktur i enlighet med
            nuvarande planer medför att ett ekonomiskt tänkande cementeras
            fast, som i den här ekonomiska debatten inte visar på speciellt
            stora krafttag för förändringar. Det finns dock öppningar vad
            beträffar politiska styrmedel. Oavsett vem det var som var först
            med att föreslå skatteväxling som styrmedel, har vi ändå inte
            tillräckligt många med oss för att kunna genomföra en sådan just
            nu.
          </note>
          <note>
            Det är stort att få guld. Men det är ännu större att se till
            innehållet i guldmedaljen. Det kanske allra viktigaste i vägen
            till guldmedaljen, är att vägen kantas av ett gigantiskt budgetunderskott
            som liknar en sorgkant.
          </note>
          <note>
            Nu skall vi alla solidariskt vara med och betala för att hjälpa
            till att minska budgetunderskottet. Medge då att det kan verka
            litet stötande att politiker samtidigt vill satsa på denna typ
            av förändringar i infrastruktur, t.ex. en motorvägsring kring
            Stockholm.
          </note>
          <note type="speaker">
            Anf. 32 SONJA REMBO (m):
          </note>
          <note>
            Herr talman! Räkneverket står på 5:40 nu. Det kanske inte är
            så lyckat.
          </note>
          <note type="speaker">
            Anf. 33 FÖRSTE VICE TALMANNEN:
          </note>
          <note>
            Får jag be talarna att hålla sig i närheten av talarstolen innan
            ni går upp så att vi kan hålla kammarens tidsschema. Varsågod.
          </note>
          <note type="speaker">
            Anf. 34 SONJA REMBO (m):
          </note>
          <note>
            Herr talman! Jag räknar med en halv minut till godo.
          </note>
          <note type="speaker">
            Anf. 35 FÖRSTE VICE TALMANNEN:
          </note>
          <note>
            Det avgör talmannen!
          </note>
          <note type="speaker">
            Anf. 36 SONJA REMBO (m):
          </note>
          <note>
            Herr talman! "Det kommer en tid då varje nation stannar upp och
            reflekterar över sin framtid. Sådana ögonblick infaller oftast
            i perioder av nedgång och kris. Samhällets förmåga till omprövning
            och förnyelse sätts därmed på ett hårt prov."
          </note>
          <note>
            Så inleder Lindbeckkommissionen sin analys av den svenska krisen.
          </note>
          <note>
            Som framgått av den tidigare debatten har problemen vuxit i omfattning
            under ett par decennier.
          </note>
          <note>
            Den fyrfaldiga kris som inledde 1990-talet utgör snarast en bekräftelse
            på ett mer än två decennier långt misslyckande. Hög arbetslöshet
            är ett ekonomiskt och socialt gift i samhället.
          </note>
          <note>
            Arbetsmarknadspolitiken har alltid varit högt prioriterad i Sverige.
            Så har också varit fallet under de tre senaste åren. Aldrig tidigare
            har någon regering gjort så stora ansträngningar för att sysselsätta
            människor som hamnat utanför den reguljära arbetsmarknaden. Men
            arbetsmarknadspolitiska stödåtgärder får aldrig ersätta riktigt
            arbete på sedvanliga, konkurrensmässiga villkor.
          </note>
          <note>
            Arbetsmarknadspolitiken behöver genomgå genomgripande förändringar.
            Sedan slutet av 1960-
          </note>
          <note>
            talet har arbetsmarknaden kännetecknats av praktiskt taget permanenta
            obalanser. Kostnaderna för arbetsmarknadspolitiken har ökat trendmässigt.
            Men framför allt måste vi ha en politik som gynnar tillkomsten
            av riktiga arbeten i lönsamma företag och effektiva förvaltningar.
          </note>
          <note>
            Kunskapsnivån måste genomgående höjas.
          </note>
          <note>
            Sverige har under de senaste 20 åren förlorat den tätposition
            som vi tidigare hade. Som en följd av felaktiga prioriteringar
            har ett par generationer inte fått den utbildning som behövs för
            att de skall kunna hävda sig på arbetsmarknaden. Alltför många
            återfinns nu inom gruppen långtidsarbetslösa med en felaktig eller
            alltför låg utbildning.
          </note>
          <note>
            Fyrpartiregeringen har lagt grunden för den utbildnings- och
            forskningspolitik som krävs för att få den nödvändiga strukturomvandlingen
            mot en kunskapsintensiv, högproduktiv produktion och en långsiktigt
            uthållig tillväxt och arbete. Men vi måste gå vidare för att höja
            kompetensen på både bredden och djupet.
          </note>
          <note>
            Men den nya utbildningsministern vill återta de medel ut löntagarfonderna
            som har ställts till den högre utbildningens och forskningens
            förfogande. Det vittnar inte om att regeringen är mogen det nytänkande
            som krävs.
          </note>
          <note>
            Vår industriella bas är alltför liten. Det har inte varit någon
            tillväxt av sysselsättningen i den privata sektorn de senaste
            40 åren. Nyföretagandet måste öka.
          </note>
          <note>
            Då måste villkoren för och attityderna gentemot företagandet,
            och dess absoluta förutsättning, företagarna, ändras i grunden.
          </note>
          <note>
            Därför inriktades regeringen Bildts politik på att skapa ett
            gynnsamt klimat för företagande och arbete.
          </note>
          <note>
            Stela strukturer och regelsystem har börjat moderniseras. Skattepolitiken
            har inriktas på att stimulera arbete och sparande. Utbildningspolitiken
            har inriktats mot framtidens krav på kunskaper. De offentliga
            monopolen inom vård och omsorg har öppnats för konkurrens och
            nyföretagande. Listan kan göras lång.
          </note>
          <note>
            Vi har under det här året börjat se resultat.
          </note>
          <note>
            Optimismen i företagen har ökat markant.
          </note>
          <note>
            Arbetslösheten minskar. Antalet riktiga jobb ökar stadigt. T.o.m.
            byggbranschen visar ett glädjande trendbrott i orderingången och,
            som tidningen
          </note>
          <note>
            Byggarbetaren rapporterade några dagar före valet, en dramatisk
            nedgång av byggarbetslösheten. AMS har i dagarna presenterat en
            mer optimistisk prognos än tidigare; den förutsätter dock att
            räntan hålls i schack.
          </note>
          <note>
            Utan ett tydligt ja i folkomröstningen om medlemskap i EU lär
            det inte bli möjligt.
          </note>
          <note>
            Herr talman! Sverige har nu en, förmodligen unik, chans att utnyttja
            konjunkturuppgången till att arbeta vidare med den omläggning
            av politiken som krävs för att uppgången skall befästas och leda
            till ett bestående trendbrott, i riktning mot hög sysselsättning
            på en arbetsmarknad som kommer att ha mycket litet gemensamt med
            det industrisamhälle som tidigare utgjort normen för regelsystemen.
          </note>
          <note>
            Regeringsförklaringen ger inget hopp om att socialdemokratin
            är mäktig den omprövning och förnyelse som krävs. Det är återställare
            som gäller.
          </note>
          <note>
            De ungdomsfientliga turordningsreglerna skall återställas. Ungdomar,
            invandrare och andra som inte har så lätt att finna ett arbete
            skall förvägras rätt till provanställning under ett år. Det fackliga
            vetot skall återigen hindra småföretag att konkurrera om entreprenader.
            Skattehöjningar skall återigen försvåra företagande och göra det
            mer lönsamt att skatteplanera än att arbeta. Kan Anders Sundström
            tala om för oss hur en sådan politik skall skapa tillväxt och
            nya jobb?
          </note>
          <note>
            Den allmänna arbetsmarknadsförsäkringen som nu är en del av den
            generella välfärdspolitiken och som främjar arbetslinjen skall
            av ideologiska skäl privatiseras. Det fackliga monopolet skall
            återställas.
          </note>
          <note>
            Herr talman! I stället för att anpassa reglerna efter verkligheten,
            planeras statliga uthyrningsföretag för arbetslösa. Samtidigt
            vägrar man att öppna dörren för nya jobb i den privata tjänstesektorn.
            Dogmer är viktigare än förslag till lösningar på ett av vår tids
            största ekonomiska och sociala problem. Man tar sig för pannan!
          </note>
          <note>
            Regeringsförklaringen talar om samförstånd och samverkan. Men
            politiken visar att detta är nyspråk för en återgång till planhushållning
            och korporativism. Är detta den socialdemokratiska modellen för
            framtiden när det gäller Sveriges framtid?
          </note>
          <note type="speaker">
            Anf. 37 HELENA NILSSON (c):
          </note>
          <note>
            Herr talman! Den svenska arbetsmarknaden befinner sig inte bara
            i kris, den befinner sig också i en brytningstid. Under hela 1900-talet
            har sysselsättningen varit koncentrerad till storföretagen.
          </note>
          <note>
            Produktionen har baserats på inhemska råvaror, och de internationella
            framgångarna har byggt på innovationer, i huvudsak med ursprung
            från 1800-
          </note>
          <note>
            talets slut.
          </note>
          <note>
            Nu växer inga storföretag fram; de innovationer som görs genererar
            inte sysselsättningen i storindistrin. Inom vilka sektorer kommer
            då framtidens arbetstillfällen att skapas, och hur kan vi politiker
            skapa förutsättningar för att möta framtidens utmaningar?
          </note>
          <note>
            Centerpartiet verkar för ett samhälle i ekologisk balans och
            för att alla delar av Sverige skall leva. Vi ser optimistiskt
            på att framtidens jobb kan skapas om vi fortsätter in i det som
            vi kallar kretsloppssamhället.
          </note>
          <note>
            Det kräver politiska beslut inom en rad områden, som energi och
            skatter samt regional-, miljö- och arbetsmarknadspolitik.
          </note>
          <note>
            Första steget i kretsloppssamhället är taget, tack vare Centerpartiets
            initiativ i den förra regeringen.
          </note>
          <note>
            Lagen om producentansvar på förpackningar har satt i gång produktion
            av vardagsvaror baserade på biologiska råvaror. Det kommer att
            ge jord- och skogsbruket nya uppgifter som råvaruproducenter.
          </note>
          <note>
            Och eftersom dessa näringar är basen för landsbygden ger de också
            en möjlighet för landsbygden att utvecklas och att överleva.
          </note>
          <note>
            Men varuproduktion baserad på biologiska råvaror kräver också
            mer samverkan mellan forskning och utveckling inom biologi och
            teknik. Om energiproduktionen framöver baseras på förnyelsebara
            energikällor mer lokalt och småskaligt, kommer också nya jobb
            att skapas.
          </note>
          <note>
            Drivmedel från biologiska råvaror för bl.a. bilar och lastbilar
            skulle på samma sätt ge nya jobb.
          </note>
          <note>
            Förutom nya jobb skulle vi också få en bättre miljö och bättre
            bytesbalans. Råvarorna skulle inte heller sina om de används enligt
            ekologiska principer.
          </note>
          <note>
            Kretsloppsprinciperna innebär också att varor kan återanvändas
            eller återvinnas. Om man tar en bil eller en dator som exempel
            kan återvinningsprocessen ske genom att "rulla bandet baklänges".
            Det skulle ge nya jobb för många yrkeskunniga, som i dag är arbetslösa
            och som ställer frågan till oss politiker: Vem efterfrågar min
            kompetens?
          </note>
          <note>
            Detta förutsätter en politisk vilja och en ideologisk klarsyn
            om var framtidens arbeten skapas och om att förutsättningar ges
            genom politiska beslut. Vi i
          </note>
          <note>
            Centerpartiet har redovisat en sådan politik i årets valrörelse.
          </note>
          <note>
            Herr talman! När jag läser regeringsförklaringen blir jag besviken
            på Socialdemokraterna. I avsnittet om miljön berörs kretsloppet
            på ynka tre rader. Inte en ambition, inte en tanke på att nya
            gröna jobb kan skapas kan man skönja. Kretsloppet fick tre rader.
            Det finns inte en enda rad om förnyelsebara energikällor och nya
            alternativa drivmedel, som också ger nya jobb, och detta i en
            tid då alla ansträngningar behövs för att minska den höga arbetslösheten.
            Jag vill göra arbetsmarknadsministern uppmärksam på att sysselsättningsfrämjande
            åtgärder kan skapas på miljöområdet, så att det inte bara blir
            sedvanliga socialdemokratiska betongprojekt med bl.a. broar och
            motorvägar. De ger oftast kortsiktiga jobb.
          </note>
          <note>
            Den inom kort aviserade ekonomisk-politiska propositionen sägs
            innehålla radikala åtgärder.
          </note>
          <note>
            Radikalt vore om den innehåll sysselsättningsfrämjande åtgärder
            som skatteväxling, med sänkt skatt på arbete och höjd skatt på
            miljöfarlig verksamhet för att skapa fler långsiktiga jobb och
            för att föra Sverige in i ekologisk balans.
          </note>
          <note>
            Vi inom Centerpartiet vill driva en konstruktiv oppositionspolitik
            kring dessa frågor för att bland andra åtgärder minska arbetslösheten.
          </note>
          <note type="speaker">
            Anf. 38 ELVER JONSSON (fp):
          </note>
          <note>
            Herr talman! Först vill jag välkomna den nye arbetsmarknadsministern
            i ett viktigt men svårt ämbete.
          </note>
          <note>
            Herr talman! Arbetslösheten slår hårt mot alla i samhället, både
            för dem som drabbas och också för samhällsekonomin. Den kraftiga
            industrinedgången under 1980-talets senare del, där arbetslösheten
            från hösten 1990 sköt fart, har varit en utomordentlig påfrestning
            för hela det svenska samhället.
          </note>
          <note>
            De flesta av oss har eller har haft någon arbetslös som vi känner,
            i släktskapet eller i grannskapet.
          </note>
          <note>
            Därför är det hoppfullt att den öppna arbetslösheten sjunker,
            att varslen är rekordlåga och att antalet lediga platser ökar.
            Man kan konstatera att det är ett resultat av en begynnande konjunkturuppgång
            men också av en genomtänkt och positiv arbetsmarknadspolitik.
          </note>
          <note>
            Jag har ofta nämnt tre områden som behöver fungera för att få
            en bra arbetsmarknad: den aktiva arbetsmarknadspolitiken, företagspolitiken
            samt sunda statsfinanser.
          </note>
          <note>
            Arbetsmarknadspolitiken har varit aktiv, för att inte säga massiv,
            under de senaste åren. Aldrig någonsin under efterkrigstiden har
            så mycket satsats på åtgärder, för att människor skall få jobb,
            fortbildning eller utbildning, för att ha beredskap att kunna
            ta de jobb som kommer; det kan man utan överdrift säga. Tänk bort
            åtgärderna om ungdomspraktik, ALU och GAS, då hade vi haft en
            mycket svårare situation i dag.
          </note>
          <note>
            Den dåvarande socialdemokratiska oppositionen hade ofta invändningar
            mot fler av dessa insatser, men det måste konstateras att insatserna,
            sedda i sitt sammanhang, varit framgångsrika.
          </note>
          <note>
            Målet för arbetsmarknadspolitiken måste vara en situation där
            tillväxt ger arbete - en tillväxt som är ekologiskt balanserad.
            En varaktigt ökad sysselsättning bygger alltså på en sund ekonomi,
            en kraftfull miljöpolitik, en regional balans och goda förutsättningar
            för investeringar och nya arbetsplatser.
          </note>
          <note>
            Det senaste halvåret har visat på flera ljuspunkter.
          </note>
          <note>
            Botten i den svåraste recessionen på över ett halvsekel förefaller
            vara passerad. Exporten har vuxit kraftigt det senaste året, produktionen
            har stigit och investeringarna har ökat. Ändå kommer läget på
            arbetsmarknaden att vara ansträngt över en ansenlig tid. Högsta
            prioritet måste därför ges att bekämpa arbetslösheten och särskilt
            viktigt är det att få bukt med långtidsarbetslöshet och arbetslöshet
            bland ungdom. Också här kan man i sitt sammanhang påstå att kampen
            varit förhållandevis framgångsrik.
          </note>
          <note>
            Den allmänna konjunkturuppgången kommer naturligtvis att leda
            till att fler får jobb, kanske bortåt
          </note>
          <note>
            200 000. Från Folkpartiets sida har vi sagt att förutsättningar
            måste skapas för minst dubbelt så många. Uppemot 500 000 nya jobb
            behövs.
          </note>
          <note>
            Fram till sekelskiftet behövs det en stor ökning inom främst
            det privata näringslivet om vi skall få en positiv arbetsmarknad
            som bär upp samhällsekonomi och hög sysselsättning. Därför är
            det viktigt att fullfölja vad den förra regeringen påbörjade då
            det gällde att skapa nya och bättre villkor för att både starta
            och långsiktigt driva företag. Det gäller inte minst de små företagen.
          </note>
          <note>
            En politik för tillväxt är alltså en politik för företagande
            och nyföretagande, där de små och mindre företagen spelar en mycket
            viktig roll för dynamiken i näringslivet och för den regionala
            balansen. De åtgärder som under den senaste regeringsperioden
            har genomförts är en rad åtgärder som syftar till att det skulle
            kunna anställas fler. Det har blivit ändrade skatteregler, bättre
            villkor för privat riskkapital, avregleringar, ökat stöd för innovatörer,
            förändringar i arbetsrätten, m.m.
          </note>
          <note>
            Herr talman! Den förda politiken har skapat en optimism inte
            minst bland småföretagarna i landet.
          </note>
          <note>
            Det är viktigt att denna optimism inte kommer av sig genom s.k.
            återställare. Därför har det skapat en icke obetydlig oro att
            den socialdemokratiska propagandan i valrörelsen föreslog en politik
            som skulle kunna bromsa eller rent av motverka en sådan god utveckling.
          </note>
          <note>
            Det är inte bra med snabba kast vare sig på arbetsrättens område
            eller när det gäller de ekonomiska villkoren för företagen. Man
            har inrättat sig efter den nya ordningen med bl.a. förlängd provanställning,
            och man kan känna det som ett hot att nu få mer snäva regler,
            vars effekt kommer att bli en mer restriktiv hållning till nyanställning.
          </note>
          <note>
            Den tidigare redovisningen från socialdemokratiskt håll om inställningen
            till privat riskkapital ger också bekymmer. Skall vi få fler och
            nya innovatörer måste det vara villkor som stimulerar.
          </note>
          <note>
            Summan av de reformer jag har pekat på var att det skulle bli
            möjligt och intressant att nyanställa människor.
          </note>
          <note>
            Herr talman! När man nu ser i backspegeln kan man möjligen säga
            att det inte tjänar så mycket till att uppehålla sig vid det som
            har varit, vad som har gjorts och vem som har gjort det. Som liberal
            vill jag gärna se framåt. Vårt mål är att det till sekelskiftet
            ges utrymme för en halv miljon nya jobb netto. Vi är dessutom
            övertygade om att dessa jobb kommer att behövas i den privata
            sektorn, där det under de senaste
          </note>
          <note>
            40 åren egentligen inte har skett någon nettoökning.
          </note>
          <note>
            Ett ja till EU är för övrigt i detta sammanhang av stor och avgörande
            betydelse.
          </note>
          <note>
            Min vädjan till regeringen och statsrådet
          </note>
          <note>
            Sundström blir därför: Låt den inledda arbetsmarknadspolitiken
            med dess bredd få fullföljas!
          </note>
          <note>
            Det skulle inte bara ses som en generös och storsint hållning
            från en tillträdande ny regering, det skulle ge fler människor
            ett riktigt jobb. Det skulle vara den bästa enskilda och kollektiva
            presenten till dagens arbetslösa och morgondagens välfärdssamhälle.
          </note>
          <note type="speaker">
            Anf. 39 HANS ANDERSSON (v):
          </note>
          <note>
            Herr talman! Kampen mot arbetslösheten måste stå främst på dagordningen
            när det gäller den ekonomiska politiken. Det har den inte gjort.
            Vi hoppas att den skall göra det nu.
          </note>
          <note>
            Arbetslösheten är ett gissel för människor, den är ett gissel
            för hela löntagarkollektivet, den drabbar vår välfärd, den är
            huvudorsaken till de usla statsfinanserna.
          </note>
          <note>
            Den ekonomiska politiken måste ta den stora bördan. Arbetsmarknadspolitiken
            kan bara vara en restpost när det gäller att klara full sysselsättning
            och bekämpa arbetslösheten. Det är mitt och mitt partis första
            budskap.
          </note>
          <note>
            Den borgerliga politiken var en passiv politik. Det är riktigt,
            Sonja Rembo, att det gick stora pengar till arbetsmarknadspolitiken.
            Det gick enorma pengar genom det passiva kontantstödet. Men det
            var en passiv och oambitiös politik. Den ledde inte till ett förändrat
            näringsliv. Den ledde inte till att vi kunde upprätthålla den
            kommunala välfärden. Den ledde inte till att vi fick den våldsamma
            expansion som vi har behov av inom utbildningssektorn.
          </note>
          <note>
            Den ledde däremot till avreglering. Den ledde till otryggare
            förhållanden. Det var åtstramning. Det var
          </note>
          <note>
            EU-anpassning. Det var passivitet.
          </note>
          <note>
            Konjunkturen vänder nu. Det är rätt.
          </note>
          <note>
            Arbetslösheten minskar. Det är också rätt. Men kom ihåg vad vi
            pratar om! Vi pratar i dag om över 13 %
          </note>
          <note>
            bruttoarbetslöshet. Långtidsutredningen, AMS och
          </note>
          <note>
            Konjunkturinstitutet spår 12 % för 1995/96. Vi pratar om rekordarbetslöshet
            i Sverige. Vi kan från
          </note>
          <note>
            Vänsterpartiets sida aldrig acceptera detta. Vi får inte vänja
            oss vid denna höga arbetslöshet.
          </note>
          <note>
            Det går säkert att komma vidare. Vi har goda förutsättningar
            i Sverige. Men det finns inga enkla lösningar. Det finns dock
            nu en röd majoritet i riksdagen, och det finns möjlighet att göra
            den litet grönare dessutom. Därmed har vi goda förutsättningar
            för att faktiskt skapa jobb.
          </note>
          <note>
            Vänsterpartiets helhetspolitik är faktiskt en politik för att
            sätta människor i arbete. Omfördelningen handlar om att omvandla
            passivt finansiellt sparande till effektiv efterfrågan. Därav
            våra förslag när det gäller skattepolitiken. Därav våra förslag
            när det gäller att justera ersättningarna för långtidssjuka, akassan,
            osv.
          </note>
          <note>
            Att upprätthålla den kommunala ekonomin är också att upprätthålla
            kvinnojobb och jobb som är viktiga för människors välfärd. Näringspolitiken
            har legat för fäfot. Det finns mängder att göra på det området:
            energiomställningen, skatteväxlingen. Det är riktigt. Vi måste
            omvandla Sveriges näringsliv till ett mycket grönare och mycket
            mer miljövänligt alternativ.
          </note>
          <note>
            Beträffande arbetstiden skall vi äntligen få en arbetstidsutredning
            igen. Förhoppningsvis får den helt andra och moderniserade direktiv.
          </note>
          <note>
            Utbildningsapparaten måste kraftigt förstärkas.
          </note>
          <note>
            Arbetsmarknadspolitiken är restposten. Det är den som skall ta
            hand om det vi annars inte kan ta hand om.
          </note>
          <note>
            Låt mig nämna några aspekter på vår arbetsmarknad som inger mig
            bekymmer. Övertiden är en, arbetsmarknadsministern. Vi kan inte
            bara be, böja knä och säga till arbetsgivarna: Ni kan väl anställa!
            Vi kan inte bara ersätta dem för att de anställer, så att arbetskraften
            är praktiskt taget gratis.
          </note>
          <note>
            Begränsa övertiden! Det finns lagliga möjligheter, och vi har
            lagt fram många sådana förslag.
          </note>
          <note>
            Vi har i dag en avreglerad arbetsmarknad.
          </note>
          <note>
            Lagstiftningen har gjort sitt. Det är fritt fram att hyra in,
            det är fritt fram med uppdragsverksamhet, det är fritt fram med
            långa prov- och visstidsanställningar.
          </note>
          <note>
            Huvuddelen av dem som i dag anställs är ofta på viss tid. Vi
            håller på att få en mycket segregerad arbetsmarknad, med en kärna
            som är fast anställd, och folk som bara kommer in när det finns
            ett absolut behov av dem - sedan ut.
          </note>
          <note>
            Det är ett totalt orimligt sätt att fördela kostnaderna för övertalighet
            och arbetslöshet.
          </note>
          <note>
            Samhället får ta på sig alla kostnader. Individen får ta på sig
            all otrygghet. Företagen utnyttjar bara vid exakt rätt tillfälle
            den resurs som arbetskraften utgör.
          </note>
          <note>
            Det har kommit signaler från Allan Larsson om att fortsätta den
            här verksamheten, om än i andra former.
          </note>
          <note>
            Jag är utomordentligt kritisk mot det och hoppas att alla initiativ
            av den typen läggs över till den pågående arbetsmarknadspolitiska
            utredningen.
          </note>
          <note>
            Vi har från Vänsterpartiet föreslagit en framtidsfond. Tanken
            är mycket enkel. Det uppstår devalveringsvinster i Sverige. Vinsterna
            uppstår i näringslivet. Alla kostnader tar medborgarna och statsfinanserna.
            Vi menar att man då också måste avsätta delar av de vinster som
            uppkommer, inte för att konsumera, utan för att höja produktiviteten,
            förbättra arbetsorganisationen, utveckla kompetensen.
          </note>
          <note>
            Vinstdelning på dessa villkor är vårt förslag.
          </note>
          <note>
            Jag nämnde kompetens. Det är kanske det allra ruskigaste. Redan
            i dag har vi flaskhalsar på arbetsmarknaden. Den företagsförlagda
            utbildningen i
          </note>
          <note>
            AMS-programmet hade bara en tiondel av prognosen i resultat,
            2 900 platser. Det är inte så konstigt. Man sänkte faktiskt bidragen
            och stimulanserna till företagsförlagd utbildning, medan man hade
            horder med folk som gick i verklighetsfrämmande ungdomspraktik
            och ALU-verksamhet.
          </note>
          <note>
            För AMS-utbildningen och AMU-utbildningen sänktes utbildningsbidragen.
            Det var lönsammare att gå passiv än att delta i ett praktiskt
            utbildningsarbete, som förkovrade mig för den framtida arbetsmarknaden.
            Det är hemskt.
          </note>
          <note>
            NUTEK-rapporten, om tilläggsmöjligheter, talar om stora brister
            i slutet av seklet inom teknikerutbildningen. Kompetensutredningen,
            som lades fram för två och ett halvt år sedan, har inte lett till
            några åtgärder. Vi har i motion efter motion föreslagit möjligheter
            att ta till vara alla förslag i
          </note>
          <note>
            Kompetensutredningen. Ingenting har hänt. Även här gäller det
            att företagen och arbetsplatserna måste utbilda sina medarbetare.
            Det kan inte bara vara samhällets ansvar. Men även samhället har
            ett jätteansvar, och vi måste satsa mycket mer.Lägg om arbetsmarknadspolitiken!
            Se till att arbetsförmedlingarna får resurser, att det verkligen
            finns personal där! Se till att den ordinarie arbetsmarknaden
            får stå i centrum och att de artificiella åtgärderna dras ner
            rejält!
          </note>
          <note>
            Jag återkommer med frågor om en del andra saker när det gäller
            den socialdemokratiska politiken.
          </note>
          <note type="speaker">
            Anf. 40 SONJA REMBO (m) replik:
          </note>
          <note>
            Herr talman! Det har förts en passiv arbetsmarknadspolitik, sade
            Hans Andersson. Det har vi sannerligen inte gjort. Aktiv arbetsmarknadspolitik
            i klassisk svensk mening innebär AMS-jobb. Det har förvisso funnits
            AMS-jobb i mycket stora mängder, och de har varit till nytta och
            glädje för de människor som inte har lyckats att få en fast fot
            på arbetsmarknaden och som har förlorat sina jobb, vilket är ett
            resultat av 1980-talets misslyckade politik.
          </note>
          <note>
            Men fyrpartiregeringen har gjort så oändligt mycket mer som kan
            införas under rubriken Aktiv arbetsmarknadspolitik: sänkta skatter
            för företagandet, avreglering av sådana regelsystem som leder
            till stelhet, inflexibilitet, satsningar på nya och djupare kunskaper
            inom såväl skolan som den högre utbildningen. Detta är en mycket
            aktiv arbetsmarknadspolitik, en aktiv politik för arbete i företag
            och i effektiva förvaltningar inom den offentliga sektorn.
          </note>
          <note>
            Hans Andersson föreslog att AMS skulle få mer personal och att
            övertiden skulle regleras. Vi har länge förordat ett modernt alternativ
            när det gäller arbetstiden. Vi vill ha mer flexibilitet, mindre
            detaljstyrning och mindre lagstiftning. Men det är inte detta
            som Hans Anderssons parti förordar. Ni förordar en generell sänkning
            av arbetstiden till sex timmar per dag. Det skulle allvarligt
            försvåra problemen.
          </note>
          <note type="speaker">
            Anf. 41 HANS ANDERSSON (v) replik:
          </note>
          <note>
            Herr talman! Nej, Sonja Rembo, försök inte att blanda bort korten.
            Jag har sett på utfallet av AMS
          </note>
          <note>
            åtgärdspaket.
          </note>
          <note>
            Arbetsmarknadsutbildning minskade med hälften i det reguljära
            utbildningsväsendet. Varför? När incitamenten är sådana att man
            får mer för att sitta passiv och mindre för att vara aktiv, då
            blir detta resultatet. Det är den politik som har bedrivits.
          </note>
          <note>
            Prognosen för utbildning i företag var 27 500
          </note>
          <note>
            platser. Utfallet blev 2 900. Man sänkte bidraget från
          </note>
          <note>
            90 kr till 60 kr per timme. Det var vad man lyckades göra. Och
            utfallet blev också sämre stimulans och mindre volym.
          </note>
          <note>
            Utfallet av rekryteringsstöd och beredskapsjobb blev också långt
            under vad man hade förväntat sig.
          </note>
          <note>
            Man hade planer på ohyggliga volymer ifråga om
          </note>
          <note>
            ALU-verksamhet och ungdomspraktikverksamhet.
          </note>
          <note>
            Delar av detta, t.ex. ALU, tas inte ens från budgeten för förmedlingarna,
            länsarbetsnämnderna och AMS.
          </note>
          <note>
            Det var inga problem att låna från Riksgälden.
          </note>
          <note>
            Signalerna har varit fullständigt felaktiga: passivitet. I
          </note>
          <note>
            stället har man försämrat arbetstryggheten, a-kassan,
          </note>
          <note>
            LAS och inflytandemöjligheten i MBL. Jag kallar detta för avreglering
            och passivitet, och det tycker jag att jag har alla skäl att göra.
          </note>
          <note>
            AMS har på så sätt inte kunna förbruka sina resurser. Stimulanserna
            har varit sådana att det har blivit pengar över, samtidigt som
            600 000
          </note>
          <note>
            människor har varit arbetslösa. Det är därför inte konstigt att
            kontantstödsvolymen stegrades till fullständigt oanade höjder
            under förra budgetåret -
          </note>
          <note>
            jag tror att det rörde sig om 42 miljarder kronor, som till största
            delen var upplånade från
          </note>
          <note>
            Riksgäldskontoret.
          </note>
          <note>
            Det var en usel politik med passivitet, utan ambitioner, ingenting
            av näringspolitisk verksamhet och mycket dålig utbildningspolitisk
            verksamhet. Jag är glad över att vi står inför en ny tidsålder,
            Sonja
          </note>
          <note>
            Rembo.
          </note>
          <note type="speaker">
            Anf. 42 SONJA REMBO (m) replik:
          </note>
          <note>
            Herr talman! Jag håller med Hans Andersson om att den klassiska
            socialdemokratiska politiken har många usla inslag. Det finns
            fortfarande kvar alltför mycket av den i åtgärdsarsenalen och
            i vårt sätt att hantera arbetsmarknadspolitiken. Det håller jag
            med om. Det krävs en grundläggande omläggning.
          </note>
          <note>
            Den åtgärdsvolym som AMS ansåg vara maximal, dvs. 3 % av arbetskraften
            i arbetsmarknadspolitiska åtgärder, har under den här tiden fördubblats.
          </note>
          <note>
            Arbetsförmedlarna har gjort ett fantastiskt arbete för att hjälpa
            de människor som har blivit arbetslösa. Att kalla detta för passiv
            politik är gravt missvisande.
          </note>
          <note>
            Hans Andersson talade om att man har lånat till kontantersättningarna.
            Så är det ju med hela arbetsmarknadspolitiken. Den har i mycket
            hög utsträckning bidragit till budgetunderskottet. Det är ostridigt.
          </note>
          <note>
            När det gäller utbildning glömmer Hans
          </note>
          <note>
            Andersson de mycket stora satsningarna på utbildning inom det
            reguljära utbildningsväsendet. Det har inrättats 90 000 fler platser,
            och det skall man också räkna in när man talar om regeringens
            politik för aktivt arbete.
          </note>
          <note type="speaker">
            Anf. 43 HANS ANDERSSON (v) replik:
          </note>
          <note>
            Herr talman! Låt mig upprepa min huvudpoäng.
          </note>
          <note>
            Den ekonomiska politiken har varit så passiv i dess helhet att
            det har blivit en explosion av antalet arbetslösa. Dessa har då
            hamnat i arbetsmarknadspolitiken, som inte har haft möjlighet
            eller resurser för att ta hand om dem. Dessutom har man genom
            regelförsämringar tvingat ut folk i total passivitet, därför att
            incitamenten och stimulanserna har varit felaktiga.
          </note>
          <note>
            Varje tillstymmelse till näringspolitik har saknats.
          </note>
          <note>
            Vi har likt en barnmorska fått dra fram ROT-
          </note>
          <note>
            programmen. Det har inte funnits någonting av miljöprogram och
            miljöteknik som kunde ha gett sysselsättning. Hur många människor
            i kommuner har inte fått gå ut i arbetslöshet och sedan komma
            tillbaka till nästan samma jobb? Det finns många sådana exempel
            med lägre kvalitet, lägre arbetsmotivation, lägre förtjänst. Vad
            är det för politik? Jo, det är oambitiös och passiv politik. Därför
            har kostnaderna för kontantstödet exploderat.
          </note>
          <note>
            När det gäller utbildningssatsningar har utbildningsvolymen ökat.
            Det är bra. Vi krävde att volymen skulle ökas än mer, men det
            finns ju också fysiska gränser för att man skall kunna göra det
            snabbt. Jag håller gärna med om att 80-talet var en bedrövelse
            i fråga om att upprätthålla en rimlig volym och en framåtriktad
            kvalitativ utbildningsapparat i
          </note>
          <note>
            Sverige. Det kommer vi att få lida av under lång tid framöver.
          </note>
          <note type="speaker">
            Anf. 44 ANNIKA NORDGREN (mp):
          </note>
          <note>
            Herr talman! Första gången jag står i denna talarstol vill jag
            vara något av en visionär. Visioner är någonting som jag har saknat
            i debatten.
          </note>
          <note>
            Tiden är för länge sedan mogen för oss politiker av alla kulörer
            att se den skapande människans kraft, vårt kreativa kapital och
            att fatta beslut därefter.
          </note>
          <note>
            Få länder kan visa upp maken till så duktiga innovatörer och
            uppfinnare som vi kan göra i Sverige.
          </note>
          <note>
            Vi har en lång tradition att falla tillbaka på inom denna bransch.
          </note>
          <note>
            Denna kunskap måste aktivt tas till vara. Vi måste skapa förutsättningar
            för dessa idémänniskor, eftersom de är en viktig del av framtidens
            industri.
          </note>
          <note>
            Miljövård är en stor industribransch. Den är dessutom en av världens
            snabbast växande. Detta innebär ju en enorm arbetsmarknad och
            en nödvändig utveckling.
          </note>
          <note>
            Mycket alarmerande är att Sverige håller på att slå av på takten
            inom detta område. Vi håller på att halka efter helt enkelt, och
            det är ju alarmerande. Detta visar en OECD-rapport som borde leda
            till stor eftertanke och stor handlingskraft i Sverige.
          </note>
          <note>
            Herr talman! Hur kan detta komma sig? Som jag inledningsvis sade
            är det knappast kreativitet och kunskap som vi lider brist på
            här i Sverige.
          </note>
          <note>
            Egentligen är det inte särskilt förvånande att det är på det
            här sättet. Det lönar sig ju inte satsa på ny miljövänlig och
            energisnål teknik i dag. Vad gör vi då för fel? Jo, vi konserverar
            ju vår industri i och med låga energipriser och minst sagt försiktiga
            styrmedel på miljöområdet.
          </note>
          <note>
            Vi måste göra det kortsiktigt lönsamt att göra långsiktiga satsningar.
            Detta gör man med en skatteväxling - vilket tidigare har nämnts
            här i dag -
          </note>
          <note>
            som enligt miljöpartistisk modell innebär sänkt skatt på arbete
            och höjd skatt på ändliga råvaror och energi.
          </note>
          <note>
            Som många tror eller befarar menar vi inte att en skatteväxling
            skall ske på 24 timmar. Men vi måste äntligen börja någon gång.
            Vi ger industrin chans att ställa om, och vi växlar in på rätt
            spår mot framtiden.
          </note>
          <note>
            Vi måste lösa problemet med arbetslösheten och miljöproblemen
            på samma gång.
          </note>
          <note>
            När vi pratar om hur vi skall skapa förutsättningar för fler
            jobb, skall vi också ha i åtanke att den industriella revolutionen
            har haft sin storhetstid. En realistisk framtidsbild är att rationaliseringarna
            inom industrin fortsätter, allt färre kommer att arbeta inom den
            sektorn, inte minst beroende på att skatten på arbete är så hög.
          </note>
          <note>
            Herr talman! För att komma till rätta med arbetslösheten måste
            vi ta till snabba åtgärder som ger effekt på kort tid. Vårt recept
            är arbetstidsförkortning.
          </note>
          <note>
            En minskning av arbetstiden är både nödvändig och önskvärd för
            att vi i framtiden skall kunna erbjuda alla ett arbete. Vi delar
            solidariskt på jobben. Samhället som helhet tjänar också på en
            arbetstidsförkortning i stället för generella löneökningar. Arbetslösheten
            gräver, som vi alla vet, väldigt djupa hål i statskassan.
          </note>
          <note>
            Minskad arbetstid ger större möjlighet till jämställdhet, mänskligt
            skapande och kreativitet. Det är de tre faktorer som är avgörande
            för hur vi kommer att kunna handskas med den framtid som pockar
            på vår uppmärksamhet. Minskad arbetstid är ett utmärkt sätt att
            ta ut ökad välfärd utan att belasta framtiden med ökade miljöproblem.
          </note>
          <note>
            Vi måste få en ny anda i Sverige - en anda som ger oss ungdomar
            tillförsikt inför framtiden.
          </note>
          <note>
            Dessutom vill vi kunna påverka vilken väg Sverige tar i dessa
            frågor och försäkra oss om att vi även fortsättningsvis kan ta
            plats i Sveriges riksdag - några ungdomar har redan kommit in
            i riksdagen - och föra en miljöprogressiv politik, utan att vi
            tvingas till bakåtsträvande EU-harmoniseringar.
          </note>
          <note>
            Jag vill se ett Sverige där vi använder oss av de många miljögeniala
            uppfinningar som idéfolket presenterar, där vårt mål är en långsiktigt
            hållbar utveckling, och agerar efter det målet.
          </note>
          <note>
            Naturen har spelregler som inte industrin kan bortse ifrån. Det
            kan verkligen inte heller vi politiker göra, även om skygglapparna
            verkar ha vuxit fast på många håll.
          </note>
          <note>
            Först när vi tillåter oss att ställa tuffa krav på t.ex.
          </note>
          <note>
            produkter, när vi sätter ett slutdatum för kärnkraften och först
            när vi tar den stora opinion på allvar som vill se oss här i Sveriges
            riksdag hitta nya vägar skapar vi förutsättningarna för en god
            miljö och nya arbetstillfällen, inte minst inom den framtida exportmarknaden,
            som har alla möjligheter att bli betydande.
          </note>
          <note>
            Den moroten bör - det får vi verkligen hoppas -
          </note>
          <note>
            väl verka lockande även på den mest inbitna skeptiker mot det
            som Miljöpartiet brukar presentera. Vi har pratat om detta under
            många år och hoppas att vi äntligen kan nå något slags samling
            i dessa frågor.
          </note>
          <note>
            Vi ledamöter behöver påminnas om att vi har, herr talman, ett
            oerhört ansvar både för den globala solidariteten, solidariteten
            med människor i vårt eget land, inte minst de arbetslösa, och
            för solidariteten med den natur som ger oss livsförutsättningarna.
          </note>
          <note>
            Vi måste ge framtiden tillbaka till dem som vi lånar den av.
            Vilka lånar vi den av? Jo, det är givetvis våra kommande generationer.
          </note>
          <note type="speaker">
            Anf. 45 ULF BJÖRKLUND (kds):
          </note>
          <note>
            Herr talman! För drygt tre år sedan talade den dåvarande socialdemokratiske
            finansministern om den berömda vändpunkten. Mitt i ett av historiens
            brantaste fall i den svenska ekonomin såg Allan
          </note>
          <note>
            Larsson vändpunkten framför sig. Han missade vändpunkten med
            ungefär tre år! Den kom för cirka ett halvår sedan. Sedan dess
            har sysselsättningen stadigt ökat och arbetslösheten sjunkit.
            Vi får hoppas att socialdemokraternas precision i den ekonomiska
            politiken är något mer exakt nu än den var under deras förra regeringsinnehav.
          </note>
          <note>
            Visst kan man som kristdemokrat känna det otacksamt att först
            vara med och ta regeringsansvar under den svåraste ekonomiska
            krisen i landet sedan
          </note>
          <note>
            30-talet och sedan inte få vara med och inkassera
          </note>
          <note>
            "förtjänsterna" nu när utvecklingen går åt rätt håll, inte minst
            på arbetsmarknaden. Men självfallet är det positivt att nu kunna
            notera att den förda politiken ger resultat och att tusentals
            människor nu åter får fotfäste på arbetsmarknaden. Konjunkturinstitutets
            senaste rapport, som visar att sysselsättningen kan väntas fortsätta
            att öka i såväl industri- som tjänstesektorn, är självklart mycket
            glädjande.
          </note>
          <note>
            Herr talman! Även om det finns många tecken som tyder på en fortsatt
            minskad arbetslöshet, är läget fortfarande mycket bekymmersamt.
            Antalet arbetslösa uppgår ändå till 576 000, varav 361 000 är
            öppet arbetslösa. Det motsvarar hela 13,2 %. Av ungdomar upp till
            24 år står drygt 100 000 utan arbete. Det är glädjande nog en
            betydande nedgång sedan förra året vid samma tid. Antalet långtidsarbetslösa
            är ca 95
          </note>
          <note>
            000. Bakom dessa siffror döljer sig lika många människoöden.
          </note>
          <note>
            Som kristdemokrat oroas jag naturligtvis av att den positiva
            utvecklingen skall brytas av den socialdemokratiska politik som
            man gick till val på.
          </note>
          <note>
            Socialdemokraternas bristande insikt om behovet av besparingar,
            som inte minst manifesterats under den gångna mandatperioden,
            ökar självfallet risken för ett varaktigt högt ränteläge, vilket
            kommer att försämra investeringsklimatet och framväxten av nya
            jobb.
          </note>
          <note>
            Fördubblad beskattning av avkastning på riskvilligt kapital som
            satsas i företagen, i kombination med de
          </note>
          <note>
            "återställare" som utlovats i arbetsrätten, riskerar självfallet
            att försämra företagsklimatet påtagligt och därmed också försämra
            tillkomsten av nya arbetstillfällen.
          </note>
          <note>
            Kosmetiska förändringar i arbetsmarknadspolitiken kan aldrig
            kompensera för det försämrade klimatet för framför allt de små
            och medelstora företagen som ju blir följden av den socialdemokratiska
            politiken.
          </note>
          <note>
            Herr talman! Arbetslösheten måste angripas med en samlad strategi
            bestående av flera olika delar. Vi har inte råd att välja bort
            någon åtgärd som kan bidra till att skapa förutsättningar för
            nya riktiga jobb. Vi måste också fullt ut acceptera att alla jobb
            är värdefulla. Målsättningen är självklart att få bort arbetslösheten,
            men vi måste erkänna att det är ett oerhört tufft arbete som ligger
            framför oss.
          </note>
          <note>
            Vi kristdemokrater presenterade i valrörelsen ett tiopunktsprogram
            för nya jobb. Jag vill ta upp några av de viktigaste punkterna
            i det programmet.
          </note>
          <note>
            Saneringen av statsfinanserna måste fortsätta för att vi skall
            kunna skapa förutsättningar för lägre räntor. Ett gynnsamt klimat
            för små- och nyföretagande är en absolut nödvändighet.
          </note>
          <note>
            Riskkapitalavdrag för den som satsar kapital i småföretag bör
            införas. Men det handlar inte bara om pengar, utan i minst lika
            hög grad om människan bakom företagandet. Det är viktigt att tidigt
            tillvarata och fånga upp företagsämnen. Kds vill stimulera företagarprogram
            på gymnasier och dessutom särskilda företagargymnasier.
          </note>
          <note>
            De stora skattekilarna på arbete måste minskas, gärna i samband
            med en skatteväxling med höjda skatter på miljöbelastande utsläpp.
            Det är nödvändigt för att gynna utvecklingen av jobb inom framför
            allt tjänstesektorn. En sänkt tjänstemoms kan vara ett verksamt
            medel för att stimulera arbete i tjänstesektorn. Ett första steg
            skulle kunna vara ett införande av en s.k. U-skattsedel som ger
            ungdomar rätt att starta eget och utföra tjänster riktade mot
            hushållen med kraftigt sänkta arbetsgivaravgifter och utan moms.
          </note>
          <note>
            Förläng ROT-avdraget och låt det omfatta även arbetskostnader
            för miljöförbättrande åtgärder, exempelvis byte till nya miljövänliga
            oljepannor.
          </note>
          <note>
            Förbättra förutsättningarna för en utökad kompetensutveckling.
            Undersök möjligheterna att införa ett utbildningskonto, exempelvis
            med en utformning där individerna får avsätta 1 % av lönen på
            ett skattefritt konto avsett för utbildning.
          </note>
          <note>
            Fortsätt sedan satsningarna på infrastrukturen. Det ger fler
            jobb och medför att Sverige blir "rundare"
          </note>
          <note>
            och får lättare att hävda sig i den internationella konkurrensen.
          </note>
          <note>
            Åtgärder och utbildning för att förhindra framför allt ungdoms-
            och långtidsarbetslöshet, inriktade på kompetenshöjning som kan
            undrerlätta anställning i de branscher som kan antas ha de bästa
            framtidsutsikterna, är nödvändiga. Ett system med praktik- och
            lärlingsplatser i samarbete med gymnasieskolan som underlättar
            övergången mellan studier och arbetsliv kan vara ett viktigt inslag
            i en sådan arbetsmarknadspolitik.
          </note>
          <note>
            Herr talman! För att skapa regional balans är det nödvändigt
            att arbetsmarknadspolitiken och den ekonomiska politiken harmoniseras
            med regionalpolitiken.
          </note>
          <note>
            De viktiga och vackra orden "Hela Sverige skall leva" måste också
            förverkligas i praktisk handling.
          </note>
          <note>
            Det är dags att inse att landsbygden är närande, inte tärande!
          </note>
          <note>
            Anf. 46 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! I valet gav över 2,5 miljoner människor socialdemokratin
            sin röst. Det var en stor framgång för oss socialdemokrater. Men
            det fanns också en annan glädjande siffra. Valdeltagandet ökade
            nämligen. Fler människor satte sin tilltro till att man med politiken
            som medel kan åstadkomma samhällsförändringar.
          </note>
          <note>
            I det stora förtroende som väljarna har gett oss socialdemokrater
            ligger också ett uppdrag.
          </note>
          <note>
            Väljarna vet att några nya individuella förmåner inte väntar.
            I stället finns det krav på gemensamma uppoffringar.
          </note>
          <note>
            Väljarna vet att det blir en neddragning av utgifter och att
            statens inkomster måste förstärkas.
          </note>
          <note>
            Men framför allt vet väljarna att vi skall göra vårt yttersta
            för att ersätta bidragsberoendet med produktiva arbeten.
          </note>
          <note>
            Uppdraget är inte enkelt. Det handlar i korthet om att få den
            svenska ekonomin i balans, om att återskapa framtidstro och om
            att åstadkomma en social och ekonomisk modernisering av Sverige.
          </note>
          <note>
            I det arbetet finns det ingen uppgift som är viktigare än uppgiften
            att bekämpa arbetslösheten.
          </note>
          <note>
            Arbetslösheten är en cancersvulst som gröper ur samhällsekonomin,
            samtidigt som den knäcker människors självkänsla och förhoppningar.
          </note>
          <note>
            Sambanden är klara. Lösningen på de stora problem som vi har
            i Sverige - såväl ur samhällets som ur den enskildes perspektiv
            - ligger i att vi lyckas pressa ned arbetslösheten. För varje
            procentenhet minskad arbetslöshet förbättras statens finanser
            med i storleksordningen 10 miljarder kronor. För den som får ett
            jobb går det inte att i siffror nog värdesätta att man slipper
            gå arbetslös.
          </note>
          <note>
            Det kommer nu uppgifter om ljuspunkter i ekonomin. Efter flera
            mörka år är det lätt att ta till sig sådana siffror. Men vi måste
            komma ihåg vad utgångspunkten är. I dag saknar mer än 0,5 miljoner
            människor ett reguljärt jobb. Prognosmakarna talar om drag i exportindustrin
            men ser ingen avgörande förbättring när det gäller sysselsättningen.
          </note>
          <note>
            Tudelningen i ekonomin är alltmer markerad. De regionala skillnaderna
            riskerar att öka.
          </note>
          <note>
            Sverige befinner sig i en vägvalssituation. Vi kan se länder
            i vår omvärld som dragits med stor arbetslöshet under årtionden.
            Och visst kan även
          </note>
          <note>
            Sverige hamna i den fällan, med en permanent hög arbetslöshet
            där inflation uppstår vid allt högre arbetslöshetstal. Tar vi
            oss inte ur den situationen, blir påfrestningarna allt större
            och ambitionerna i fråga om välfärdsstaten omöjliga att klara.
          </note>
          <note>
            Herr talman! Det här är ett scenario som vi socialdemokrater
            inte kan acceptera. Det är i förvissningen om och i tilltron till
            politikens möjligheter som vi säger att vi skall klara den tuffa
            uppgift som vi nu har framför oss. För vår del handlar det inte
            - som någon har sagt - om att försöka förutspå framtiden. I stället
            handlar det om att göra den möjlig för alla de människor som har
            upplevt arbetslöshet under en lång tid.
          </note>
          <note>
            För att vi skall lyckas med det uppdrag som väljarna har gett
            oss måste arbetsmarknadspolitiken läggas om. Vi måste agera på
            två nivåer.
          </note>
          <note>
            Arbetsmarknadspolitiken måste ha både en kortsiktig och en långsiktig
            dimension.
          </note>
          <note>
            I det korta perspektivet - vilket vi nu jobbar med för att under
            hösten kunna lägga fram förslag för riksdagen - handlar det om
            att åtgärda fyra problem:
          </note>
          <note>
            1. Vi har för liten efterfrågan på arbetskraft. Det anställs
            helt enkelt för få människor.
          </note>
          <note>
            2. Det finns en risk för inflation. Vi har flaskhalsar på arbetsmarknaden,
            trots att 0,5 miljoner människor fortfarande går arbetslösa.
          </note>
          <note>
            3. Många människor är på väg att hamna i en långsiktig arbetslöshet,
            i ett långvarigt beroende av arbetsmarknadspolitiska stödinsatser.
          </note>
          <note>
            4. Det är ökade regionala skillnader på arbetsmarknaden.
          </note>
          <note>
            Här krävs det omedelbara åtgärder. Jag vill peka på fyra områden
            som är särskilt viktiga:
          </note>
          <note>
            Utbildning. De arbetslösa måste få en bättre utbildning. Det
            reguljära utbildningsväsendet kan användas mycket, mycket mer
            än som hittills varit fallet. Inom komvux är man van vid både
            att expandera och att dra ner, och man kan också göra det på ett
            effektivt sätt.
          </note>
          <note>
            Anställning. Företag skall stimuleras att snabbt anställa arbetslösa.
            Vi måste öka rörligheten. Det är viktigt att se till att företagen
            i alla delar av landet kan anställa nyckelpersoner, de människor
            som just nu behövs.
          </note>
          <note>
            Investeringar. Det är viktigt att företagen nu investerar. En
            ny svarv, en ny symaskin, större lokaler, ja, alla investeringar
            är att föredra framför företagens prishöjningar. Vi måste vårda
            folkhemmet.
          </note>
          <note>
            Skolor skall rustas. Lokaler skall allergisaneras och bostäder
            handikappanpassas. Vi skall göra Sverige miljömässigt bättre genom
            gröna investeringar.
          </note>
          <note>
            Aktiv regionalpolitik. Här krävs det ett samspel mellan vår nationella
            politik och de möjligheter som
          </note>
          <note>
            EU:s strukturfonder innebär vid ett svenskt medlemskap i EU.
          </note>
          <note>
            Det här är de kortsiktiga uppgifterna, och här krävs det omedelbara
            åtgärder. Det jobbar vi i regeringskansliet nu med. Arbetet bedrivs
            i mycket hårt tempo för att kunna presenteras för er. Det gäller
            att komma i gång med nya åtgärder redan den 1
          </note>
          <note>
            januari nästa år.
          </note>
          <note>
            Arbetsmarknadspolitiken måste dock kompletteras med en långsiktig
            strategi. Under de närmaste åren behöver vi skapa flera hundra
            tusen arbetstillfällen. Vi måste göra det för att kunna minska
            bidragsberoendet, öka de offentliga inkomsterna och så långt som
            möjligt klara statsfinanserna med de tillskott som tillväxten
            ger. Vi måste helt enkelt få en mycket stor ökning av sysselsättningen
            i näringslivet för att den vägen säkra välfärdssystemet.
          </note>
          <note>
            Arbetsmarknadspolitiken skall bidra till detta inom ramen för
            en samlad tillväxtpolitik. Denna måste få sitt avstamp i det kunskapslyft
            som skall prägla svenskt arbetsliv och samhällsliv under de närmaste
            åren. Kunskapstillväxt är en grundförutsättning för ekonomisk
            tillväxt på både kort och lång sikt. Nya och utvecklade kunskaper
            skapar framtidens näringsliv.
          </note>
          <note>
            Arbetsmarknads- och arbetslivspolitiken måste förenas. Frågor
            som arbetsorganisation och kompetensutveckling i arbetslivet har
            tidigare betraktats som skilda från andra politikområden - det
            är fel. Det krävs en integration. Arbetsorganisation och kompetens
            är i högsta grad sammanlänkade med tillväxten.
          </note>
          <note>
            Enligt min uppfattning innebär ett medlemskap i
          </note>
          <note>
            EU ökade möjligheter att bedriva en ny arbetsmarknadspolitik.
          </note>
          <note>
            På samma sätt som vi resonerar vill även EU sätta den mänskliga
            kompetensen i centrum.
          </note>
          <note>
            På samma sätt som vi talar EU om en investeringsledd tillväxt.
          </note>
          <note>
            På samma sätt som vi vill EU befrämja de kunskapsintensiva delarna
            i näringslivet. Sverige klarar bättre det uppdrag som väljarna
            har gett oss om vi befinner oss tillsammans med våra europeiska
            vänner än om vi står utanför den kretsen.
          </note>
          <note>
            Herr talman! Jag har i mitt anförande avstått från angrepp på
            den förra regeringen. Det har jag gjort därför att jag tror att
            vi över partigränser skall kunna förenas kring den största uppgiften
            som vi politiker har: att se till att vi med alla medel bekämpar
            arbetslösheten. Klarar vi inte den uppgiften, är det även vi politiker
            - eller rättare sagt politiken - som förlorar. Vi får se det i
            form av ett sjunkande valdeltagande och en misstro mot politikens
            möjligheter. Historien känner fruktansvärda exempel på vad som
            då kan hända. Kampen mot arbetslösheten är därför också en kamp
            för demokratin.
          </note>
          <note type="speaker">
            Anf. 47 ELVER JONSSON (fp) replik:
          </note>
          <note>
            Herr talman! Arbetsmarknadsministern uttryckte sin glädje över
            valresultatet. Jag tycker inte att vi skall missunna honom den
            glädjen. Han säger att det däri ligger ett uppdrag. Visst gör
            det det. Men glöm inte att det både skall passera med godkännande
            i riksdagen och bör leda till framgångsrika resultat.
          </note>
          <note>
            Jag känner också stor sympati för mycket av det som arbetsmarknadsministern
            sade när det gäller att vårda folkhemmet, att få en grönare politik
            - vad det nu exakt kan vara - och den klara bekännelsen till
          </note>
          <note>
            Europasamarbetet. Det är viktigt att det blir sagt i arbetsmarknadsministerns
            jungfrutal här i dag.
          </note>
          <note>
            Jag uppskattar också, herr talman, att det var en del som Anders
            Sundström inte sade. Jag skall inte tala om vad jag möjligen hade
            förväntat mig. I det lägger jag in en rejäl portion hopp.
          </note>
          <note>
            Det är också viktigt att vi tar upp det som ministern sade om
            risken med att tolerera en hög arbetslöshet. Jag tror att det
            är viktigt att denna kammare med en enda stämma säger att arbetslösheten
            måste bekämpas i alla dess delar.
          </note>
          <note>
            Så till några andra frågor. Några nya individuella förmåner skall
            inte kunna förväntas. Nej, det är väl bra att det sägs. Frågan
            är bara vad Anders Sundström menar. Menar han att vi skall göra
            rent hus med 80-
          </note>
          <note>
            talets svindlande affärer och klipparekonomi? I så fall är det
            bra att det sägs. Men det är klart att nya individuella förmåner
            måste finnas för arbete, sparande och nyföretagande. Det måste
            ses till att inte den individuella stimulansen försummas.
          </note>
          <note>
            Det är naturligtvis så att vi har en kort och en lång dimension
            i den här politiken. Men det är ju ingenting nytt. Jag delar uppfattningen
            att det anställs för få, att övertiden är för mycket, att inflationen
            är farligt nära, att flaskhalsarna finns här och att utbildningen
            är viktig. Men det är klart att vi har ett bekymmer, nämligen
            att dem som vi nu bjuder till utbildning är den minst utbildningsbenägna
            gruppen. Det är alltså inte helt enkelt att hantera det här.
          </note>
          <note type="speaker">
            Anf. 48 SONJA REMBO (m) replik:
          </note>
          <note>
            Herr talman! Det är inte svårt att uttrycka sympati för Anders
            Sundströms tankar och idéer i dennes anförande. Det ligger väldigt
            mycket i målsättningarna och i de punkter som han specificerade.
            Jag vill liksom Elver Jonsson uttrycka min tacksamhet över att
            Anders Sundström klart markerade vikten av ett medlemskap i den
            europeiska unionen som ett medel för framtidens arbetsmarknad.
          </note>
          <note>
            Det är inte heller svårt att instämma i att problemen är så gigantiska
            att de kräver samarbete över de politiska gränserna, såväl i denna
            kammare som på andra håll. Men vad Anders Sundström inte sade
            är hur han tänker lösa de här problemen. Det är här som mina mycket
            starka betänkligheter kommer in om vad Socialdemokraterna och
            Anders Sundström egentligen menar när de talar om samarbete och
            samförstånd.
          </note>
          <note>
            De förslag som har vädrats på olika håll och som kom fram under
            valrörelsen och i valmanifestet och som upprepades i regeringsdeklarationen
            innehåller inte någon som helst antydan om att man är beredd att
            samarbeta. Man har hela tiden gått emot de förslag som den borgerliga
            regeringen tidigare har lagt fram och som denna riksdag har beslutat
            om och säger att man nu vill riva upp dem. Är det vad som Anders
          </note>
          <note>
            Sundström menar med samförstånd och samverkan?
          </note>
          <note>
            Anf. 49 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag vill säga till Sonja Rembo att när det gäller
            min och regeringens avsikter att försöka skapa bred uppslutning
            kring arbetslöshetsbekämpningen kommer vi inte att spara på någonting
            i det jobbet. Arbetslöshetsbekämpningen är så central i den socialdemokratiska
            ideologin. Jag tror att riksdagen kommer att märka skillnaden
            i förhållande till den tid när Sonja Rembo och
          </note>
          <note>
            Moderaterna hade ett dominerande inflytande i riksdagen. Vi kommer
            att använda oss av dialogen och samtalet för att åstadkomma ett
            politiskt klimat som är bra i riksdagen men som också leder till
            att människor får jobb. Jag tror att det är väldigt viktigt att
            vi får ett sådant samtal.
          </note>
          <note>
            Trots allt det som ni säger att ni har gjort och som är så väldigt
            bra har arbetslösheten under er period ökat kraftigt. Alla de
            regelförändringar som ni har genomfört har ju lett till en allt
            högre arbetslöshet.
          </note>
          <note>
            Det sammanhänger ju med att det mesta av det som ni har genomfört
            har ni genomfört i strid med antingen fackföreningsrörelsen eller
            socialdemokratin. Det har skapat osäkerhet på arbetsmarknaden.
            Vår avsikt är att försöka skapa fasta spelregler och trygghet,
            men också att bedriva en ekonomisk politik som gör att vi pressar
            ned räntor och får ordning på budgetunderskottet.
          </note>
          <note>
            Jobben skapas inte bara med hjälp av arbetsmarknadspolitiken,
            utan också genom att arbetsmarknadspolitik, näringspolitik och
            ekonomisk politik samordnas i en offensiv tillväxtpolitik. Det
            blir vår stora uppgift. Jag hoppas att Sonja Rembo kommer att
            delta i arbetet med att föra Sverige ut ur den svåra kris som
            vi nu befinner oss i.
          </note>
          <note type="speaker">
            Anf. 50 SONJA REMBO (m) replik:
          </note>
          <note>
            Herr talman! Jag har ägnat hela mitt politiska liv åt att försöka
            medverka till att vi får en ekonomisk stabilitet i Sverige. Glöm
            inte, Anders Sundström, att botten gick ur arbetsmarknaden redan
            1989. Det tar tid att vända en så galopperande arbetslöshet som
            vi var inne i när den tidigare regeringen trädde till.
          </note>
          <note>
            Arbetslöshetsbekämpningen är central. Ja, den är central för
            politiken. Den bör också vara en central punkt för den ekonomiska
            politiken. Men då måste man också föra en ekonomisk politik som
            leder till arbete.
          </note>
          <note>
            Jag vill återge något av vad Anders Sundström sade i en artikel
            i Tiden 1992: Vi är inne i ett sökande efter en ny ekonomisk politik
            som kan hålla arbetslösheten nere i lågkonjunktur och hålla igen
            i högkonjunktur. När borgarna angriper oss och säger att vi inte
            har några svar är det riktigt.
          </note>
          <note>
            Efter att ha lyssnat på den ekonomisk-politiska debatten tidigare
            måste jag konstatera att
          </note>
          <note>
            Socialdemokraterna fortfarande tycks leta efter en ekonomisk
            politik som kan hantera de här problemen.
          </note>
          <note>
            Man vill motarbeta det som OECD säger är en nyckelfaktor för
            att vi skall kunna bryta förstelningen på arbetsmarknaden såväl
            i Sverige som i Europa. Vi måste nämligen upparbeta förmågan till
            förändring och nyskapande. Det måste skapas fler jobb i nya företag
            och branscher för att kompensera för förlusterna i gamla. Det
            är den politiken, Anders
          </note>
          <note>
            Sundström, som vi måste skapa samförstånd omkring, inte den konfrontationspolitik
            som
          </note>
          <note>
            Socialdemokraterna har bedrivit i Sverige i stort sett under
            hela efterkrigstiden.
          </note>
          <note>
            Anf. 51 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag vill bara göra ett par konstateranden. Under
            den gångna treårsperioden har den öppna arbetslösheten ökat från
            3,4 % till 8,1 %.
          </note>
          <note>
            Statsskulden har fördubblats, realräntorna ligger på en fortsatt
            mycket hög nivå. Det är ingen lyckosam period som vi har gått
            igenom.
          </note>
          <note>
            Den regering som nu tillträtt startar i en mycket svår situation
            med ett växande budgetunderskott och en stor statsskuld, en tudelad
            ekonomi där exportindustrin drar, hemmamarknaden står och stampar
            och arbetslösheten faktiskt inte visar några tydliga trendbrott
            nedåt. Så är läget i dag.
          </note>
          <note>
            Finansminister Göran Persson, statsministern och jag har beskrivit
            vår politik. Den bygger för det första på budgetsanering och för
            det andra på att pressa ned räntorna och på en sammanhållen näringspolitik,
            arbetsmarknadspolitik och ekonomisk politik för att den vägen
            lösa Sveriges problem. Vi har sagt att vi vill göra det i samarbete
            med parterna och i gott samförstånd också i riksdagen. Det är
            vårt sätt att jobba med den här frågan. Jag tror att det, när
            de här fyra åren har gått, kommer att visa sig att resultatet
            av dessa vida överstiger det som åstadkoms under den gångna treårsperioden.
            De tre åren var ju faktiskt inte någon bra tid för Sverige.
          </note>
          <note type="speaker">
            Anf. 52 HANS ANDERSSON (v) replik:
          </note>
          <note>
            Herr talman! Anders Sundström var mycket tydlig när det gällde
            vikten av att bekämpa arbetslösheten.
          </note>
          <note>
            Jag delar den uppfattningen fullständigt.
          </note>
          <note>
            Med tanke på arbetsmarknadsministerns anförande förutser jag
            också en nästan total förnyelse av arbetsmarknadspolitiken, från
            passivitet till aktivitet.
          </note>
          <note>
            Jag tolkar vissa passager i det som Anders Sundström läste upp
            så att det nu, kanske för första gången, kommer en rejäl kompetensutvecklingspolitik
            i
          </note>
          <note>
            Sverige. Den har vi efterlyst väldigt länge.
          </note>
          <note>
            Låt mig direkt säga att jag har en annan uppfattning när det
            gäller EU:s insatser på arbetsmarknadsområdet. Det skulle också
            Anders
          </note>
          <note>
            Sundström ha om han såg på verkligheten. Det är permanent långtidsarbetslöshet
            där nere - vi ligger på våra rekordnivåer under en tioårsperiod.
            Det är en kraftfull inriktning just på att avreglera arbetsmarknaden
            i första hand, vilket är någonting som fackföreningsrörelsen i
            Europa har protesterat mot med full kraft. Det är symtomatiskt
            att arbetsmarknadspolitiken ligger inom ramen för det sociala
            fältet. Den ligger inte som en vital del i den ekonomiska politiken,
            tvärtom. Det visar också behandlingen av Delores vitbok. Men vi
            får återkomma till sådana diskussioner.
          </note>
          <note>
            Det har kommit en del signaler från socialdemokratin, åtminstone
            i tidningarna. Det är framför allt Allan Larsson som har varit
            på tapeten.
          </note>
          <note>
            Ett citat ur Svenska Dagbladet säger mycket: Vi har nu ett undantagstillstånd,
            säger Allan Larsson, som motiverar snart sagt varje åtgärd.
          </note>
          <note>
            Därefter kommer ett batteri av åtgärder som tycks handla om ett
            slags facklig privat arbetsförmedling, s.k. jobbsökarklubbar som
            med uthyrningsfirmor ytterligare kommer att stimulera korttidsverksamhet,
            uthyrningsverksamhet och den typen av flexibilitet.
          </note>
          <note>
            Det skulle vara intressant att få arbetsmarknadsministerns kommentar
            till den här typen av inriktning på åtgärderna.
          </note>
          <note>
            Anf. 53 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Låt mig först beträffande EU-
          </note>
          <note>
            medlemskapet säga att om Sverige över huvud taget skall ha någon
            chans att klara de mycket stora problem som vi står inför, måste
            vi ha en snabb ekonomisk tillväxt. Det kräver investeringar av
            såväl svenskt som utländskt kapital. Man kan aldrig lösa det stora
            arbetslöshetsproblem som vi har enbart genom arbetsmarknadspolitiken
            utan också den ekonomiska politiken behövs. Därför är EU-medlemskapet,
            som jag ser det, nödvändigt för att få ordning på svensk ekonomi
            och skapa förutsättningar för ekonomisk tillväxt.
          </note>
          <note>
            Den andra frågan som Hans Andersson tar upp gäller hur vi ser
            på nya åtgärder i den mycket akuta situation som Sverige nu befinner
            sig i. Det finns två områden som det är viktigt att peka på i
            dag.
          </note>
          <note>
            Det ena är att vi redan i dag upplever flaskhalsproblem på arbetsmarknaden.
            Det betyder att människor under ganska lång tid har gått arbetslösa
            och inte skaffat sig den kompetens som behövdes.
          </note>
          <note>
            Arbetsmarknadspolitiken har i den meningen inte fungerat speciellt
            bra. Därför uppträder flaskhalsar redan nu. Därför är det viktigt
            att vi underlättar rekrytering och ser till att företagen nu använder
            konjunkturuppgången för en expansion, ökar sysselsättningen och
            investerar. Det är en del av den diskussion som förts och som
            också Hans Andersson refererar till.
          </note>
          <note>
            Det andra är att uppmuntra alla de människor som under lång tid
            har misslyckats när de sökt jobb.
          </note>
          <note>
            Många av dem drabbas mycket hårt. De bryts ner. Det är psykiskt
            svårt att få nej ett stort antal gånger. Kan vi hitta former för
            dessa människor att gå samman och stärka varandra för att orka
            fortsätta att försöka skaffa sig ett jobb, är det någonting som
            vi skall se oerhört positivt på. Detta är litet av de tankar som
          </note>
          <note>
            Allan Larsson fört fram.
          </note>
          <note type="speaker">
            Anf. 54 HANS ANDERSSON (v) replik:
          </note>
          <note>
            Herr talman! Jag välkomnar i och för sig alla nya och kreativa
            idéer. Men man får vara väldigt försiktigt så att man inte ställer
            till nya problem, skapar nya friktioner och överträder arbetsrättsliga
            principer. Jag förutsätter att sådana här ganska drastiska förändringar
            är något som bör lämnas över till den översyn som i dag sker av
            arbetsmarknadens politik.
          </note>
          <note>
            Jag nämnde i mitt anförande ett antal frågor som jag gärna vill
            ha en kommentar till: Åtgärder mot det oerhörda övertidsuttaget
            och idén att inrätta ett slags framtidsfond, dvs. att ta del av
            de devalveringsvinster som i dag uppstår. De riskerar nu att precis
            som på
          </note>
          <note>
            80-talet spridas till spekulationsekonomin i stället för att
            höja produktiviteten genom att med löntagarinflytandet förbättra
            arbetsorganisation och kompetens.
          </note>
          <note>
            Hur skall kommunerna få resurser så att de slipper att göra neddragningar
            på det sätt som
          </note>
          <note>
            Konjunkturinstitutet har förutspått? Det är en rent meningslös
            rundgång som dessutom är kostsam.
          </note>
          <note>
            Hur skall vi komma till rätta med den fruktansvärda situation
            som invandrarna har på arbetsmarknaden? Vi har över 50 % öppen
            arbetslöshet bland de utomnordiska invandrarna.
          </note>
          <note>
            Detta var några frågor. Låt mig avsluta med att säga att utbildningsbidraget
            är en individuell ersättning. Det är oerhört viktigt för att verkligen
            få stimulanser för att höja kompetensen inom ramen för arbetsmarknadsutbildningen.
            Detta försämrade den borgerliga regeringen så oerhört att vi tappade
            mycket kraft i arbetsmarknadsutbildningen, vilket gynnade den
            passiva väntan med kontantstöd. Här förutser jag att initiativ
            kommer att tas.
          </note>
          <note>
            Anf. 55 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag har några kommentarer till Hans
          </note>
          <note>
            Andersson. Först och främst är det viktigt att vi hinner se över
            alla nya förändringar. Jag har mycket stora förväntningar på den
            parlamentariska utredningen om arbetsmarknadspolitiken. Jag hoppas
            att ni som ingår i utredningen kommer att jobba snabbt.
          </note>
          <note>
            När det gäller frågan om övertid tror jag att man bäst hanterar
            den genom att se till att ha sådana stimulanser att företagen
            väljer att bygga ut kapaciteten framför att höja priserna. Då
            gäller det att se till att rekrytering blir billigare än övertidsuttag
            och att utbyggnad av kapacitet långsiktigt blir mer lönsamt än
            att öka vinsterna. Det är enligt dessa riktlinjer som vi nu jobbar
            i departementet.
          </note>
          <note>
            När det gäller kommunerna och den offentliga verksamheten var
            vi socialdemokrater oerhört tydliga i valmanifestet. Vi sade att
            vi prioriterar de egentliga verksamheterna på bekostnad av transfereringarna
            just därför att de är kärnan i välfärdssystemet - omsorgen, vården
            och utbildningen. Den prioritering som gjordes i valmanifestet
            gäller också i dag. Om detta återkommer vi så småningom till riksdagen.
          </note>
          <note>
            Hans Andersson tar upp en rad frågor som också jag är bekymrad
            över. Men jag behöver några veckor till för att fundera över hur
            jag skall hantera frågorna.
          </note>
          <note>
            Jag hoppas att det accepteras.
          </note>
          <note type="speaker">
            Anf. 56 HELENA NILSSON (c) replik:
          </note>
          <note>
            Herr talman! Jag välkomnar också att arbetsmarknadsministern
            här i kammaren säger att han med alla medel skall bekämpa arbetslösheten.
          </note>
          <note>
            I mitt anförande tog jag upp de långsiktiga jobben.
          </note>
          <note>
            Anders Sundström presenterade i korthet att miljöinvesteringar
            skall göras, bl.a. allergisanering och upprustning av skolor.
            Det är bra. Men detta är ju på kort sikt. Jag skall låta Anders
            Sundström få jobba några veckor till för att se om också de idéer
            vi har till långsiktiga miljöjobb kan få gehör hos honom och socialdemokraterna.
          </note>
          <note>
            Däremot vill jag nu ställa en annan fråga till
          </note>
          <note>
            Anders Sundström. I anförandet sade han att rörligheten för nyckelpersoner
            skulle öka. Innebär detta att det stannar vid nyckelpersonerna?
            Eller innebär det att man tänker sätta i gång en ny omfattande
            flyttlasspolitik som har kännetecknat tidigare socialdemokratiska
            regeringar?
          </note>
          <note>
            Jag vill rikta uppmärksamhet på att befolkningen i landsbygden
            nu ökar för första gången på länge. Man har känt en framtidstro
            ute i landsbygden. Det skulle vara förödande med en ny flyttlasspolitik.
          </note>
          <note>
            Kort också om det som presenterades om utbildning, t.ex. den
            reguljära utbildningen på komvux. Då vill jag bara skicka med:
            Glöm inte människorna som är över 45 år, som inte hade förmånen
            att få gå i nioårig grundskola när de var i tonåren.
          </note>
          <note>
            Anf. 57 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Låt mig först berätta för riksdagens ledamöter att
            jag, när jag numera åker från min bostad hemma i Piteå hit till
            Stockholm på måndagsmorgnarna, åker en kort bit på en motorväg
            ut genom stan. Den har byggts under den förra borgerliga regeringsperioden.
            Det är den första motorvägen i Norrbotten. Det har byggts en hel
            del motorvägar under den gångna treårsperioden. Vi kommer att
            välja investeringar som har mer av grön profil än vad vi har haft
            under den gångna treårsperioden.
          </note>
          <note>
            Beträffande den andra frågan om de regionala skillnaderna vill
            jag säga att de ökar just nu.
          </note>
          <note>
            Arbetslöshetsstatistiken visar att just när konjunkturen vänder
            uppåt, ökar de regionala skillnaderna. De har ju dolts av det
            faktum att vi har haft en mycket hög arbetslöshet. Det har inte
            heller funnits någon efterfrågan i de regioner som traditionellt
            har haft bra efterfrågan. Så i den meningen, Helena Nilsson, har
            vi tillsammans ett jättejobb med att försöka åstadkomma en situation
            där efterfrågan fördelas ut över hela landet.
          </note>
          <note>
            När det gäller flyttlasspolitiken vill jag säga att vi har inga
            planer på att upprepa det som hände under
          </note>
          <note>
            50-talet, då skogsbruk och småbruk rationaliserades bort. Däremot
            kommer rörligheten att öka i framtiden åt bägge hållen - människor
            kommer att flytta från stad till land och från land till stad.
            Det är någonting som kommer att fortgå och som vi inte skall vara
            negativa till, vi som bor i de perifera områdena, utan det är
            någonting som är positivt.
          </note>
          <note>
            Men vad vi skall se till är att vi inte skapar flaskhalsar, som
            sedan sprider sig in i den totala arbetsmarknaden och leder till
            kraftig inflation.
          </note>
          <note type="speaker">
            Anf. 58 HELENA NILSSON (c) replik:
          </note>
          <note>
            Herr talman! Det gläder Anders Sundström att åka på motorvägar,
            byggda av den borgerliga regeringen, när han skall hit till Stockholm,
            och jag tycker också att det är viktigt att man kan ta sig fram
            i olika delar av landet. Jag välkomnar också, om det kan ske,
            att man bygger vägar samtidigt som man håller en grön profil och
            det finns ett decentraliseringssyfte med den typen av investeringar.
          </note>
          <note>
            Jag välkomnar också att man när det gäller att åtgärda de regionala
            skillnaderna försöker göra investeringar så att människor slipper
            flytta och att man ser regionerna som en tillgång, inte minst
            i det europeiska perspektivet. Därmed välkomnar jag också att
            Anders Sundström tycker att det är bra med ett medlemskap i EU
            också för att lösa arbetslöshetsproblemen.
          </note>
          <note>
            Det är bra att Anders Sundström säger att han inte vill ha tillbaka
            50-talets flyttlasspolitik. Men det var inte bara småbrukens rationalisering
            som låg bakom den politiken, utan det var ju att industrin, med
            olika stöd, etablerade sig i storstäderna och erbjöd jobb, samtidigt
            som inga alternativ fanns ute i landet, utan människor var tvingade
            att flytta.
          </note>
          <note>
            Vi ser nu att i befolkningen på landsbygden saknas den generation
            som flyttade med sina föräldrar till storstäderna, men ändå flyttar
            människor tillbaka till landsbygden, vilket jag välkomnar.
          </note>
          <note>
            Anf. 59 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Det kommer att vara en strävan att regionalpolitiken
            fungerar och att det leder till en uppgång i sysselsättningen
            i hela landet, inte bara i de regioner som först får drag i ekonomin.
            Jag har ingen annan uppfattning än att det är väldigt viktigt
            att vi lyckas med det.
          </note>
          <note>
            Däremot tror jag att det är värdefullt att vi människor rör oss
            i landet, att det är bra för oss norrlänningar att då och då rekrytera
            någon söderifrån till våra företag, på samma sätt som det kan
            vara en fördel att någon norrifrån då och då rekryteras till något
            jobb i Stockholm.
          </note>
          <note type="speaker">
            Anf. 60 EVA BJÖRNE (m):
          </note>
          <note>
            Fru talman! Ett EU-medlemskap innebär för
          </note>
          <note>
            Sverige en positiv utveckling. För sysselsättning och företagande
            i Västernorrlands län är ett EU-
          </note>
          <note>
            medlemskap en nödvändighet.
          </note>
          <note>
            I Västernorrland har vi flera stora exportföretag.
          </note>
          <note>
            Det är t.ex. skogsindustrier, mekaniska industrier, kemisk-tekniska
            industrier och metallindustrier, en bred uppsättning kvalificerade
            företag som i hög grad är beroende av att vi är medlemmar i den
            Europeiska unionen.
          </note>
          <note>
            Två stora skogsindustrier, SCA och MoDo, säljer t.ex. den allra
            största delen av sina produkter utanför
          </note>
          <note>
            Sverige. Vi vet nu att Finland sagt ja till
          </note>
          <note>
            Gemenskapen. Skulle vi hamna utanför, innebär det en stor fördel
            för finsk export av skogsprodukter inom
          </note>
          <note>
            EU och en stor nackdel för våra västernorrländska skogsprodukter.
            Vi kan med stor sannolikhet förmoda att EU-medlemmen Finland kommer
            att favoriseras handelsmässigt i jämförelse med icke-medlemmar.
          </note>
          <note>
            Under 80-talet, när den dåvarande socialdemokratiska regeringen
            förde en EG-fientlig politik, förvärvade främst SCA företag utomlands,
            i
          </note>
          <note>
            Österrike, Frankrike och England, för att gardera sig och finnas
            inom den stora EU-marknaden. Så lade den dåvarande regeringen
            om sin politik och ansökte om
          </note>
          <note>
            EG-medlemskap. Det innebar att de här företagen åter gjorde nyinvesteringar
            i länet och i Sverige. Bl.a.
          </note>
          <note>
            tillverkningen av LWC-papper kom i gång. LWC-
          </note>
          <note>
            papper är ett glättat, bestruket papper som används främst till
            flerfärgstryck i reklamskrifter.
          </note>
          <note>
            Vi skall ha klart för oss att den politik som bedrevs under 80-talet
            innebär att nyinvesteringar i massa- och pappersfabriker för framställning
            av tidningspapper inte längre görs i Västernorrland. De har för
            gott flyttat ned till kontinenten. De nyinvesteringar som görs
            i länet när det gäller pappersframställning handlar om papper
            som LWC, som kräver färskt virke för tillverkningen.
          </note>
          <note>
            SCA har nu långt framskridna planer på att investera ytterligare
            ca 4 miljarder i en LWC-fabrik i
          </note>
          <note>
            Sundsvall. Jag frågar mig ängsligt: Vad händer med den investeringen,
            om vi säger nej till EU?
          </note>
          <note>
            Skogsindustrin är dessutom landets i särklass största intjänare
            av utländsk nettovaluta. Den är livsviktig inte bara för Västernorrland
            utan för hela
          </note>
          <note>
            Sverige.
          </note>
          <note>
            Högteknologin och informationsteknologin är det område där ny
            företagsamhet finns. Den teknologin är mindre beroende av närhet
            till kunderna och kan med fördel bedrivas även i glesbygd. I Västernorrland
            finns goda förutsättningar för denna typ av företagsamhet. Det
            finns kunnande och det finns relativt väl utbyggd data- och telekommunikation.
          </note>
          <note>
            Både svenska och utländska investerare kommer säkert att vara
            intresserade av detta - kunskap och kommunikationsmöjligheter
            - för nyetablering.
          </note>
          <note>
            Etableringar kan göras på platser där livskvaliteter som naturupplevelser
            av olika slag finns inpå husknuten och den relativt stora staden
            kan nås på pendelavstånd.
          </note>
          <note>
            Under åren 1992-93 försvann åtminstone 12 000
          </note>
          <note>
            arbetsplatser i länet. EU:s fonder är därför viktiga som extra
            morötter för dem som tänker starta eller bygga ut företagsamhet.
            Det finns i dag inom länet långt utarbetade produkter som saknar
            kapital och som skulle kunna bli verklighet med de extra tillskott
            som dessa fondmedel utgör.
          </note>
          <note>
            Det befintliga näringslivet likväl som det framtida är alla ytterst
            beroende av ett medlemskap. Skulle
          </note>
          <note>
            Sverige komma att hamna utanför EU, betyder det sämre möjligheter
            på alla sätt. De stora företagen, exportföretagen, skulle återigen
            välja att göra sina investeringar utanför länet, utanför landet.
            När de stora företagen minskar sin verksamhet i länet, påverkar
            det negativt alla de små serviceföretag som vuxit upp kring de
            stora företagen. Många av dem kommer att försvinna.
          </note>
          <note>
            Det allmänna företagsklimatet kommer att påverkas - företagen
            kommer i konkurrens med företag inom EU att tvingas verka med
            lägre avkastningskrav, som ger sämre möjligheter, och det kommer
            att bli en negativ, nedåtgående trend.Inom länet, speciellt i
            Sundsvall, arbetar vi internationellt för att sprida miljökunskaper
            från länet till främst länder i Östeuropa. Ett medlemskap skulle
            öka de möjligheterna betydligt, samtidigt som våra egna ekonomiska
            möjligheter att arbeta för god miljö ökar.Ett utanförskap skulle
            betyda att alla dåliga krafter samverkade för arbetslöshet och
            tillbakagång för länet, medan ett medlemskap innebär växande företag
            och nya företag och möjligheter till ökade satsningar på bl.a.
            den högre utbildningen inom länet.Ett utanförskap skulle vara
            ytterst olyckligt för
          </note>
          <note>
            Sverige och för Västernorrland i synnerhet.
          </note>
          <note type="speaker">
            Anf. 61 AGNE HANSSON (c):
          </note>
          <note>
            Fru talman! Ingen kedja är starkare än dess svagaste länk. Därför
            är en sysselsättningspolitik som utgår från att skapa varaktiga
            jobb i alla delar av landet nödvändig.
          </note>
          <note>
            Jag tänker i mitt inlägg ta upp sysselsättningen ur ett regionalpolitiskt
            perspektiv med utgångspunkt i mitt eget län. Inte minst det som
            har hänt de senaste åren är talande exempel som motiverar en fortsatt
            decentraliserad grundsyn i sysselsättningsfrågorna.
          </note>
          <note>
            Vidare kommer jag att ta upp byggandet ur ett sysselsättningsperspektiv.
          </note>
          <note>
            Under den senaste mandatperioden har kraftiga satsningar gjorts
            på infrastrukturen i Kalmar län.
          </note>
          <note>
            Sådana exempel är Stångådalsbanans utbyggnad genom länet, Kust-till-kust-banan
            med rustad bana och moderna snabbtågsvagnar, Dackeledens förverkligande
            som genomfartsled för nord- och sydgående vägtrafik och en kraftig
            upprustning av de mindre vägarna i länet.
          </note>
          <note>
            Regionalpolitiken har utvecklats. Anslagen har tredubblats. Kommunerna
            i norra länsdelen är alla nu tillfälligt stödområde. Antalet högskoleplatser
            till länets högskola har ökat.
          </note>
          <note>
            Det är oerhört viktigt att denna politik med regionalpolitisk
            profil får fullföljas. Det som nu hänt är inte tillräckligt, men
            det visar att det är rätt väg att starta en process för att öka
            förutsättningarna för självhjälp och skapa förutsättningar för
            arbete.
          </note>
          <note>
            Infrastruktursatsningarna stärker länet för en ny tillväxtperiod,
            och detta i kombination med förbättrade villkor för företagen
            skapar förutsättningar för varaktiga jobb också i glesbygden och
            i glesbygdslän som Kalmar län.
          </note>
          <note>
            Att området blivit tillfälligt stödområde har givit
          </note>
          <note>
            150 nya jobb till en mycket låg kostnad för staten -
          </note>
          <note>
            runt 130 000 per arbetstillfälle. Det är oerhört viktigt att
            gå vidare på den vägen.
          </note>
          <note>
            Det gäller att utnyttja den nya teknikens möjligheter för att
            flytta jobben till människorna och inte tvärtom. Vad vi i Kalmar
            län behöver är mer av elektroniska vägnät och fortsatt förbättrad
            infrastruktur istället för en Öresundsbro och
          </note>
          <note>
            Dennispaket. Vi behöver en fortsatt förbättrad riskkapitalförsörjning
            av ICA-modell för småföretagen där bidrag byts mot statliga garantier
            och öronmärkt riskkapital för kvinnors företagande.
          </note>
          <note>
            När jag hörde arbetsmarknadsministerns tal om att skapa flera
            gröna jobb utgick jag självfallet ifrån att han är beredd att
            stoppa betongprojekten och ersätta dem med just sådana jobb.
          </note>
          <note>
            När det gäller diskussionen om motorvägsbyggen har jag också
            en speciell hälsning från min partikollega Per-Ola Ericsson: Den
            motorväg som
          </note>
          <note>
            Anders Sundström åker på togs fram av just
          </note>
          <note>
            Socialdemokraterna. Centern reserverade sig mot det beslutet.
            Jag beklagar att arbetsmarknadsministerns intresse för sysselsättningsfrågorna
            inte sträckte sig lika långt som talarlistan i kammaren gör.
          </note>
          <note>
            Fru talman! Det som händer på byggsidan har också betydelse för
            jobben och sysselsättningen i
          </note>
          <note>
            Kalmar län, förutsatt att politiken blir den rätta. Den avdragsrätt
            som Centern tog initiativet till och var med om att införa för
            snart två år sedan är ett tydligt exempel på hur decentraliserade
            jobb skapas och koncentrationsbyggandet undviks. Åtgärden har
            hittills, efter sju månaders effektiv tid, givit ungefär
          </note>
          <note>
            8 000 extra jobb och en nettointäkt för staten på drygt
          </note>
          <note>
            1,5 miljarder i form av inbesparad a-kassa, ökade momsintäkter
            och mer bolagsskatt.
          </note>
          <note>
            Särskilt intressant är det faktum att avdragsrätten varit särskilt
            effektiv i glesbygder och områden med hög andel småhusbebyggelse.
          </note>
          <note>
            Andelen nyskapade jobb enligt småhusregeln ligger så högt som
            på 96 %. Det visar vilken betydelse avdragsrätten också har för
            att samtidigt få bort svartjobben och stärka samhällsekonomin.
            En mycket viktig sysselsättningspolitisk fråga är därför att nu
            permanenta avdragsrätten för reparationer av småhus.
          </note>
          <note>
            För sysselsättningen inom byggandet är det också viktigt att
            vi skapar långsiktiga och stabila regler för bostadsfinansieringen.
            Centern har länge arbetat för det, och det kräver framför allt
            att osäkerhetsmomenten i finansieringsreglerna rensas bort.
          </note>
          <note>
            Att ge lösningarna en bred politisk förankring skulle innebära
            en ytterligare styrka.
          </note>
          <note>
            Socialdemokraterna har talat mycket om det i opposition. Nu finns
            det möjligheter för
          </note>
          <note>
            Socialdemokraterna att visa detta i regeringen. Vi har från Centerns
            sida lagt fram en rad förslag som som är värda att pröva, diskutera
            och fatta beslut om.
          </note>
          <note type="speaker">
            Anf. 62 SIGGE GODIN (fp):
          </note>
          <note>
            Fru talman! Sverige brottas med efterkrigstidens största arbetslöshet,
            trots gigantiska insatser av den borgerliga regeringen. Den fördelas
            över hela vårt land, och det krävs ett långsiktigt och tålmodigt
            arbete för att komma till rätta med arbetslösheten i hela landet.
          </note>
          <note>
            Vi vet att lågkonjunktur och långtidsarbetslöshet börjar först
            i glesbygdsområdena och minskar senare där än i övriga landet.
          </note>
          <note>
            Den gamla regeringen har gjort stora ansträngningar för att komma
            till rätta med statens ekonomi, pressa ned budgetunderskottet,
            sänka räntorna och stimulera investeringarna i främst småföretagen
            över hela landet, men också för att anpassa arbetsrätten till
            de allra minsta företagen. Allt detta har man gjort för att pressa
            tillbaks arbetslösheten.
          </note>
          <note>
            Folkpartiet liberalerna har i en följd av år krävt att regionalpolitiken
            i högre grad måste rikta sig mot de mindre företagen. I dag erkänner
            alla partier att det är i de små företagen som de nya jobben kommer
            att finnas.
          </note>
          <note>
            En viss anda, som stimulerar egna initiativ och eget företagande,
            är ofta förhärskande på de orter där småföretagen har god grogrund.
            En sådan anda kan inte kommenderas fram på central nivå, utan
            den måste få växa fram underifrån.
          </note>
          <note>
            Statens uppgifter blir då att underlätta framväxten av nya företag
            och stimulera kreativa miljöer. För att detta skall vara möjligt
            krävs klara besked om hur utbildning, forskning och utveckling
            inte minst vid små och medelstora högskolor skall fungera, hur
            satsningar på infrastrukturen skall fullföljas och hur kreativa
            miljöer skall skapas.
          </note>
          <note>
            Fru talman! Jag har med ljus och lykta sökt i regeringsförklaringen
            efter några ord om regionernas utveckling och den tänkta regionalpolitiken.
          </note>
          <note>
            Regeringsförklaringen är tom och innehållslös.
          </note>
          <note>
            Ingenting finns att hämta om regionernas utveckling och småföretagens
            utvecklingsmöjligheter i landets glesbygder.
          </note>
          <note>
            Kommer regeringen att nedmontera den progressiva regionalpolitik
            som den borgerliga regeringen förde? Skall Sverige återgå till
            den avslagna regionalpolitik som Socialdemokraterna förde vid
            förra regeringstillfället? Hur blir det med forskning och utveckling
            vid de små och medelstora högskolorna? Utbildningsministern hotar
            ena dagen med lägre anslag, och andra dagen skall han utveckla
            de små högskolorna. Hur blir det? Skall regeringen utveckla de
            små högskolorna genom lägre anslag?
          </note>
          <note>
            Frågan måste ställas.
          </note>
          <note>
            Hur blir det med småföretagens möjligheter till riskkapital?
            Återinförs dubbelbeskattningen och skatten på arbetande kapital?
            Vad händer med
          </note>
          <note>
            Norrlandsfonden? Skapas några nya möjligheter till riskkapital?
            Jag har massor med frågor att ställa. Det hade varit klädsamt
            om arbetsmarknadsministern hade vågat, velat och intresserat sig
            för att vara här någon liten stund för att svara på frågorna.
          </note>
          <note>
            Kommunikationerna har fått betydande tillskott under den förra
            regeringsperioden. Hur blir det med satsningar på telekommunikationer,
            järnvägar och inlandsvägar i framtiden? Skall Botniabanans utbyggnad
            förverkligas, eller skall den inte förverkligas, som förre socialdemokratiska
            trafikutskottsordförande hävdade? Hur blir det men
          </note>
          <note>
            Inlandsbanans framtid? Läggs den ner, som den förre socialdemokratiska
            kommunikationsministern krävde?
          </note>
          <note>
            Hur blir det mad Atlantbanans upprustning? Vi vet att många socialdemokratiska
            kommunalråd under valet har lovat att Atlantbanan skall rustas
            upp. Vid tisdagens frågedebatt sade kommunikationsministern nej.
            Det finns inga ekonomiska förutsättningar. Så gick det med det
            vallöftet.
          </note>
          <note>
            Kan glesbygdslänen få fullvärdiga telekommunikationer förverkligade
            under denna mandatperiod? Skall riksteletaxan avvecklas inom länen
            och regiontaxa gälla i samtliga glesbygdslän, så att rättvisa
            skipas mellan glesbygd och storstad?
          </note>
          <note>
            Fru talman! Sverige har mycket stora ekonomiska problem som måste
            lösas. Hur skall den socialdemokratiska regeringen lösa den ekonomiska
            krisen, få ner räntorna och få fram betydande investeringar i
            småföretagen?
          </note>
          <note>
            Det har blivit litet bättre. Den borgerliga regeringen har vänt
            den ekonomiska krisen. Nu spirar framtidstro och investeringsvilja.
            Men vi vet att medlen till de regionalpolitiska företagsstöden
            kommer att vara slut vid årsskiftet. Kommer regeringen att omfördela
            medel så att investeringar i riktiga jobb kommer fram även i våra
            glesbygder?
          </note>
          <note>
            Socialdemokraterna motsatte sig att 800 miljoner avsattes till
            snabba investeringar i landsbygdens småföretag. Jag anser att
            det var en riktig satsning.
          </note>
          <note>
            Hur kommer arbetsmarknadsministern att agera för att denna optimism
            inte skall förtvina utan utvecklas och ge arbete till alla dem
            som drabbats av arbetslöshet?
          </note>
          <note>
            Fru talman! Sverige behöver skapa förutsättningar för en utveckling
            av hela landet. Innovatörer och nyskapare måste ges goda utsikter
            om Sverige skall klara arbetslösheten och få till stånd investeringar
            i hela landet.
          </note>
          <note>
            Självfallet är det viktigt att spara och komma till rätta med
            budgetunderskottet, pressa ner räntorna och få igång investeringarna.
            Men insatserna måste vara rättvisa. Regioner får inte ställas
            mot varandra.
          </note>
          <note>
            Fru talman! Tillväxt i hela landet ger bättre förutsättningar
            att klara av budgetunderskottet samtidigt som det ger framtidstro
            och skaparanda.
          </note>
          <note>
            Anf. 63 LISBETH STAAF-IGELSTRÖM
          </note>
          <note>
            (s):
          </note>
          <note>
            Fru talman! Även om det finns glädjeämnen i
          </note>
          <note>
            Värmland - såsom att skosindustrin går bra och att man planerar
            att investera, att högskolan i Karlstad har expanderat och fortsätter
            att så göra, att Värmland har en mycket god livsmiljö och ett
            rikt kulturliv - är ändå situationen på många håll bekymmersam
            med hög arbetslöshet och djupa strukturproblem på vissa orter.
          </note>
          <note>
            Arbetslöshetssiffrorna för september månad visar att Värmland
            ligger på fjärde bästa plats i riksligan när det gäller antalet
            öppet arbetslösa. Den främsta anledningen till detta är att vi
            har många människor i arbetsmarknadspolitiska åtgärder.
          </note>
          <note>
            Men om vi lägger ihop antalet öppet arbetslösa och de som finns
            i olika åtgärder blir bilden en annan.
          </note>
          <note>
            Då hamnar Värmland någonstans på fjärde, femte plats från botten.
            Utöver de öppet arbetslösa finns även ca 6 000 deltidsarbetslösa
            värmlänningar, främst kvinnor.
          </note>
          <note>
            Den prognos över utvecklingen på arbetsmarknaden i Värmland som
            länsarbetsnämnden nyligen presenterade andas en försiktig optimism.
          </note>
          <note>
            Den öppna arbetslösheten beräknas sjunka med drygt
          </note>
          <note>
            2 000 personer de närmaste åren. Men detta är under förutsättning
            att de arbetsmarknadspolitiska åtgärderna inte minskas.
          </note>
          <note>
            I prognosen konstateras också att det grupper som i nuläget är
            utsatta på arbetsmarknaden även i fortsättningen kommer att vara
            det. Det gäller ungdomar, kvinnor, handikappade och flyktingar.
          </note>
          <note>
            Lågkonjunkturen och den förda borgerliga politiken har lämnat
            efter sig mycket stora grupper med svag konkurrenskraft.
          </note>
          <note>
            Intresset i arbetslivet för att förebygga utslagning är lågt,
            konstaterar länsarbetsnämnden vidare, och än mindre är engagemanget
            för att skapa öppningar för dem som redan är arbetslösa.
          </note>
          <note>
            Kvinnornas andel bland de arbetslösa i Värmland ökar till följd
            av att den offentliga sektorn krymper eller står stilla. Eftersom
            alternativa arbeten ofta saknas för kvinnor som blir av med sina
            jobb inom exempelvis administration eller omsorg förväntas problemet
            växa.
          </note>
          <note>
            Kvinnorna dominerar även bland de deltidsarbetslösa, och utvecklingen
            mot lösare och mer tillfälliga anställningar ger anledning att
            befara att andelen arbetslösa kvinnor kommer att bestå.
          </note>
          <note>
            Fru talman! För att skapa sysselsättning och en väl fungerande
            arbetsmarknad samt för att utveckla ett glesbygdslän som Värmland
            behövs bra kommunikationer.
          </note>
          <note>
            Det är därför glädjande att efter många års arbete beslut fattats
            som gör att en ny länsflygplats för
          </note>
          <note>
            Värmland kan byggas. När det gäller järnvägen har en efterlängtad
            upprustning av Värmlandsbanan Laxå-
          </note>
          <note>
            Charlottenberg kommit till stånd, vilket gör det möjligt att
            om några år trafikera hela sträckan
          </note>
          <note>
            Stockholm-Oslo med snabbtåg. Det behövs dock ytterligare satsningar
            på järnvägstrafiken, bl.a. en ny bandel som minskar restiden mellan
            Karlstad och
          </note>
          <note>
            Göteborg.
          </note>
          <note>
            På vägsidan har skett och pågår vissa upprustningar. Men det
            återstår ett antal angelägna satsningar på riksvägarna och länsvägarna.
            Det är också viktigt att medel anslås till upprustning och underhåll
            av det mindre vägnätet.
          </note>
          <note>
            Telekommunikationerna och deras informationsteknologi måste också
            förbättras.
          </note>
          <note>
            I Värmland finns även ett stort behov av upprustning av offentliga
            byggnader såsom skolor, dagis, äldrebostäder, m.m. Därför är det
            av största vikt att ett ROT-program kommer till stånd.
          </note>
          <note>
            Arbetsmarknadspolitiken måste läggas om för att motverka inflationsdrivande
            flaskhalsar och höja kompetensen i arbetslivet. Ungdomsarbetslösheten
            måste bekämpas. Vi socialdemokrater vill göra
          </note>
          <note>
            Värmland till ett försökslän på detta område. Alla ungdomar under
            25 år skall har ett arbete eller utbildning.
          </note>
          <note>
            För att bredda kvinnors arbetsmarknad behövs speciella åtgärder.
            I norra Värmland har ett projekt påbörjats som jag anser vara
            mycket bra.Det är ett kvinnligt utvecklingscentrum som riktar
            sig till kvinnor som har idéer och som vill göra något för andra
            kvinnor samtidigt som de vill utveckla sig själva.
          </note>
          <note>
            Kvinnor som arbetar inom vård och omsorg orkar i allmänhet inte
            arbeta heltid fram til sin pensionering.
          </note>
          <note>
            De drabbas t.ex. ofta av förslitningsskador på grund av tunga
            lyft och stress. De försök som gjorts med 6
          </note>
          <note>
            timmars arbetsdag på andra håll i landet är intressanta. I Värmland
            vill vi socialdemokratiska kvinnor initiera ytterligare försöksverksamhet
            på detta område.
          </note>
          <note>
            Fru talman! I morgon bitti är det nästan 11 000
          </note>
          <note>
            värmlänningar som vaknar, stiger ur sin säng, äter sin frukost
            och sedan tänker: Vad skall jag göra i dag? De är arbetslösa och
            har inget arbete att gå till. Det behövs kraftfulla åtgärder för
            att minska arbetslösheten i mitt hemlän och i hela landet.
          </note>
          <note type="speaker">
            Anf. 64 TANJA LINDERBORG (v):
          </note>
          <note>
            Fru talman! Sedan några år tillbaka har de höga arbetslöshetstalen
            stått i fokus i debatten. Oasett var vi har rört oss i det svenska
            samhället har frågan kommit på tal. Det är helt naturligt, eftersom
            så oerhört många människor är direkt eller indirekt drabbade av
            arbetslösheten.
          </note>
          <note>
            Jag tyckte att statsministern gav en bra beskrivning i regeringsförklaringen.
            Han sade så här:
          </note>
          <note>
            Arbetslösheten skär som en kniv genom det svenska välfärdssamhället.
          </note>
          <note>
            Jag tror att något av det värsta som kan hända en människa är
            att inte vara behövd, att tvingas leva på bidrag i stället för
            egenhändigt intjänade pengar.
          </note>
          <note>
            Fru talman! Arbetslösheten har drabbat alla kategorier, såväl
            man som kvinna, gammal som ung, högutbildad som lågutbildad.
          </note>
          <note>
            Nu har konjunkturen vänt, och för första gången på länge får
            vi rapporter om att den öppna arbetslösheten minskar. Men det
            finns orosmoln, det har även andra vittnat om här i dag.
          </note>
          <note>
            Sedan årsskiften har nämligen antalet kvarstående arbetslösa
            kvinnor ökat med 11 000. Under samma tidsperiod har antalet arbetslösa
            män minskat med
          </note>
          <note>
            29 000. Jag ser det här som mycket allvarligt. Vi får nämligen
            inte glömma bort att antalet deltidsarbetslösa har ökat med 18
            000, varav 15 000
          </note>
          <note>
            är kvinnor.
          </note>
          <note>
            Det här är kolossalt allvarliga signaler, och detta har Vänsterpartiet
            otaliga gånger varnat för under valrörelsen.
          </note>
          <note>
            Häromdagen fick vi dessutom genom Statistiska centralbyrån veta
            att allt fler kvinnor hamnar utanför arbetskraften därför att
            det är meningslöst att stå i arbetslöshetskön. Kvinnors återgång
            till spismarknaden börjar bli ett faktum.
          </note>
          <note>
            Att det blir så här beror naturligtvis på den könsuppdelade arbetsmarknaden,
            där män jobbar med hårda varor och kvinnor jobbar med mjuka.
          </note>
          <note>
            Kvinnors traditionella arbetsmarknad håller på att krympa dramatiskt.
            Förut hade vi en hög städstandard på våra arbetsplatser. När det
            blev sämre tider började de flesta företag införa varannandagsstädning.
            Det är heller inte särskilt ovanligt nu för tiden med veckostädning.
            Det här har naturligtvis bidragit till minskade arbetstillfällen
            för kvinnor i allmänhet och för invandrarkvinnor i synnerhet.
          </note>
          <note>
            Inom handelns område har det skett stora strukturrationaliseringar.
            Den ökade priskonkurrensen har medfört att många affärer har gått
            över till s.k.
          </note>
          <note>
            pallhandel, som är betydligt mindre personalintensiv.
          </note>
          <note>
            Ökad datorisering på arbetsplatserna har gjort att många kontorister
            har blivit arbetslösa. Mitt första jobb var t.ex. på en skrivbyrå,
            där jag skrev rent andras manuskript. Nu är sådana arbetsuppgifter
            överflödiga. Själv har jag suttit vid en dator i dag och skrivit
            in mitt manuskript, och jag tror att många andra här har gjort
            detsamma.
          </note>
          <note>
            Den absolut största orsaken till den minskade kvinnoarbetsmarknaden
            är naturligtvis neddragningarna inom den offentliga sektorn, där
            över 100 000 arbetstillfällen har försvunnit. De som nu är kvar
            inom den offentliga sektorn går på marginalen av sin förmåga.
            Det finns som jag ser det en mycket stor risk att många kommer
            att slitas ut i förtid.
          </note>
          <note>
            De arbetsmarknadsåtgärder som har funnits att tillgå är enligt
            min mening mycket manligt inriktade.
          </note>
          <note>
            Till en viss del kan jag faktiskt förstå det, eftersom den förra
            regeringen gav ganska tydliga exempel på vad som kunde vara lämpliga
            ALU-projekt, nämligen renovering av klubblokaler och liknande.
            De kommunala beredskapsarbetena har mestadels varit skogs- och
            naturvårdsarbeten samt jobb av investeringskaraktär. Andra kommunala
            beredskapsjobb skulle nämligen ha tangerat "vanliga jobb", och
            den sektorn är därför stängd för beredskapsarbeten. Landstingssektorn
            har också nästan varit stängd.
          </note>
          <note>
            Det här är faktorer som har gjort att kvinnors långtidsarbetslöshet
            minskar i långsammare takt än männens. Hans Andersson har talat
            om de försämrade utbildningsbidragen, som också har slagit hårt
            särskilt mot kvinnor.
          </note>
          <note>
            Om jag har förstått det hela rätt kommer regeringen nu att sätta
            in kraftfulla åtgärder för att få ner arbetslösheten. Det som
            har nämnts är särskilda åtgärder för ungdomar. Det är bra, eftersom
            ungdomsarbetslösheten utan tvivel också är ett kvinnoproblem.
          </note>
          <note>
            Det har också nämnts att det är aktuellt med kraftfulla satsningar
            på telekommunikationerna, som skall byggas ut, underhåll av vägar
            och järnvägar och att offentliga byggnader skall rustas upp.
          </note>
          <note>
            Vad är det vi hör? Jo, det är återigen kraftfulla satsningar
            på männens arbetsmarknaden, ingenting om kvinnojobben. Jag ser
            det här som en mycket allvarlig brist i regeringens ambitioner
            att komma till rätta med arbetslösheten, och särskilt gäller det
            regeringens ambitioner att främja jämställdheten mellan kvinnor
            och män.
          </note>
          <note>
            Vi kvinnor har under lång tid tjänat som konjunkturutjämnare.
            Vi ställer inte upp på det längre.
          </note>
          <note>
            I riksdagen har vi erövrat nästan halva makten. Nu måste vi få
            erövra halva makten över arbetsmarknaden.
          </note>
          <note>
            Fru talman! Anledningen till att jag har tagit upp kvinnors situation
            på arbetsmarknaden är att jag är oerhört rädd för att vi kommer
            att få en ny underklass i det svenska samhället. Jag hoppas därför
            att den delegation som skall tillsättas för att vidareutveckla
            politiken för jämställdhet får klara och entydiga signaler om
            att ägna särskild uppmärksamhet åt det växande hotet mot kvinnors
            situation på arbetsmarknaden.
          </note>
          <note type="speaker">
            Anf. 65 MONICA GREEN (s):
          </note>
          <note>
            Fru talman! Nu måste alla krafter sättas in för att minska arbetslösheten
            i Europa, i Sverige och i våra respektive län - i mitt fall handlar
            det om Skaraborgs län. Nu finns det, med en socialdemokratisk
            regering, möjligheter att ta itu med de här viktiga frågorna och
            framtidsvisionerna, nämligen att låta människor få arbeta igen,
            i stället för att spara så att folk blir arbetslösa - det sparar
            nämligen ingenting.
          </note>
          <note>
            I Skaraborgs län har vi en hög arbetslöshet. Nu visar visserligen
            industrin på ökad produktion, men antalet personer utan arbete
            minskar inte särskilt mycket. Under senare tid har också deltidsarbetslösheten
            ökat kraftigt, och neddragningarna i den gemensamma sektorn har
            drabbat kvinnorna.
          </note>
          <note>
            Ett annat stort problem är att ungdomar inte i tillräckligt hög
            grad kommer in på arbetsmarknaden.
          </note>
          <note>
            Det är hög tid att vända trenden och låta människor få framtidstro.
          </note>
          <note>
            Vi har ännu ett problem i Skaraborgs län, som kanske hänger ihop
            med det första, nämligen att vi är det enda länet i Sverige som
            har en nettoutflyttning.
          </note>
          <note>
            Kvinnorna har en ännu större nettoutflyttning än männen, och
            det gäller alla åldrar.
          </note>
          <note>
            I åldrarna 20-39 år har en del kommuner t.o.m.
          </note>
          <note>
            dubbelt så många män som kvinnor. Om kvinnorna i denna ålder,
            dvs. mellan 20 och 39 år, inte finns i
          </note>
          <note>
            Skaraborgs län, finns det stor risk att Skaraborg kommer att
            avbefolkas, eftersom kvinnor i den åldern ofta skaffar barn, och
            de kanske aldrig flyttar tillbaka till Skaraborgs län igen.
          </note>
          <note>
            För att ändra på den dystra framtid som Skaraborg går till mötes
            behövs det åtgärder av många olika slag.
          </note>
          <note>
            Ett exempel kan vara Hannaprojektet, ett kvinnoprojekt i Skaraborgs
            län. Länets kvinnoorganisationer, politiska partier och de fackförbund
            som engagerar många kvinnor har nu satt i gång ett kvinnoprojekt.
            Hanna är en liten tjej som vid första gruppträffen bara var några
            veckor. Hon har varit med vid alla träffar. I mångt och mycket
            är det för hennes framtid och för hennes tjejkompisars framtid
            som vi måste jobba, för att deras förutsättningar skall bli bättre.
            Basen för projektet är en debattbok, som rör, upprör och berör.
            Boken kan läsas för sig, enskilt eller i studiecirkel. 16 i Skaraborg
            verksamma journalister har bidragit till innehållet i boken. Det
            handlar om makt, arbete, arbetslöshet, arbetsskador, dubbelarbete,
            utbildning, osv. Utöver boken skall föreläsningar, kurser, konferenser,
            seminarier och vandringsutställningar genomföras i de olika kommunerna.
          </note>
          <note>
            Hannaprojektet är ett bra sätt att arbeta för att analysera läget,
            men sedan måste vi politiker ta vårt ansvar och fatta beslut som
            förbättrar situationen.
          </note>
          <note>
            Som socialdemokrat vill jag se till att kvinnors deltidsarbetslöshet
            arbetas bort, att vi arbetar aktivt med att minska den könsuppdelade
            arbetsmarknaden och att vi ökar möjligheterna till utbildning
            i
          </note>
          <note>
            Skaraborgs län. Då behöver de små högskolorna utvecklas, och
            de större högskolorna kan bedriva utbildning på mindre orter.
            Vi bör också aktivt arbeta med utlokalisering av olika slag. Vi
            kan satsa på småföretag, och vi kan satsa på s.k. gröna jobb,
            vilket skulle passa väldigt bra i Skaraborgs län, eftersom vi
            är ett jord- och skogsbrukslän. Vi behöver också sätta in åtgärder
            så att ungdomar kan komma in på arbetsmarknaden.
          </note>
          <note>
            Ja, det behövs krafttag, och de behövs nu.
          </note>
          <note type="speaker">
            Anf. 66 TORSTEN GAVELIN (fp):
          </note>
          <note>
            Fru talman! Under mina 30 yrkesaktiva år som lantbrukare i södra
            Lappland har jag följt och på olika sätt sökt påverka samhällsutvecklingen
            i vårt norra inland.
          </note>
          <note>
            Under mina högskolestudier på Ulltuna kom jag i kontakt med 1960
            års jordbrukspolitiska utredning, och samma år som jag övergick
            från lärarbanan till att vara jordbrukare på heltid fattades 1967
            års jordbrukspolitiska beslut i riksdagen. Det var ett beslut
            som då ansågs innebära en dödsdom över det norrländska jordbruket.
          </note>
          <note>
            Vågorna av utflyttning svepte starka över inlandet under 60-talet.
            Befolkningstalen sjönk med över 2 %
          </note>
          <note>
            per år i genomsnitt. Motreaktioner kom i form av aktionsgruppen
            för Norrlands inland, vi-flytt-intrörelsen och så småningom gröna
            vågen. Nu upplever vi en stor omsvängning i attityden till att
            bo på landsbygden hos framför allt ungdomar. Det gäller inte minst
            i vårt norra inland. För första gången under detta sekel ökar
            befolkningstalen på den svenska landsbygden.
          </note>
          <note>
            Fortfarande ligger dock befolkningsminskningen som en mörk bakgrund
            till de ljuspunkter av utveckling som blir allt vanligare. Det
            är byar som lever upp och föryngras, småföretag som växer upp
            och lyckas, ibland i helt nya branscher och människor som går
            samman och finner helt nya lösningar för sin barnomsorg, äldreomsorg,
            skola och fritidsverksamhet. Detta sker många gånger i strid mot
            överheten i form av kommunala och statliga myndigheter. Det är
            ett nytt frisinne som bryter fram.
          </note>
          <note>
            Eldsjälar får med sig andra i sin tillit till den egna styrkan
            och förmågan att förändra och förbättra för sig själv, sina medmänniskor
            och sin bygd. För mig känns det mycket inspirerande att få arbeta
            vidare med utvecklingsfrågorna från den här positionen i
          </note>
          <note>
            Sveriges riksdag.
          </note>
          <note>
            Av politiska beslut som varit särskilt betydelsefulla för byarnas
            utveckling vill jag nämna de förbättrade villkoren för nystartande
            av företag och för småföretagare, glesbygdsstödet och den generella
            skolpengen som gjort det möjligt för föräldrar att själva driva
            byskolor vidare.
          </note>
          <note>
            Fru talman! Genom alla år har skogsbruket utgjort en stor trygghet
            för många som bor i Norrlands inland. Lågkonjunkturernas låga
            massavedspriser har alltid varit påfrestande då den s.k. nollzonen,
            där skogsbruket stannat av på grund av obefintlig lönsamhet, utvidgats
            österut. Vissheten om en kommande högkonjunktur har gjort det
            möjligt att överleva.
          </note>
          <note>
            Bilden har nu förändrats. De snabbt ökande transportkostnaderna
            för massaveden och den ökanden tillgången på råvara närmare industrierna
            vid kusten har börjat aktualisera nollzonsresonemanget även under
            högkonjunkturer. Detta är ytterst allvarligt och fordrar uppmärksamhet,
            inte minst från politiskt håll. Inte nog med att en stor råvarutillgång
            i form av klenvirke i västra Norrland kan bli outnyttjad, dessutom
            hotas den kanske viktigaste näringen i inlandet, nämligen sågverken
            och träindustrierna, av råvarubrist. För litet timmer kommer fram
            ur skogarna om inte klenvirke kan avsättas med lönsamhet.
          </note>
          <note>
            Att i detta läge aktualisera nya generella avgifter i skogsbruket,
            som Socialdemokraterna gör, lägger ytterligare sten på bördan.
            Nollzonen skulle vidgas och bli ett faktum även under högkonjukturer.
            Sådana avgifter måste enligt min uppfattning bestämt avvisas.
          </note>
          <note>
            I stället efterlyser jag initiativ som leder till att skogsindustrin
            gör massavedsförbrukande investeringar i det norra inlandet där
            råvarutransporterna är det mest betungande både ekonomiskt och
            miljömässigt. Folkpartiets utmaning i valrörelsen om en massaindustri
            med miljöprofil vid
          </note>
          <note>
            Inlandsbanan liksom inlandskommunernas biobränslesatsningar är
            sådana initiativ som jag självfallet kommer att jobba vidare med
            och hoppas få ett brett stöd för. Men jag efterlyser flera initiativ.
          </note>
          <note>
            Skogsbruket är ett exempel på en traditionell landsbygdsnäring
            som ger inkomster till många människor som bor i de mest utsatta
            delarna av vårt land. En utvecklad vidareförädling kan nu ge många
            nya arbetstillfällen.
          </note>
          <note>
            Den mänskliga fantasin räcker inte till för att förutsäga vilka
            nya näringar som kan komma att utvecklas och var de nya jobben
            kommer att finnas.
          </note>
          <note>
            Vem kunde bara för tio år sedan gissa att en stor andel av SJ:s
            biljettförsäljning nu skulle skötas från
          </note>
          <note>
            Vilhelmina, och dessutom på det mest effektiva sättet i hela
            landet, eller att Hertz biluthyrning skulle skötas från Arvidsjaur
            eller att försäkringar i stor mängd skulle säljas från Tärnaby.
          </note>
          <note>
            Den moderna teletekniken har gjort detta möjligt.
          </note>
          <note>
            Det enda vi kan vara säkra på är att utvecklingen fortsätter
            och för med sig nya möjligheter att flytta arbetena till människorna
            och inte tvärtom. Därmed får kvaliteten i boendet, livsmiljön
            i vid bemärkelse, allt större betydelse för människors val av
            bostadsort.
          </note>
          <note>
            Häri ligger chanser för hela Sverige.
          </note>
          <note>
            Mot bakgrund av vad jag här har sagt vill jag rikta en uppmaning
            till regeringen och Socialdemokraterna.
          </note>
          <note>
            Försämra inte villkoren för företagandet! Försvåra inte nyanställningar
            i de små företagen genom att återställa arbetsrättsregler! Bestraffa
            inte enskilda människor som vill satsa pengar och ta risker i
            företagande genom återinförd dubbelbeskattning! Det är fel politik
            nu när chansen är stor att optimistiska småföretagare kraftfullt
            skall kunna minska den arbetslöshet som skapar så mycket personligt
            lidande och så stora svårigheter i samhället i stort. Gör det
            i stället enklare att starta och driva företag!
          </note>
          <note type="speaker">
            Anf. 67 BIRGITTA AHLQVIST (s):
          </note>
          <note>
            Fru talman! I dag står jag för första gången i denna talarstol
            och får framföra min och mina socialdemokratiska kamraters syn
            på hur vårt samhälle skall se ut. Jag känner mig både lycklig
            och stolt. Jag är lycklig över att få bo, leva och verka i ett
            land där demokrati och åsiktsfrihet råder. Jag är stolt över att
            jag har blivit vald till detta uppdrag av socialdemokraterna i
            Norrbotten.
          </note>
          <note>
            Norrbotten är alltså mitt hemlän, och Luleå är min hemstad. Norrbotten
            är ett län med fantastiska möjligheter. Vi är 267 000 människor
            med kunnande, styrka och uthållighet på en yta av 27 700 km2.
            Det är i Norrbotten skogen, malmen och vattenkraften finns.
          </note>
          <note>
            Norrbotten skulle kunna vara det bästa tänkbara län att bo i,
            men tyvärr är det inte så. Många norrbottningar har drabbats mycket
            hårt av lågkonjunkturen och den borgerliga regeringens misslyckande.
            Arbetslösheten har slagit speciellt hårt mot Norrbottens kvinnor.
            I dag är 5 870 kvinnor arbetslösa i vårt län. Kvinnors andel av
            arbetslösheten i Luleå ökade under det senaste året med 7,5 %.
          </note>
          <note>
            5 900 människor är deltidsarbetslösa i Norrbotten.
          </note>
          <note>
            4 900 av dessa är kvinnor eller med andra ord nio av tio. Värst
            drabbade är de unga kvinnorna. Det ofrivilliga deltidsarbetet
            måste avskaffas.
          </note>
          <note>
            Deltidsarbetslösheten är vid sidan av arbetslösheten ett stort
            problem, och den har ökat snabbt. Förutom att det är svårt att
            leva av den låga lön deltidsarbetet ger medföljer många andra
            nackdelar. Man får mindre information, mindre social gemenskap,
            mindre fackligt engagemang, färre möjligheter till utbildning
            och små möjligheter att avancera i jobbet.
          </note>
          <note>
            Lagstiftningen måste därför förändras så att deltidsarbetande
            får förtursrätt till att utöka sin arbetstid.
          </note>
          <note>
            Arbetslösheten har lett till sociala problem i
          </note>
          <note>
            Norrbotten och arbetet med jämställdheten har stannat upp. Många
            glesbygdskommuner har i dag så få kvinnliga invånare att de står
            inför risken att avfolkas helt. Grunden för människors frihet
            och oberoende är rätten till ett arbete och en lön att leva av.
            Därför måste vi se till att alla får rätt till ett arbete oavsett
            kön. När högkonjunkturen nu kommer - för det gör den - kan det
            innebära ett hårt slag mot oss norrbottningar eftersom den kommer
            sist till glesbyden.
          </note>
          <note>
            Om vi inte har hunnit få i gång arbetstillfällen där, tvingas
            ungdomarna till storstäderna. Vi måste lita på lokala krafter
            och underlätta för dessa människor att utveckla näringslivet i
            glesbygden. Där finns många eldsjälar.
          </note>
          <note>
            Fru talman! Norrbottens kvinnor har också sämre utbildningsmöjligheter
            än kvinnorna i övriga Sverige på grund av de stora avstånden i
            vårt län. I den tid som vi lever i får utbildning och forskning
            en allt större och viktigare roll. För individen är utbildning
            en resurs som kan bidra till både en starkare ställning på arbetsmarknaden
            och en personlig utveckling.
          </note>
          <note>
            Högskolan i Luleå spelar en viktig roll för oss i
          </note>
          <note>
            Norrbotten. Under den borgerliga regeringen har bidragsreglerna
            för högskolorna förändrats kraftigt.
          </note>
          <note>
            Nu gäller konkurrens mellan olika högskolor, och detta har tyvärr
            drabbat Luleå högskola negativt. Den regionala aspekten får, som
            det ser ut i dag, en mycket liten betydelse vid fördelning av
            resurser, och detta måste vi se över. Distansundervisning måste
            finnas i ett län som vårt och då även resurser för denna.
          </note>
          <note>
            Det är också viktigt för Luleå högskola att ha forskning inom
            alla sina sektorer. I framtiden måste den även få forskningsanslag
            för samhällsvetenskaplig och pedagogisk fakultet. Den tekniska
            sektorn behöver bredda sin utbildning och forskning via den samhällsvetenskapliga
            forskningen.
          </note>
          <note>
            Kännemärke för Luleås högskola bör vara gränsöverskridande forskning
            som sträcker sig över fakultetsgränser.
          </note>
          <note>
            För kvinnorna i Norrbotten är också
          </note>
          <note>
            Vårdhögskolan i Boden av stor vikt. Den har en avgörande betydelse
            för omsorgen, vården och rehabiliteringen i vårt land. Ett stärkt
            samarbete mellan Luleås högskola och vårdhögskolan skulle innebära
            stora utvecklingsmöjligheter för den offentliga sektorn. I dag
            kan vi ta oss till månen, men vi har inte uppfunnit en rullator
            som kan ta sig över en trottoarkant. Det visar tydligt, tycker
            jag, hur forskningen har prioriterats.
          </note>
          <note>
            Fru talman! Jag skulle vilja avsluta med några ord av Jean Rostand.
            Han säger: "Vi lever i en tid då ingenting är omöjligt: gårdagens
            dröm är dagens förhoppning och morgondagens verklighet."
          </note>
          <note>
            Jag känner detsamma efter årets valresultat. Nu har vi kvinnor
            möjlighet att förverkliga våra drömmar. Låt oss göra det.
          </note>
          <note type="speaker">
            Anf. 68 STIG SANDSTRÖM (v):
          </note>
          <note>
            Fru talman! En av de frågor som väljarna gav vårt parti förtroende
            att driva i den nya riksdagen är en förkortning av den dagliga
            arbetstiden.
          </note>
          <note>
            Av opinionsundersökningar utförda strax före valet vet vi att
            frågan om arbetstidsförkortning har stort stöd i folkdjupet. Tillsammans
            med begränsning av övertiden är det den enligt väljarna trovärdigaste
            metoden att komma till rätta med arbetslösheten.
          </note>
          <note>
            Det är också min egen personliga uppfattning.
          </note>
          <note>
            Övriga åtgärder mot arbetslösheten saknar enligt min mening samma
            trovärdighet. Till detta kommer att arbetstidsförkortning kan
            vara en bra metod att sätta fart på ett alltmer passivt kapital
            och få i gång en god ekonomisk spiral.
          </note>
          <note>
            Jag vill därför i denna debatt lyfta fram några viktiga argument
            som belyser vikten av att vi snabbt kommer fram till en successiv
            arbetstidsförkortning.
          </note>
          <note>
            Kortare arbetstid handlar bl.a. om solidariteten men också om
            miljön. En successiv arbetstidsförkortning kan vara en bra metod
            att dämpa tendenserna till överproduktion och resursslöseri i
            vårt samhälle. I ett ekologiskt kretsloppssamhälle måste det vara
            god ekonomi att ta ut en del av produktivitetsökningarna i form
            av arbetstidsförkortningar i stället för i materiellt överflöd.
            Det är även helt i Riokonferensens anda.
          </note>
          <note>
            Naturligtvis handlar det också om solidaritet med våra egna arbetslösa
            och om att få fram nya arbetstillfällen. Det är väl knappast troligt
            att våra stora företag i denna konjunktur kommer att avstå från
            att plocka in ny arbetskraft, om vi minskar arbetstiden nu när
            stora vinster hägrar. Hellre tar man in ett fjärde skift på Volvo
            än man låter vinstmöjligheter gå förlorade.
          </note>
          <note>
            Kortare arbetsdag handlar också om framtidens arbetsplatser.
            När åttatimmarsdagen beslutades för 75
          </note>
          <note>
            år sedan såg arbetsplatserna helt annorlunda ut. Då handlade
            det mycket om muskelkraft - svett och uthållighet. I dag är det
            andra egenskaper som krävs av arbetskraften: fantasi, kreativitet,
            idérikedom och social kompetens, och det är egenskaper som kanske
            inte bäst frodas i ett fastlåst åttatimmarspass.
          </note>
          <note>
            Om företagen klarar av den strukturomvandling som en övergång
            till sextimmarsdag innebär, och det tror jag att de gör, kommer
            de att kunna stå väl rustade att möta framtidens krav och konkurrens.
          </note>
          <note>
            Kortare arbetsdag handlar också om jämställdhet och om att ta
            till vara det sociala kapitalet. Den kommer att innebära en ny
            och mer balanserad syn på lönearbetet och en uppvärdering av annat
            samhällsarbete, i uppgifter som i dag är oavlönade men som utförs
            i stor omfattning.
          </note>
          <note>
            Naturligtvis handlar sextimmarsdagen också om ekonomi, men inte
            om ekonomi i den betydelse som man då ofta utgått från.
          </note>
          <note>
            I dag ställer man ofta frågan: Har vi råd med sextimmarsdagen?
            Den frågan är enligt min mening helt felställd. Naturligtvis måste
            vi ha råd med en kraftig arbetstidsförkortning, framför allt när
            vi betänker vad som är alternativet, att producera massarbetslöshet
            och social misär. Naturligtvis måste det vara bättre att producera
            arbetstidsförkortningar än att åstadkomma arbetslöshet och överproduktion.
          </note>
          <note>
            Frågan borde egentligen ställas så här: Hur länge har vi råd
            att behålla åttatimmarsdagen? För varje överproduktionskris i
            systemet ställer sig kostnaderna allt högre i form av utslagning,
            social misär, periodiskt återkommande kapitalförstörelse, ökade
            klassklyftor och nya skuldbördor.
          </note>
          <note>
            Vad inte ekonomerna fattat, eller blundar för, är vilket verkningsfullt
            instrument som en förkortad arbetsdag är för att sätta fart på
            ekonomin och hur den kan mildra kristendenser.
          </note>
          <note>
            Och ändå kan vi i den ekonomiska historien finna flera goda exempel
            på hur arbetstidsförkortningar satt fart på ekonomin och skapat
            goda cirklar. Exempel på negativa effekter av arbetstidsförkortningar
            är mycket svåra att finna.
          </note>
          <note>
            Den första av tre långa vågor med god ekonomisk utveckling under
            kapitalismen inleddes med den kraftiga arbetstidsförkortning som
            det engelska parlamentet tvingades anta 1848. Då fick man en god
            ekonomisk utveckling i ungefär 25 år. Den tredje och sista perioden
            kom när vi förkortade arbetstiden från
          </note>
          <note>
            48 till 40 timmar.
          </note>
          <note>
            Det finns säkert flera här som minns de s.k.
          </note>
          <note>
            rekordåren och den goda utveckling som vi då fick av ekonomin.
            Faktum är att själva arbetstidsförkortningen var en kraftig drivfjäder
            i den utvecklingen. Det har ibland i stället framställts som om
            arbetstidsförkortningen var en frukt av de goda åren, men om man
            studerar saken närmare ser man att det inte förhåller sig så.
          </note>
          <note>
            Det finns också flera andra goda exempel på detta i historien.
            Roosevelt införde kortare arbetsvecka
          </note>
          <note>
            1937 som en metod för att häva depressionen.
          </note>
          <note>
            Därefter kom en mycket gynnsam period, men den var litet för
            kort för att kunna utvärderas djupare.
          </note>
          <note>
            Vi har från vänsterpartiet med tillfredsställelse noterat att
            regeringen har lovat att tillsätta en ny arbetstidsutredning och
            att den nye arbetsmarknadsministern Anders Sundström visat en
            fördomsfri attityd till frågan om arbetstidsförkortning.
          </note>
          <note>
            Den nya riksdagens sammansättning ställer krav på och förhoppningar
            om ett nytänkande i denna fråga.
          </note>
          <note>
            Om vi skall komma framåt i denna viktiga fråga är det nu viktigt
            att en helhetssyn får prägla arbetet. Från vänsterpartiets sida
            är vi beredda att ställa upp på ett konstruktivt sätt och att
            bidra efter förmåga.
          </note>
          <note type="speaker">
            Anf. 69 BERNDT EKHOLM (s):
          </note>
          <note>
            Fru talman! Att vara arbetslös är att vara ställd åt sidan, ett
            utanförskap som kan få oerhört allvarliga konsekvenser för den
            enskilde. Därför kan ingen möda sparas på att snabbt pressa ned
            arbetslösheten.
          </note>
          <note>
            Lägg därtill den höga arbetslöshetens enorma belastning på landets
            ekonomi, så blir angelägenheten desto större.
          </note>
          <note>
            Det är i allra högsta grad beklagligt att den borgerliga regeringen
            inte lyckades hantera sysselsättningsfrågorna. Arbetslösheten
            sköt i höjden.
          </note>
          <note>
            Nu gäller det för den nya regeringen att snabbt sätta in kraftfulla
            åtgärder, precis som den nye arbetsmarknadsministern aviserat
            i dagens debatt.
          </note>
          <note>
            Men det är också viktigt att sätta in de rätta åtgärderna på
            kort, medellång och lång sikt.
          </note>
          <note>
            Det gäller att särskilt i de längre tidsperspektiven skapa jobb
            som blir varaktiga, jobb som kommer att efterfrågas under lång
            tid framöver. Detta kräver givetvis genomtänkta insatser, så sammansatta
            att de medverkar till att driva fram just de jobb som ger en trygg
            framtid. Det kräver dessutom en samverkan mellan ekonomisk politik,
            arbetsmarknadspolitik och näringspolitik - och faktiskt också
            miljöpolitik!
          </note>
          <note>
            Vi bör bl.a. utnyttja konjunkturskiftet som en språngbräda in
            i det ekologiskt uthålliga samhället.
          </note>
          <note>
            Det är dags att gifta samman arbetslöshetsbekämpningen med insatserna
            för en bättre miljö och att skapa de gröna jobben. Det är ett
            viktigt bidrag i arbetet för nya jobb och definitivt nödvändigt
            om vi skall skapa varaktiga och framtidsinriktade arbetstillfällen.
          </note>
          <note>
            Vad är då gröna jobb? Dels är det arbetstillfällen, där miljöinsatser
            görs, t.ex. sanering av vatten- och avloppssystem, förorenad mark
            och utveckling av miljövänliga industriprocesser. Dels är det
            fråga om att miljöanpassa gamla produkter och därmed ge dem överlevnadschans
            och att säkra jobb som kan vara i fara. Dels - och det är det
            mest spännande - är det också fråga om nya produkter, som har
            en marknad även på lång sikt, just genom att de bygger på miljöanpassning
            och kretsloppsanpassning.
          </note>
          <note>
            Den borgerliga regeringens försök att utveckla de nya, gröna
            jobben var begränsade, trots Centerpartiets engagemang i frågan
            - det hjälpte inte med tillgång till både arbetsmarknadsministerposten
            och miljöministerposten.
          </note>
          <note>
            En av den nya socialdemokratiska miljöministerns första kommentarer
            efter utnämningen var att hon ville bidra till utvecklingen av
            gröna jobb, och hon sade att dessa jobb är en viktig del av
          </note>
          <note>
            Socialdemokraternas sysselsättningspolitik. Det är bra! Nu gäller
            det att gå från ord till handling.
          </note>
          <note>
            Att det finns möjligheter har jag kunnat konstatera genom den
            idérapport som de kristna socialdemokraterna tog fram för två
            år sedan. Det är fråga om insatser för energiomställningen som
            kan ge jobb inom bioenergiområdet avseende vindkraft, och ytterligare
            energisparinsatser inte att förglömma. Det är fråga om att stimulera
            insatser inom miljöteknikområdet, där Sverige släpat efter, enligt
            en
          </note>
          <note>
            OECD-rapport. Nya drivmedel kan ge nya marknader, ny fordonsteknik
            likaså. Det är fråga om att utveckla kretsloppsanpassningen i
            samarbete med näringslivet på sådant sätt att nya, ekologiskt
            anpassade produkter verkligen kommer fram. Återvinnings- och restproduktområdet
            skall inte underskattas. Det är att ta vara på mer traditionella
            insatser, som sanering av
          </note>
          <note>
            VA-system, kalkning av försurad mark osv. Det är också fråga
            om ett ekologiskt anpassat jordbruk.
          </note>
          <note>
            Hur skall vi då komma dit? Det är nödvändigt med ett medvetet
            politiskt handlande, som vidareutvecklar omställningsplaner och
            varucirkulationsprinciper, som den gamla s-regeringen lyfte fram,
            kretsloppsprincipen, som den förra regeringen ägnade mycket tid
            åt, och begreppet det ekologiskt uthålliga industrisamhället,
            som den nya regeringen myntat i regeringsförklaringen. Regeringen
            bör se till att ett utredningsarbete snabbt kommer till stånd
            som fördjupar kunskaperna om de gröna jobben, var de finns och
            hur de kan utvecklas snabbt. Men många förslag kan omsättas omedelbart.
          </note>
          <note>
            Naturligtvis måste forskning och utveckling inom detta område
            ges prioritet. Den gröna efterfrågan måste stimuleras. Information
            av typen energideklarationer på produkter bör utvecklas och företagarföreningar
            engageras för att sprida kunskap om nya möjligheter.
          </note>
          <note>
            Styrande miljöskatter och miljöavgifter är nödvändiga. När det
            gäller de senare är det angeläget att den utredning om skatteväxling
            som den borgerliga regeringen tillsatte kommer till skott. Inte
            mycket mer än direktiv har åstadkommits under det här året, och
            det är för litet.
          </note>
          <note>
            Slutligen, fru talman, är insatser gemensamma med framför allt
            EU-länderna oerhört angelägna för att vi skall klara en bred utveckling
            av gröna jobb. Ett exempel är ju behovet av harmoniserade miljöskatter.
          </note>
          <note>
            När EU vidareutvecklar sina ansträngningar för att komma till
            rätta med den höga arbetslösheten måste det gröna perspektivet
            finnas med. Där har vi från svensk sida en uppgift att ta vara
            på.
          </note>
          <note type="speaker">
            Anf. 70 INGRID BURMAN (v):
          </note>
          <note>
            Fru talman! Att arbetslösheten är den viktigaste arbetsmarknadspolitiska
            frågan torde det råda stor enighet om i den här kammaren. Men
            arbetsmarknadspolitik är ju inte bara rätten till arbete och rätten
            att försörja sig själv. Det handlar också om innehållet i vårt
            arbetsliv, om rätten till inflytande och medbestämmande, om rätten
            till trygghet i anställningen och om rätten att få yttra sig fritt
            i arbetslivet.
          </note>
          <note>
            Det är därför mycket glädjande att
          </note>
          <note>
            Socialdemokraterna nu har beslutat sig för att lägga ned den
            arbetsrättskommitté som i några år har ägnat sig åt att avveckla
            den svenska arbetsrätten och försökt införa godtycke och tystnadsplikt
            på de svenska arbetsplatserna.
          </note>
          <note>
            Det är också mycket glädjande att
          </note>
          <note>
            Socialdemokraterna har beslutat sig för att avveckla de försämringar
            som har gjorts under de borgerliga regeringsåren när det gäller
            just arbetsrätten.
          </note>
          <note>
            Men det räcker inte med det här. Min förväntan på den socialdemokratiska
            regeringen är nu att man tillsätter en ny arbetsrättskommitté,
            som skall ha följande utgångspunkter.
          </note>
          <note>
            Vi skall nu arbeta med att förstärka löntagarnas inflytande i
            arbetslivet och på arbetsplatsen.
          </note>
          <note>
            Vi skall säkra yttrandefriheten i arbetslivet. Det är kanske
            den allra viktigaste punkten just nu.
          </note>
          <note>
            Under de gångna åren har exemplen varit många på människor som
            har förlorat sitt arbete bara därför att de har använt sig av
            sin medborgerliga rättighet att fritt yttra sig. Ett exempel är
            Karl-Erik Karlsson på
          </note>
          <note>
            Värö Bruk. Ett annat exempel är de chaufförer vid
          </note>
          <note>
            Uppsalabuss som sades upp från sin anställning på grund av att
            de offentligt kritiserade nedskärningarna i bolaget.
          </note>
          <note>
            Det finns många fler exempel på att människor i dag, 1994, inte
            skyddas av den nuvarande lagstiftningen, utan att yttrandefriheten
            i Sverige stannar utanför dörren in till arbetsplatsen. Det är
            alltså dags att vi utformar en lagstiftning som säkrar yttrandefriheten
            i hela samhället.
          </note>
          <note>
            En tredje mycket angelägen fråga är rätten till kompetensutveckling
            i arbetet. Arbetslivet förändras snabbt i dag. Det införs ny teknik
            för rationaliseringar och strukturomvandlingar, som innebär att
            kunskap väldigt snabbt blir föråldrad. Om vi vill förhindra att
            de som har sin utbildning långt tillbaka i tiden skall slås ut
            från arbetslivet krävs det tydliga signaler om att utveckling
            i arbetet och kompetensutbildning är en prioriterad fråga och
            att arbetsgivarna har ett ansvar för att skapa förutsättningar
            för den kompetensutveckling som deras verksamhet kräver, både
            i nuet och i framtiden.
          </note>
          <note>
            Att negligera det här perspektivet och att negligera framtidsperspektivet
            är att se på de anställda som förbrukningsartiklar, i den meningen
            att deras kompetens utnyttjas så länge den är aktuell och att
            de sedan sparkas ut i arbetslöshet. Det är därför av yttersta
            vikt att den arbetsrätt som skall växa fram syftar till att skapa
            rättvisa och trygghet för löntagarna och att den även skall omfatta
            rätten till kompetensutveckling, likväl som rätten till yttrandefrihet.
          </note>
          <note>
            En fjärde viktig fråga är att driva rätten till heltidsanställningar.
            300 000 människor i Sverige, främst kvinnor, som har deltidsanställning
            i botten söker heltid. Det här förhållandet har rått i tio år.
          </note>
          <note>
            Problemet söker sin lösning. Lösningen heter lagstiftning, företrädesrätt
            för deltidsanställda till heltidstjänster när sådana blir lediga.
          </note>
          <note>
            En femte viktig fråga är att lagstifta om lika lön. I
          </note>
          <note>
            dag råder det en lönediskriminering på den svenska arbetsmarknaden.
            Jag talar här om löneklyftor mellan män och kvinnor. Det finns
            exempel att hämta. Det finns likalönelagar i t.ex. Kanada. Det
            är dags nu! Vi kvinnor är trötta på att vänta, och det är dags
            att stifta lag om lika lön även i Sverige.
          </note>
          <note>
            Den sjätte viktiga fråga som en ny arbetsrättskommitté måste
            ta sig an är att se på de nya företags- och anställningsformer
            som har växt fram i
          </note>
          <note>
            Sverige. Jag talar här om uthyrning av arbetskraft, jag talar
            om entreprenader, jag talar om livstidsanställningar, och jag
            talar om distansarbete.
          </note>
          <note>
            Vi måste hitta ett sätt att ge även de här människor både inflytande,
            trygghet i anställningen och yttrandefrihet.
          </note>
          <note>
            Det här är mina förhoppningar, och det är
          </note>
          <note>
            Vänsterpartiets förväntningar på den nya socialdemokratiska regeringen
            - att den inte bara tar sig an arbetslöshetsfrågan, en uppgift
            stor nog, utan att den också tillsätter en ny arbetsrättskommitté,
            som har att se över arbetets villkor och frågan om inflytande
            och demokrati på arbetsplatsen.
          </note>
          <note>
            Tack!
          </note>
          <note type="speaker">
            Anf. 71 HELENA FRISK (s):
          </note>
          <note>
            Fru talman! Jag är uppväxt och har levt i stort sett hela mitt
            vuxna liv i Karlskoga. När jag var 17 år, alltså i början av 80-talet,
            började jag jobba inom sjukvården. Då kunde man som ung lämna
            skolan och gå ut i livet med en positiv bild av framtiden. Det
            fanns möjlighet att få ett jobb, och det fanns möjlighet att skapa
            sig ett eget liv. Det är tyvärr inte så i dagens
          </note>
          <note>
            Sverige. Ungdomar i 1994 års Sverige befinner sig i en mycket
            besvärlig arbetsmarknadssituation.
          </note>
          <note>
            I Karlskoga är den öppna arbetslösheten över 22
          </note>
          <note>
            %, och i hela landet är arbetslösheten bland ungdomar mycket
            högre än i andra grupper. För ungdomar som i dag vill ta klivet
            in på arbetsmarknaden är detta svårt för att inte säga nästan
            omöjligt. Jag hade tur - jag fick ett jobb. Alltför många i min
            närhet har inte haft samma tur. Det är svårt att i dag över huvud
            taget få in en fot i arbetslivet, och ju senare man får chansen
            att få ett s.k. riktigt jobb, desto senare får man chansen att
            ta klivet in i vuxenvärlden. Eftersom nästan inga ungdomar har
            haft möjlighet att få arbetslivserfarenhet är chanserna att få
            s.k. riktiga jobb mycket små, vilket leder till att ungdomarna
            tappar sin framtidstro.
          </note>
          <note>
            Jag blev vad man kallar vuxen strax efter det att jag hade fått
            mitt första jobb. Jag flyttade hemifrån, och jag kan nu konstatera
            hur viktiga de här åren har varit för mig. Jag valde att inte
            fortsätta att studera.
          </note>
          <note>
            Jag ville hellre arbeta. Det var mitt val. Jag hade möjligheten
            att välja mellan att studera vidare och att ta ett jobb. Det valet
            är viktigt. Lika viktigt som det är att kunna studera vidare och
            lära sig mer, lika viktigt är det att ha det verkliga valet. Man
            skall själv kunna välja om man vill studera och när man vill studera.
          </note>
          <note>
            Alla ungdomar vill inte studera direkt efter gymnasiet, och för
            alla dem måste det vara möjligt att i stället ta ett jobb.
          </note>
          <note>
            Varken påtvingad utbildning eller konstgjorda jobb, som inte
            leder någonstans, är långsiktiga lösningar, och det är inte lägre
            löner heller. Ungdomar kan och vill mycket. Vi vill ta ansvar
            och vill få bidra med det vi är duktiga på. Varken ungdomar eller
            äldre behöver låtsasjobb till en låg lön. Ungdomar kan och vill
            mycket mer än vad många kanske tror. Vi vill använda våra kunskaper,
            och vi vill få utvecklas. Och vi vill ha betalt för det vi gör.
          </note>
          <note>
            Vi vill få chansen att skapa våra egna liv men också att skapa
            våra egna förutsättningar. Vi behöver hjälp med att få fotfäste
            på arbetsmarknaden, och vi behöver hjälp med att komma i gång.
            Men alla, unga och gamla, vill kunna ta ansvar för sitt eget liv.
          </note>
          <note>
            Fru talman! Det är ungdomarna som kan ta ledningen in i de nya
            branscherna. Vi är inte rädda för ny teknik. Vi är inte rädda
            för att själva och tillsammans med andra ta ansvar. Vi är inte
            rädda för att pröva någonting nytt. Därför är det viktigt att
            riksdagen uppmuntrar ungdomars ansvarstagande på arbetsmarknaden.
            Därför bör riksdagen särskilt granska ungdomars situation och
            bjuda in ungdomar -
          </note>
          <note>
            också andra än oss som nu kommit in i riksdagen - till diskussioner
            om vilka hinder som finns för ungdomars egna idéer och vilja.
          </note>
          <note>
            Vi i Sverige har förvisso kommit ganska långt vad det gäller
            ungdomsrepresentation i riksdagen. Men det innebär inte att man
            skall sluta att sträva framåt.
          </note>
          <note>
            Därför vore det av vikt att arbetsmarknadsutskottet ordnade en
            öppen hearing och till denna bjöd in ungdomar t.ex. med hjälp
            av de fackliga organisationerna och av student- och elevorganisationerna.
          </note>
          <note>
            Riksdagen behöver få in fler tankar om den mycket speciella och
            svåra situation som ungdomarna har i dag. Det är vi unga som skall
            bygga Sverige i framtiden. Om vi inte lägger rätt grund för detta
            arbete nu, kommer Sverige att halka efter och bli omsprunget av
            andra länder. Ungdomarna är vår framtid, och om vi skall kunna
            ha någon som helst bild av hur framtiden kommer att se ut måste
            vi lyssna mer på de unga.
          </note>
          <note>
            Tack!
          </note>
          <note type="speaker">
            Anf. 72 LILIAN VIRGIN (s):
          </note>
          <note>
            Fru talman! Den bild som många har av Gotland är sommarbilden,
            men Gotland är så mycket mer.
          </note>
          <note>
            Gotland har många fördelar genom sitt centrala läge i
          </note>
          <note>
            Östersjön. Vi har god tillgång på arbetskraft, bra utbildningsmöjligheter,
            en modern infrastruktur, bra boendemiljö och ett rikt natur- och
            kulturliv. Alla dessa faktorer skapar goda förutsättningar att
            se opimistiskt på Gotlands framtidsmöjligheter.
          </note>
          <note>
            Men bilden är inte bara ljus. Näringsstrukturen avviker markant
            från riksgenomsnittet. Vi har hög andel sysselsatta inom jordbruket
            - 10 % jämfört med rikets 3 %. Vi har låg industrisysselsättning
            -
          </note>
          <note>
            15 % jämfört med 21 % i riket. Den offentliga sektorn är större
            på Gotland än i riket. Det som händer nu är att arbetsmarknaden
            genomgått och genomgår stora förändringar. Basnäringen jordbruket
            och den offentliga sektorn krymper. Inom byggarbetarkåren är nära
            hälften utan arbete, och det påverkar även andra företag med anknytning
            till byggandet.
          </note>
          <note>
            Det största problemet och den största oron har vi för ungdomarnas
            situation. I juni 1994 var det 38 %
          </note>
          <note>
            av länets ungdomar som stod utanför den ordinarie arbetsmarknaden.
            I dagsläget är det 25 % av ungdomarna som saknar arbete. Vi vet
            dock att ungdomsarbetslösheten ökar varje år vid skolavslutningarna,
            och då är det risk att vi återigen kommer upp i de förfärliga
            siffror som ligger i nivå med den högsta ungdomsarbetslösheten
            i Europa.
          </note>
          <note>
            Gotland behöver 5 000 nya arbetstillfällen under de närmaste
            15 åren för att kunna överleva som region. Kommunen och länsstyrelsen
            samarbetar i satsningar inom olika framtidsområden. Kapaciteten
            för att ta emot turister ökas. Gotlänningar tar fram nya produkter
            och satsar på alternativodling. Högskolan och konstskolan byggs
            ut. Gotland börjar profilera sig som en ö för filmutbildning på
            alla nivåer, och vi har fått ett internationellt författar- och
            översättarcentrum i Visby.
          </note>
          <note>
            Det finns en positiv sida. Arbetslösheten är fortfarande oacceptabel,
            men den har inte ökat. De företag som sysslar med elektronik och
            båtbyggande samt företagen inom gummiindustrin går bra. Den mörka
            sidan är att deltidsarbetslösheten ökar, och det drabbar framför
            allt kvinnorna. Vi frågar oss om
          </note>
          <note>
            Gotland börjar bli "lilla England". I stället för att man anställer
            fler eller utökar till heltidsjobb har utvecklingen gått mot deltidsjobb
            och övertid.
          </note>
          <note>
            I dag har Gotland den lägsta utbildningsnivån i landet. Det krävs
            stora satsningar inom utbildningsområdet. Gotland har satsat på
            en högskola med en unik profil. Det är en bra början, men det
            krävs fortsatt stora insatser för att minska det utbildningsgap
            som det gotländska samhället har i förhållande till andra regioner.
            Inom EU avsätts stora medel för kompetenshöjande insatser. Det
            är rimligt att Gotland med sin utbildningsprofil särskilt noteras
            i dessa sammanhang.
          </note>
          <note>
            Kommunikationerna är en fråga som står i centrum för debatten
            på alla öar. Så är fallet också på
          </note>
          <note>
            Gotland. Inom EU:s ramverk finns det möjligheter att skapa bestående
            positiva lösningar för transporterna till och från Gotland. En
            av de viktigaste insatserna skulle vara att man kraftigt sänker
            momsen på persontransporterna. En annan viktig fråga är det gotländska
            inflytandet över transportfrågorna.
          </note>
          <note>
            Miljöfrågorna är särskilt viktiga. Kommunen har utropat sig till
            ekokommun. Det innebär att det finns ett mycket stort intresse
            för alternativ energi, kretsloppstänkande och forskning kring
            både den lokala miljön och Östersjöns miljö. Det finns också en
            vilja att bistå grannregionerna i Östersjön med kunskap i frågor
            som rör miljön. Inom EU finns en rad program på miljöområdet.
            De kan hjälpa till att ytterligare lyfta fram miljömedvetandet,
            förutsatt att regeringen framhåller Gotlands, i många avseenden,
            unika möjligheter inom detta område.
          </note>
          <note>
            Med högskolan som bas för miljöforskning har vi möjligheter att
            utveckla alternativa energiformer och skapa nya miljövänliga produkter
            och produktionsformer. Vi ser miljöfrågorna ur två aspekter. Det
            handlar om milijövård men också om ett sätt att utveckla det gotländska
            näringslivet och skapa nya jobb inom miljösektorn.
          </note>
          <note>
            Fru talman! Jag har försökt ge en bild av Gotlands problem och
            möjligheter. Som ö har Gotland speciella egenskaper. Gotland har,
            som andra öar, en begränsad storlek och få invånare, vilket innebär
            att marknaden är liten och isolerad. Det finns ett näringsliv
            som har basen i jordbruket och i den offentliga sektorn. Det är
            ett spritt bebyggelsemönster, och i förhållande till invånarantalet
            är det en hög servicenivå som bekostas av få inkomsttagare.
          </note>
          <note>
            Gotland har sina särdrag gemensamma med andra öar i Europa. Gotlands
            möjligheter är beroende av i vilken omfattning och på vilket sätt
            hänsyn tas till det gotländska samhällets särdrag och de ö-specifika
            faktorerna. Inom EU har man observerat det faktum att öar har
            specifika förutsättningar och ibland behöver särskilda åtgärder
            för att kunna ta vara på de möjligheter som skapas inom EU. En
            förståelse för särlösningar för öar kan också noteras vid en studie
            av tidigare medlemskapsförhandlingar mellan andra länder och dåvarande
            EG. För Gotlands del behöver denna förståelse manifesteras. Därför
            har vi gotländska riksdagsledamöter väckt en motion med anledning
            av EU-propositionen om att det till anslutningsavtalet behöver
            fogas ett särskilt
          </note>
          <note>
            Gotlandsprotokoll och en gemensam
          </note>
          <note>
            Gotlandsdeklaration som ger möjligheter till framtida särlösningar
            för Gotland.
          </note>
          <note>
            Tack!
          </note>
          <note type="speaker">
            Anf. 73 TORGNY DANIELSSON (s):
          </note>
          <note>
            Fru talman! En aktiv arbetsmarknadspolitik med målet att arbete
            skall ges åt alla måste uppfattas som att det skall ske insatser
            på en bred front.
          </note>
          <note>
            Även om ungdomsarbetslösheten måste anses vara det allvarligaste
            problemet får vi aldrig acceptera att olika grupper ställs mot
            varandra, att äldre ställs mot yngre, att kvinnor ställs mot män,
            att invandrare ställs mot övriga svenskar, att funktionshindrade
            ställs mot friska osv.
          </note>
          <note>
            Nu lämnar vi förhoppningsvis lågkonjunkturen bakom oss, och efterfrågan
            på arbetskraft ökar igen.
          </note>
          <note>
            Detta till trots riskerar vi att få en hög restarbetslöshet.
            Den omfattar personer som saknar yrkesutbildning, något äldre
            personer - ofta kvinnor -
          </note>
          <note>
            med en ensidig yrkeslivserfarenhet och dem som har eller riskerar
            att utveckla arbets- eller förslitningsskador.
          </note>
          <note>
            Vi har i dag över 400 000 förtidspensionärer i landet. En förtidspension
            är oftast negativ för individen, och den är det definitivt för
            samhället, med tanke på de höga kostnader som den innebär.
          </note>
          <note>
            Parallellt med att vi satsar på att få fram nya arbetstillfällen
            måste vi också förhindra utslagningen från arbetslivet. Det är
            bra för såväl samhället och företagen som de anställda att vi
            i förebyggande syfte kan investera i en god arbetsmiljö, i det
            goda arbetet, och att vi kan investera i väl fungerande rehabiliteringsåtgärder
            ute på arbetsplatserna. Detta har inte minst erfarenheterna från
            Arbetslivsfonden visat. De personalekonomiska bokslut som några
            företag gör visar med tydliga siffror på samma sak.
          </note>
          <note>
            I dessa sammanhang är företagshälsovården en värdefull resurs.
            Tyvärr har företagshälsovården, som bransch, farit mycket illa
            under de senaste åren. Det är en följd av att statsbidragen har
            försvunnit och att fler centrala avtal om företagshälsovård har
            sagts upp.
          </note>
          <note>
            Statskontoret har gjort en utvärdering av branschen som är daterad
            den 16 september 1994. Av den kan man utläsa att företagshälsovården
            har genomgått dramatiska förändringar. Ett stort antal enheter
            har gått i konkurs, slagits samman eller lagts ned. Den kompetens,
            i form av välutbildad och erfaren personal, som branschen har
            utvecklat har minskat med ca 25 %, räknat på heltidsanställda.
          </note>
          <note>
            Minskningen av tillgången till företagsläkarresurser är ännu
            större. Cirka en tredjedel har försvunnit, räknat i årstimmar.
          </note>
          <note>
            Antalet anslutna arbetstagare har samtidigt minskat med ca 10
            %. Detta innebär en belastning på den företagshälsovård som blir
            kvar. Den ökar med ca
          </note>
          <note>
            20 %, vilket gör att tillgängligheten riskerar att minska med
            långa väntetider som följd.
          </note>
          <note>
            Mycket talar för att botten ännu inte är nådd.
          </note>
          <note>
            Utredningen visar att en femtedel av de enheter som i dag finns
            kvar räknar med en ytterligare försämrad ekonomi under nästa år.
            Branschen slåss för sin existens.
          </note>
          <note>
            Den borgerliga regeringen har under sina tre år inte gjort något
            för att bidra till att Sverige uppfyller kraven i ILO-konventionen
            nr 161 om företagshälsovård. Detta upplevs som ett svek.
          </note>
          <note>
            Fru talman! Min mening med detta inlägg i debatten är att rikta
            uppmärksamheten på företagshälsovården. Den är en värdefull resurs
            i kampen mot arbetslösheten och i utvecklingen av det goda arbetet.
            Branschen förtjänar ett besked, och frågan om företagshälsovårdens
            framtid måste lyftas upp på den arbetsmarknadspolitiska dagordningen.
            En god företagshälsovård är, rätt utnyttjad, en ovärderlig resurs
            i kampen mot utslagning från arbetslivet och i kampen för en utveckling
            av friska och välmående företag.
          </note>
          <note>
            Tack!
          </note>
          <note>
            Skattepolitik
          </note>
          <note type="speaker">
            Anf. 74 CARL FREDRIK GRAF (m):
          </note>
          <note>
            Fru talman! Arbetslösheten i Sverige minskar, även om den är
            fortfarande är hög.
          </note>
          <note>
            Ett viktigt led för att förbättra förutsättningarna för att nya
            arbetstillfällen skall kunna skapas i företagen är konkurrenskraftiga
            skatter.
          </note>
          <note>
            Jag är medveten om att flera andra faktorer också har betydelse,
            inte minst inom den ekonomiska politiken och arbetsmarknadspolitiken.
            Tillsammans skapar de ett bra företagsklimat. I denna debattomgång
            är det emellertid skattepolitiken vi skall diskutera.
          </note>
          <note>
            Låt mig först konstatera att riksdagen under de tre gångna åren,
            fattat beslut som gjort det lättare att få fram nya jobb i företagen.
            Detta har skett direkt, genom t.ex. sänkta arbetsgivaravgifter,
            och mera indirekt genom att det blivit intressant att investera
            i företag, i stället för att satsa pengarna i någorlunda riskfria
            bankplaceringar.
          </note>
          <note>
            Det har hela tiden förvånat mig att socialdemokraterna i Sverige
            inte förstått att de gjorda förändringarna förbättrar ekonomins
            funktionssätt.
          </note>
          <note>
            I Norge, Finland och Sverige har vi numera sådana strukturer
            på företagsbeskattningen som påminner om varandra. Det gör att
            vi kan arbeta med bra förutsättningar i en internationell jämförelse.
            Det skulle vara intressant att senare få ta del av Lars
          </note>
          <note>
            Hedfors analys kring varför han tycker att vi i Sverige skall
            återinföra dubbellbeskattning, när den avskaffats i så många andra
            länder.
          </note>
          <note>
            Ytterst handlar det om den fråga vi moderater ställde många gånger
            under hela valrörelsen, men aldrig fick något svar på, nämligen:
            På vilket sätt skapar höjd skatt på företagande nya jobb?
          </note>
          <note>
            Jag menar inte att vi i Sverige nödvändigtvis behöver ha lägre
            skatter än på andra håll i Europa, men anställda i svenska företag
            står nu inför en situation där deras arbetsplatser riskerar att
            beskattas hårdare än konkurrenternas i en känslig konjunkturuppgång.
          </note>
          <note>
            I våras lade socialdemokraterna fram förslag om en rad skattehöjningar.
            Många är säkert angelägna att få besked hur det blir med bolagsskatten,
            återföringen av skatteutjämningsreserverna och andra aviserade
            höjningar.
          </note>
          <note>
            Jag ser fram emot vad Lars Hedfors kan lämna för besked. Jag
            ser inte fram emot hans förslag om ökade skatter, men jag ser
            fram mot beskeden, som kan skapa klarhet.
          </note>
          <note>
            Den moderata utgångspunkten är att skattesystemets struktur börjar
            att bli relativt bra. Vi har fått lägre skattesatser och neutralitet
            mellan olika associationsformers beskattning. Vi skall dock fortsättningsvis
            arbeta för ytterligare förenklingar.
          </note>
          <note>
            Ser vi till utvecklingen i näringslivet i stort, torde nästa
            steg vara att fundera över hur vi kan reformera beskattningen
            i tjänstesektorn.
          </note>
          <note>
            Varierande typer av tjänster har en stor potential att kunna
            utvecklas. För att det skall bli volym så måste dessa tjänster
            kunna säljas på en privat marknad. Olika typer av data- och IT-tjänster
            skulle kunna utvecklas och efterfrågas. Då måste köpare och säljare
            kunna mötas på en relevant prisnivå. Dessutom finns flera andra
            exempel på tjänster, som har sina kunder i den privata sektorn.
            Potentialen är mycket stor, men det krävs att skattekilen blir
            rimlig.
          </note>
          <note>
            Tanken inrymmer emellertid flera problem, som har att göra med
            både avgränsningar och eventuellt snedvridande effekter. Det ideala
            skattesystemet har naturligtvis ett mycket lågt skatteuttag som
            grund. I
          </note>
          <note>
            dagens situation är det inte rimligt att tänka sig drastiska
            skattesänkningar.
          </note>
          <note>
            När det gäller tjänstesektorn kan man därför tänka sig två vägar
            att gå, antingen lägre arbetsgivaravgifter eller lägre moms. Båda
            inriktningarna kan ha sina problem. För egen del är jag emellertid
            benägen att tro att det skulle vara lättare att ta sikte på lägre
            tjänstemoms.
          </note>
          <note>
            Kortsiktigt kommer detta sannolikt att minska skattebasen, men
            i ett längre perspektiv kommer den sannolikt att breddas eftersom
            antalet arbetslösa minskar.
          </note>
          <note>
            Jag vill, fru talman, också nämna något rent allmänt kring hur
            skattetrycket kan komma att öka i
          </note>
          <note>
            Sverige framöver. Socialdemokraterna har aviserat marginalskattehöjningar
            och kommunalskattehöjningar i en storleksordning som innebär att
            skattetrycket på nytt kommer att öka.
          </note>
          <note>
            Jag har svårt att förstå hur man kan slå in på den vägen. Visserligen
            sjönk skattetrycket under de tre borgerliga åren, men fortfarande
            håller vi oss med ett mycket högt skattetryck uttryckt i skatternas
            andel av
          </note>
          <note>
            BNP.
          </note>
          <note>
            För mig är skattefrågan inte bara en fråga om ekonomins funktionssätt
            i ett större perspektiv. Det är i lika hög grad en fråga om den
            enskilda människans möjligheter. Denna aspekt tycker jag glöms
            alltför lätt bort i debatten.
          </note>
          <note>
            Socialdemokraternas synsätt grundar sig på att det allmänna skall
            ta ut så mycket skatt som möjligt, som sedan skall fördelas efter
            vad som anses politiskt rätt.
          </note>
          <note>
            Denna balanspunkt måste förskjutas så att fler beslut kan fattas
            ute bland människorna. Detta låter sig mycket väl göras, till
            gagn för välfärden och valfriheten, inte minst mot bakgrund av
            det hårda skattetryck som vi har.
          </note>
          <note>
            Den frimodighet, som jag tycker socialdemokraterna visade i samband
            med skattereformen i början på 90-talet, är på väg att ersättas
            av en alltför traditionell syn.
          </note>
          <note>
            Jag kan emellertid, fru talman, utlova en kritisk, men konstruktiv
            moderat opposition. Vi kommer att föra fram vår syn på lägre skattetryck,
            tekniskt fungerande lösningar och inte minst förutsägbarhet och
            rättssäkerhet i beskattningen. Den enskilde måste uppleva skattesystemet
            som rimligt. Det är min förhoppning att Lars Hedfors och hans
            kolleger i utskottet skall ta sig tid att ta intryck av våra förslag.
          </note>
          <note type="speaker">
            Anf. 75 ISA HALVARSSON (fp):
          </note>
          <note>
            Fru talman! Lärdomarna från 1970- och 1980-
          </note>
          <note>
            talen om hur det gamla skattesystemet fungerade tycks ibland
            vara bortblåsta. När socialdemokraterna föreslår en höjd marginalskatt
            och en avindexering av skatteskalorna, som skulle tvinga allt
            större grupper upp i den högsta skatteklassen, så innebär det
            att marschen inleds tillbaka till ett "ruttet och perverst"
          </note>
          <note>
            skattesystem.
          </note>
          <note>
            Syftet med skattereformen var att ge stabila regler för lång
            tid framåt. En av de mest centrala delarna, grundsyftet med reformen,
            var att komma ifrån de orimligt höga marginalskatterna.
          </note>
          <note>
            Århundradets skattereform riskerar nu att inte ens bli årtiondets.
            Det vore en olycka för Sverige. Det skulle innebära en broms för
            möjligheterna till hög tillväxt och framför allt ett hinder för
            kampen mot arbetslösheten.
          </note>
          <note>
            I ett läge när Sverige behöver uppmuntra kompetensutveckling
            och åstadkomma ökad tillväxt är det oerhört angeläget att slå
            vakt om skattereformen. Det är inte något som vi bara hittar på.
            I otaliga skrifter och rapporter, t.ex. från ESO och
          </note>
          <note>
            Långtidsutredningen, konstateras att när det gäller den svenska
            arbetskraftens kompetens i internationell belysning och näringslivets
            tillväxtförutsättningar, har de allmänna incitamenten för individer
            att satsa på utbildning blivit bättre i och med det nya skattesystemet.
          </note>
          <note>
            Det var just detta skattereformen syftade till, nämligen att
            stimulera arbete och studier.
          </note>
          <note>
            Med lägre marginalskatt och reallöneskydd av skatteskalan skulle
            också löntagarna kunna acceptera lägre bruttolöneökningar. Det
            skulle i sin tur hålla tillbaka kostnadsutvecklingen och stärka
            konkurrenskraften.
          </note>
          <note>
            I ett läge när Sverige behöver uppmuntra kompetensutveckling
            och åstadkomma tillväxt för att komma till rätta med de ekonomiska
            problemen är det enligt vår mening oerhört angeläget att slå vakt
            om skattereformen.
          </note>
          <note>
            De skäl som anförs för att urholka reformen är förment fördelningspolitiska.
            Man bortser då medvetet från hur de försvagade ekonomiska incitamenten
            kan komma att påverka enskilda individer. Ökade marginalskatter
            och större skattekilar kan antas leda till inflationsdrivande
            lönekrav, minskat intresse för kompetensutveckling eller brain-drain
            genom utflyttning. På så sätt motverkas tillkomsten av nya jobb
            i Sverige.
          </note>
          <note>
            Det absolut största fördelningspolitiska problemet i dag är,
            som jag ser det, arbetslösheten. Den stora orättvisan går i dag
            mellan dem som har jobb och dem som inte har jobb.
          </note>
          <note>
            I en strävan att skapa bättre förutsättningar för att få fram
            fler jobb i Sverige har Folkpartiet i regeringsställning medverkat
            till att avskaffa dubbelbeskattningen på aktier. Dubbelbeskattningen
            av bolagsinkomsterna innebär en skattemässig diskriminering av
            eget kapital jämfört med lånekapital. Det blir dyrare för företag
            att använda eget kapital i jämförelse med att använda lånat kapital
            för verksamheten. Dubbelbeskattningen innebär att riskkapitalinvesteringar
            beläggs med hårdare skatt än riskfritt sparande.
          </note>
          <note>
            Under resten av 90-talet måste det skapas netto ungefär en halv
            miljon nya jobb i Sverige. För det krävs ett trendbrott. De nya
            jobben måste skapas i den privata sektorn. Förnyelsen och de nya
            jobben måste dessutom skapas i nya och mindre företag.
          </note>
          <note>
            Problemet i vårt land jämfört med andra länder är att vi har
            få medelstora företag och att småföretagen i allmänhet i alltför
            liten utsträckning växer.
          </note>
          <note>
            Dubbelbeskattningen har medfört att även framgångsrika småföretagare
            alltför tidigt upphör att ta risker och att anställa fler människor.
            Det typiska för svenska företag med 10-20 anställda är att de
            i själva verket upphör att växa.
          </note>
          <note>
            Mindre företag är i allmänhet beroende av insatser som företagaren
            själv och hans personliga nätverk kan ställa upp med. Den grundläggande
            frågan som måste ställas är hur man skall få människor att satsa
            på riskabla och hårdbeskattade investeringar när det går att få
            bättre nettoränta på högavkastande riskfria statsobligationer.
            Hur kan
          </note>
          <note>
            Socialdemokraterna tro att ökade skatter på arbete och företagande
            skall ge fler jobb? Det är för oss en gåta.
          </note>
          <note type="speaker">
            Anf. 76 PER ROSENGREN (v):
          </note>
          <note>
            Fru talman! Skattedebatten har under senare år i stort sett förts
            med hjälp av ideologiska skygglappar, främst från de borgerligas
            sida och då särskilt artikulerat av Moderaterna. Skattesänkningar
            har blivit ett politiskt mål i sig. Sällan har man velat diskutera
            vad skatterna används till.
          </note>
          <note>
            Under slutet av 80-talet och början av 90-talet gick den borgerliga
            skattekverulansen hem hos stora delar av det svenska folket. Vem
            ville inte få mer pengar i plånboken efter skatt?
          </note>
          <note>
            När den borgerliga politiken, som i och för sig påbörjades redan
            av Socialdemokraterna under slutet av 80-talet, började slå igenom
            i kommuner och landsting med neddragningar inom vård, omsorg och
            utbildning, vaknade emellertid det svenska folket och började
            kräva högre skatter. Det var helt enkelt för att den svenska traditionen
            bygger på ett solidariskt ansvar där vård, omsorg och utbildning
            betalas gemensamt över skattsedeln. Den borgerliga politiken inom
            skatteområdet är känd, dvs. höjda skatter för stora delar av befolkningen,
            men sänkta skatter för höginkomsttagare och kapitalägare. Det
            är det som har varit verkligheten under senare år.
          </note>
          <note>
            Vänsterpartiet utger sig inte för att vara ett skattesänkarparti.
            Det statsfinansiella läget medger inte något sådant. Skall vi
            klara vård, omsorg och utbildning måste skatterna höjas. Om folk
            vet att skatterna går till just dessa sektorer, finns det i
          </note>
          <note>
            Sverige en stor acceptans för skattehöjningar. Men dessa måste
            få en vettig fördelningspolitisk prägel.
          </note>
          <note>
            Det håller inte att, som de borgerliga gjort, skärpa skatten
            för låginkomsttagare och sänka skatten för höginkomsttagare och
            kapitalägare. Då skapas motsättningar i samhället som omintetgör
            möjligheterna att få en ekonomi i balans.
          </note>
          <note>
            Jag har heller aldrig riktigt förstått mig på den borgerliga,
            framför allt moderata, argumentationen angående s.k. riskkapital.
            För mig är riskkapital pengar som investeras, sällan med det som
            normala människor kallar risk, men som kan ge en hög, ibland en
            mycket hög, avkastning. Hela idéen med riskkapital är ju att man
            på något sätt ger sig in i en spelsituation. Andra som inte är
            villiga att satsa sina pengar, om det innebär den minsta risk,
            sparar i riskfritt sparande med en garanterad men lägre avkastning.
            Det som förbryllar mig är varför den ena sparformen skattemässigt
            skall behandlas förmånligare än den andra. Om de borgerliga menar
            allvar när det säger att dubbelbeskattningen är ett problem för
            kapitaltillförseln i svenskt näringsliv, borde de i stället diskutera
            skattesänkningar i ledet före, dvs. i företaget.
          </note>
          <note>
            Vänsterpartiet anser att kapitalskatten skall ligga på 30 % oavsett
            sparform. Vi måste återgå till den generella beskattningen av
            kapital på 30 % som infördes i samband med skattereformen. Om
            Isa
          </note>
          <note>
            Halvarsson vill återgå till den skattenivån kan Isa
          </note>
          <note>
            Halvarsson stödja oss när vi lägger fram det förslaget.
          </note>
          <note>
            Jag är inte heller helt främmande för att återinföra ett sparavdrag
            för småräntor på barns bankböcker så att de inte skall behöva
            beskattas. Det pågår en diskussion inom Vänstern på det området.
          </note>
          <note>
            Ett annat sparande som också skattemässigt särbehandlas är pensionsförsäkringarna.
            Vår principiella uppfattning är att avdragsrätten för pensionsförsäkringar
            bör avskaffas.
          </note>
          <note>
            I fråga om inkomstbeskattningen välkomnar vi
          </note>
          <note>
            Socialdemokraternas förslag till värnskatt. Vi vill inte kalla
            den skatten för värnskatt, eftersom vi gärna ser en permanentning
            av denna skatt under en överskådlig framtid.
          </note>
          <note>
            Så till den tråkiga utvecklingen inom svensk skattepolitik. Eller
            skall vi börja kalla detta för egenavgiftspolitik? Detta är ett
            missfoster i ett solidariskt samhälle, där man anser att skatten
            just skall verka fördelningspolitiskt.
          </note>
          <note>
            De borgerliga införde egenavgifterna för att de inte ansåg sig
            kunna höja skatterna. Detta förespåkas nu även av Socialdemokraterna.
            Men de får på grund av två orsaker en omvänd fördelningspolitisk
            effekt.
          </note>
          <note>
            Samtidigt som egenavgifter inte skall tas ut på den del av inkomsten
            som överstiger 7,5 gånger basbeloppet, skall de vara avdragsgilla
            mot marginalen. Detta gynnar i allra högsta grad höginkomsttagare.
          </note>
          <note>
            Vänsterpartiet ser gärna en tillnyktring inom socialdemokratin
            i denna fråga. Inom Vänstern har vi svårt att förstå varför löntagarna,
            visserligen de med högre löner, skall betala egenavgifter, i stället
            för att arbetsgivarna betalar in dessa avgifter via arbetsgivaravgifterna.
            Varför krångla till systemet?
          </note>
          <note>
            Det är en tillkrångling som dessutom gynnar höginkomsttagare.
          </note>
          <note>
            Så till företagsbeskattningen.
          </note>
          <note>
            Företagsbeskattningen bör uppfylla tre krav. Den skall vara enkel,
            överskådlig och långsiktig. Under många år uppfyllde lagstiftningen
            dessa krav i ganska hög grad. Många småföretagare och jordbrukare
            kunde själva upprätta sina deklarationer.
          </note>
          <note>
            I och med skattereformen ändrades företagsbeskattningen och blev
            krångligare. Men i och med de förändringar som införts av den
            borgerliga regeringen, befinner sig företagsbeskattningen ljusår
            från den enkelhet och överskådlighet som vore önskvärd. Ni kan
            själva räkna ut vad som har hänt med långsiktigheten.
          </note>
          <note>
            En regering som alltid har talat om långsiktiga spelregler för
            företagen i Sverige har alltså infört väldigt kortsiktiga lösningar.
            Det nuvarande systemet är så komplext att det i stort sett bara
            är skatterådgivare av olika slag som jublar. De har sin försörjning
            räddad. Det kanske är detta som utgör den expanderande tjänstesektorn
            som skall rädda Sverige ur krisen och som tydligen skall särbehandlas
            i momshänseende.
          </note>
          <note>
            De småföretagare som jag hittills har hjälpt i ekonomi- och skattefrågor
            har inte särskilt mycket till övers för den borgerliga politiken.
          </note>
          <note>
            Som en kompensation för den tidigare nämnda politiken - det är
            väl så man får se det - medgavs en skattefrihet för halva återföringen
            av denna SURV.
          </note>
          <note>
            Ett säkert välkommet bidrag för de berörda företagen.
          </note>
          <note>
            När kommer motsvarande skattefrihet övriga löntagare till godo?
            Dessutom var åtgärden orättvis gentemot alla dem som inte gjorde
            några SURV-
          </note>
          <note>
            avsättningar utan i stället snällt betalade sin skatt.
          </note>
          <note>
            Återigen ser vi en brist på långsiktighet i den borgerliga skattepolitiken
            på företagsområdet.
          </note>
          <note>
            Fru talman! Vänsterpartiet hävdar i sin skattemotion att skatteförhållandena
            för företag borde vara neutrala oavsett juridisk företagsform.
            Men detta borde, med hänsyn till det ansträngda budgetläget, finansieras
            inom ramen för den samlade företagsbeskattningen. Vår uppfattning
            är att en särskild parlamentarisk utredning borde utreda denna
            fråga.
          </note>
          <note type="speaker">
            Anf. 77 CARL FREDRIK GRAF (m)
          </note>
          <note>
            replik:
          </note>
          <note>
            Fru talman! Herr Rosengrens inlägg präglades i hög grad av gammeldags
            vänsterpolitisk retorik. Det var klara besked om att det är endast
            skattehöjningar som gäller. Jag har några frågor till Per Rosengren.
          </note>
          <note>
            Hur högt skattetryck är rimligt? 55, 60, 65 % eller kanske ännu
            mera? Jag skulle vilja ha besked.
          </note>
          <note>
            Vidare går Per Rosengren upp frågan om företagsbeskattningen,
            och han gjorde en utläggning om riskpremien. Han menade på att
            det skall vara samma beskattning som för riskfritt banksparande.
          </note>
          <note>
            Men det intressanta är ju följande. Om dubbelbeskattningen återinförs
            blir bl.a. risken högre.
          </note>
          <note>
            Risken är högre vid investeringar i företagande i stället för
            i statspapper. Men det gäller också skatten, eftersom beskattningen
            sker i två led. Beskattning i bank- eller statspapper sker fortfarande
            i ett led. Det är fel att hävda att dubbelbeskattning leder till
            likformighet.
          </note>
          <note>
            Jag vill ta upp ytterligare en aspekt angående kortoch långsiktiga
            lösningar. Det är klart att en borgerlig regering ändrar skattepolitiken
            i den riktning som den borgerliga regeringen tycker är bättre.
            Om den borgerliga regeringen fått fortsätta att regera hade naturligtvis
            dessa ändringar permanentats och blivit långsiktiga. Jag tror
            inte Per Rosengren behöver vara bekymrad.
          </note>
          <note type="speaker">
            Anf. 78 PER ROSENGREN (v) replik:
          </note>
          <note>
            Fru talman! Vi i Vänsterpartiet vill inte återgå till en dubbelbeskattning.
            Vi vill bara se till att skattefriheten hamnar i rätt led, dvs.
            i företagen, där den hör hemma.
          </note>
          <note>
            Jag slås av en förfärande tanke, nämligen att moderaterna tror
            på det som de säger när det gäller skatteområdet. De tycks tro
            att de genomfört ett enkelt och långsiktigt skattesystem inom
            företagsbeskattningen. De tycks tro att Sverige utvecklats positivt
            under den regeringstid som de hade. De trycks att ökade klyftor
            i samhället underlättar sanering av svensk ekonomi. Om de dessutom
            tror att orättvisa, kortsiktiga beskattningsförmåner, som skattesubventioner
            vid
          </note>
          <note>
            SURV-återförandet, skapar förtroende inom företagarkretsar i
            Sverige, må vi i Sverige vara tacksamma över att Moderaterna förlorat
            regeringsmakten.
          </note>
          <note>
            Carl Fredrik Graf var också inne på att Sverige skall ha konkurrenskraftiga
            skatter. Men det har vi ju!
          </note>
          <note>
            Sverige har ett av Europas lägsta bolagsskatter.
          </note>
          <note>
            Det kanske är svårt att uttala sig om var den optimala skattesatsen
            ligger, men i vår motion från i våras har vi i Vänsterpartiet
            sagt att vi kan tänka oss en statlig skatt på 30 % för inkomster
            över 300 000 kr.
          </note>
          <note>
            Vi ställer också upp på den socialdemokratiska idén om en värnskatt
            på 5 % över brytpunkten. Det kunde
          </note>
          <note>
            Carl Fredrik Graf sluppit fråga; det står i vår skattemotion
            från i våras. Och den politiken vidhåller vi.
          </note>
          <note type="speaker">
            Anf. 79 CARL FREDRIK GRAF (m)
          </note>
          <note>
            replik:
          </note>
          <note>
            Fru talman! Jag vill kommentera ytterligare en sak som Vänsterpartiets
            representant framförde, nämligen finansieringen av förändringen
            av företagsbeskattningen. Jag tänker då framför allt på den förändring
            som gör att de olika associationsformerna får samma beskattning.
            Det tycker vi moderater är viktigt. Det var inte rimligt att de
            minsta företagen skulle ha en högre beskattning än vad man hade
            i aktiebolagsformen. Därför genomfördes denna förändring. Den
            finansierades inom företagssektorn, bl.a. genom vissa förändringar
            vad gäller utlandstraktamenten. Det kan Per
          </note>
          <note>
            Rosengren fråga sin kollega Lars Bäckström om, som var med i
            riksdagen förra perioden.
          </note>
          <note>
            Vi fick nu besked från Vänsterpartiet. Om jag tolkar det hela
            rätt tycker man att det är bättre att ha högre skatter för de
            minsta företagen om skattesystemet blir enklare; det blir ju kontentan
            av det som Per Rosengren sade. Jag medger att den skatteomläggning
            som gör att vi nu har en likformig skattesats för de olika företagsformerna
            innebär att det blir något krångligare för de minsta företagen.
            Jag sade också i mitt huvudanförande att det därför är viktigt
            att arbeta för ytterligare förenklingar vad gäller den skattetekniska
            lösningen. Det hoppas jag att vi skall kunna medverka till att
            göra gemensamt under denna mandatperiod. Men det är också viktigt
            att skattesatsen blir enhetlig oavsett företagsform.
          </note>
          <note type="speaker">
            Anf. 80 PER ROSENGREN (v) replik:
          </note>
          <note>
            Fru talman! Carl Fredrik Graf säger: ytterligare förenklingar.
            Men den borgerliga regeringen har inte på något sätt genomfört
            några förenklingar. Den har åstadkommit ett groteskt system på
            företagsbeskattningens område. Jag sysslar med företagsbeskattning,
            så jag vet vad jag pratar om.
          </note>
          <note>
            Detta med expansionsmedel och att det inte skall vara avhängigt
            företagsformen tycker jag är mycket bra. Men det hade vi redan
            med det gamla SURV-
          </note>
          <note>
            systemet. Man kunde ju kombinera K-SURV och I-
          </note>
          <note>
            SURV för enskilda firmor och handelsbolag. Den kombinationen
            var naturligtvis inte möjlig för de stora aktiebolagen, där man
            fick välja antingen L-SURV
          </note>
          <note>
            eller K-SURV. I och med detta fanns det alltså redan en skattemässig
            fördel för enskilda firmor och handelsbolag.
          </note>
          <note>
            Den beskattningsreform som åstadkoms under tiden med det borgerliga
            regeringsinnehavet har varit katastrofalt svår. Och den har missgynnat
            små och medelstora företag genom att dessa har kommit helt i händerna
            på dyra skatterådgivare.
          </note>
          <note type="speaker">
            Anf. 81 ISA HALVARSSON (fp) replik:
          </note>
          <note>
            Fru talman! Per Rosengren undrade varför man inte kan ha skattefrihet
            för företag i stället, när man väl avskaffar dubbelbeskattning.
            Det skulle nog av många uppfattas som mindre utmanande. Vi i
          </note>
          <note>
            Folkpartiet hade föredragit att man gjort på det viset.
          </note>
          <note>
            Men internationella förutsättningar gör det i praktiken omöjligt
            på grund av Sveriges internationella förpliktelser. Det skulle
            nämligen öppna vägen för en storskalig internationell skatteflykt,
            som vi inte skulle kunna stoppa.
          </note>
          <note>
            De länder som tidigare haft en sådan ordning, t.ex.
          </note>
          <note>
            Finland och Norge har övergett den. De har nu i stället lättnader
            för aktieägarna. Orsaken är alltså att vi inte vill vara med om
            någon storskalig, internationell skatteflykt.
          </note>
          <note>
            Visst har vi i Sverige mycket låga bolagsskatter.
          </note>
          <note>
            Men om man tar hänsyn till ägarbilden, dvs. att det är ägarna
            till småföretag, stämmer det inte. Då har vi en mycket hög beskattning
            av det egna kapitalet i småföretagen. Enligt väldigt mångas bedömningar
            är det det som ligger bakom att det inte startas några mindre
            och medelstora företag; de små företagen slutar att växa.
          </note>
          <note type="speaker">
            Anf. 82 PER ROSENGREN (v) replik:
          </note>
          <note>
            Fru talman! Men det gamla Annellavdraget fungerade ju bra. Med
            det kunde Sveriges internationella förpliktelser klaras av. Men
            de borgerliga tycks inte inse att vi eventuellt också har internationella
            förpliktelser när det gäller tjänstemomsen, utan man går ut och
            säger att man skall sänka tjänstemomsen. Men dock finns en viss
            risk att de internationella förpliktelserna i framtiden gentemot
            EU inte kan uppfyllas i det avseendet. I EU
          </note>
          <note>
            vill man nämligen inte ha särskilda momssatser inom tjänstesektorn.
          </note>
          <note>
            Storskalig internationell skatteflykt har vi redan.
          </note>
          <note>
            Det har vi upplevt under många år. Min fråga till Isa
          </note>
          <note>
            Halvarsson kvarstår: Varför har ni i Folkpartiet medverkat i
            en regering som gått ifrån den generella beskattningen på kapital
            på 30 %? Det är ju ni själva som medverkat till att slå sönder
            den skattereform som ni själva tillsammans med Socialdemokraterna
            var med om att genomföra. Vi i Vänsterpartiet var kritiska till
            skattereformen, och det har visat sig att vi i stora avseenden
            hade rätt i vår bedömning av den. I
          </note>
          <note>
            och med den skedde en överföring av pengar från fattiga till
            rika.
          </note>
          <note type="speaker">
            Anf. 83 ISA HALVARSSON (fp) replik:
          </note>
          <note>
            Fru talman! Skattereformen medförde ingen överföring av pengar
            från fattiga till rika. Det är konstaterat att den inte på något
            vis hade den effekten.
          </note>
          <note>
            Den var i sin form neutral. Och det är mycket sorgligt att man
            från socialdemokraternas sida går ifrån den.
          </note>
          <note>
            Den innebar ju också en politisk överenskommelse.
          </note>
          <note>
            Det blev en underfinansiering av skattereformen, men det berodde
            på att den genomfördes i samband med att svensk ekonomi drabbades
            av en internationell lågkonjunktur och en realräntechock.
          </note>
          <note>
            Det berodde också på att människor började spara i stället för
            att låna. Det blev alltså ett ökat sparande i
          </note>
          <note>
            Sverige, något som i sig naturligtvis är bra.
          </note>
          <note type="speaker">
            Anf. 84 PER ROSENGREN (v) replik:
          </note>
          <note>
            Fru talman! Det är inte Socialdemokraterna som haft regeringsmakten
            under den gångna mandatperioden, utan det är den borgerliga regeringen,
            som Folkpartiet satt med i, som de facto skjutit skattereformen
            delvis i sank. Att skattereformen skulle vara neutral förutsatte
            också en
          </note>
          <note>
            30 % beskattning på kapital. Men Folkpartiet har nu suttit med
            i den regering som fått bort delar av den beskattningen. Om man
            sänker kapitalbeskattningen är den inte längre neutral. Då är
            det en överföring från fattiga till rika. Dessutom visar Statistiska
            centralbyråns undersökning att så faktiskt var fallet.
          </note>
          <note>
            Skattereformen fick inte alls den effekt som man från skattereformens
            konstruktörer trott.
          </note>
          <note type="speaker">
            Anf. 85 MICHAEL STJERNSTRÖM (kds):
          </note>
          <note>
            Herr talman! Ett av 1980-talets kännetecken var spekulationsekonomin.
            Den bestod i att det var mer gynnsamt att låna än att arbeta och
            spara. 80-talet innebar också ökade orättvisor i form av förmögenhetsöverföringar
            på grund av hög inflation från sparare till låntagare och spekulanter.
          </note>
          <note>
            Avdragseffekten för räntor var hög och många lockades att ta
            lån för att konsumera eller investera i tillgångar för att få
            en tillväxt eller avkastning som höll jämna steg med den höga
            inflationen. Under 80-
          </note>
          <note>
            talet ökade klyftan mellan de som hade kapital och höga inkomster
            och de som inte hade det, visar flera fördelningspolitiska studier.
            80-talets spekulation och frånvaro av sund fördelningspolitik
            vill åtminstone inte jag ha tillbaka.
          </note>
          <note>
            Socialdemokraterna har aviserat förändringar i skattepolitiken
            från årsskiftet 1995. Ett förslag som har framkommit i bl.a. riksdagsmotioner
            är en höjd kapitalskatt. Om förslaget skulle genomföras innebär
            det ett steg tillbaka till en låneekonomi. Skatten på kapital
            skulle höjas till 30 %, men samtidigt skulle avdragsrätten för
            räntor höjas till samma procentsats.
          </note>
          <note>
            Detta innebär att Socialdemokraterna gynnar låntagare på bekostnad
            av sparare. Om
          </note>
          <note>
            Socialdemokraterna överger Spara som ledstjärna till förmån för
            Slösa är detta ett ödesdigert val inför framtiden.
          </note>
          <note>
            Riksrevisionsverket (RRV) har undersökt hur det socialdemokratiska
            förslaget om höjd kapitalskatt slår mot olika inkomstgrupper.
            RRV fann att de flesta medel- och höginkomsttagare vinner på att
            kapitalskatten blir 30 %. Anledningen är att 1,6
          </note>
          <note>
            miljoner medelinkomsttagare har mer låneräntor än ränteinkomster.
            Drygt 450 000 personer i landet har rejäla kapitalunderskott i
            deklarationen, 25 000 kr eller mer. Det är ingen god fördelningspolitik
            att gynna personer med stora lån på bekostnad av småsparare.
          </note>
          <note>
            Även statsfinansiella skäl talar för att behålla kapitalskatten
            på 25 %. För statskassan är kombinationen kapitalskatt och ränteavdrag
            ingen bra affär. Statens finanser gynnas av en kapitalskatt på
          </note>
          <note>
            25 %. Finansdepartementet har beräknat kostnaden till
          </note>
          <note>
            1 miljard kronor för en förändring av kapitalskatten till 30
            %.
          </note>
          <note>
            I Landsorganisationens rapport Sverige har råd, från augusti
            i år, redovisar LO sin syn på bl.a.
          </note>
          <note>
            sparandet. I rapporten ges två exempel på hur hushåll som sparar
            kan använda sitt överskott. "Det ena sättet är att placera pengarna
            på en bank, köpa obligationer eller andra värdepapper." Detta
            sätt att spara kallar
          </note>
          <note>
            LO inte för finansiellt utan i stället för passivt sparande.
            "Det andra sättet är att hushållet använder överskottet till att
            öka sina reala tillgångar, t ex genom att köpa sig ett nytt sommarhus."
            Den slutsats som LO drar av dessa exempel är: "Det är lätt att
            inse att det senare sättet att spara skapar fler jobb i ekonomin."
          </note>
          <note>
            LO försöker leda i bevis att hushållens sparande i finansiella
            respektive reala former har betydelse för hur många jobb som skapas
            i ekonomin. Detta är helt fel. Finansiellt sparande i en sektor
            ger utrymme för realt sparande i en annan. Med LO:s resonemang
            blir sparande i t.ex. aktier - dvs. kapital till företag och investeringar
            - improduktivt, men husbyggande produktivt. Att låna till investeringar
            är alltid positivt, anser LO. Det blir ett argument för ökad avdragsrätt.
          </note>
          <note>
            Den intressanta frågan är i vilken mån LO
          </note>
          <note>
            påverkar och har inflytande över den socialdemokratiska politiken.
            Delar
          </note>
          <note>
            Socialdemokraterna LO:s syn på privat sparande?
          </note>
          <note>
            Socialdemokraterna har föreslagit att en s.k.
          </note>
          <note>
            värnskatt skall införas, dvs. att statsskatten höjs med 5
          </note>
          <note>
            procentenheter. Detta är ett klart brott mot skattereformens
            princip om att det skall bli mer lönsamt att arbeta. Det bör också
            noteras att värnskatten inte bör betraktas som tillfällig. När
            blir det politiskt möjligt för Socialdemokraterna att så att säga
            gynna de som har högre inkomster genom att sänka skatten?
          </note>
          <note>
            Högre skattesatser på högre inkomster ger skattesystemet en fördelningspolitisk
            profil. Det håller jag med om. Kristdemokraterna har fört fram
            ett förslag som syftar till att höja skatten för de högre inkomsterna.
            Kristdemokraterna vill, till skillnad från
          </note>
          <note>
            Socialdemokraterna, permanenta det slopade grundavdraget vid
            statlig skatt. Fördelen med kds förslag är att marginalskatten
            kan behållas på en oförändrad nivå. En ökad marginalskatt däremot
            ökar risken för inflation och skadar ekonomins funktionssätt.
          </note>
          <note>
            En målsättning måste vara konsekvens och långsiktighet vid förändringar
            i skattesystemet. Såväl företag som privatpersoner måste ha en
            rimlig möjlighet att anpassa sig efter nya regler. Därför vore
            det fel att nu ändra i de grundläggande principerna, att det skall
            löna sig att arbeta och spara, som låg till grund för "århundradets
            skattereform", bara efter ett par år.
          </note>
          <note>
            Tidigare i veckan sade socialdemokraten Allan
          </note>
          <note>
            Larsson: "Det råder undantagstillstånd på svensk arbetsmarknad.
            Om vi inte vågar pröva okonventionella lösningar riskerar vi att
            permanenta arbetslösheten på en mycket hög nivå." Jag delar
          </note>
          <note>
            Allan Larssons uppfattning.
          </note>
          <note>
            Kristdemokraterna har fört fram ett förslag till ungdomsskattsedel
            som ger arbetslösa ungdomar upp till 25 år en egen skattsedel
            med förmånliga skattevillkor och möjlighet att sälja tjänster
            till hushållen. Förslaget innebär sänkta arbetsgivaravgifter och
            momsbefrielse på hushållstjänster. Ungdomsskattsedeln är en effektiv
            åtgärd för att minska arbetslösheten bland ungdomar.
          </note>
          <note>
            Vågar Socialdemokraterna pröva förslaget om en ungdomsskattsedel?
          </note>
          <note>
            Varje förslag om en återgång till det gamla skattesystemet, som
            av ledande socialdemokrater betecknades som perverst och ruttet,
            måste med kraft motarbetas.
          </note>
          <note type="speaker">
            Anf. 86 LARS HEDFORS (s):
          </note>
          <note>
            Herr talman! Årets valrörelse har gett oss beslutsfattare en
            rad viktiga besked. På skattepolitikens område skulle jag särskilt
            vilja peka på två sådana besked. Valresultatet innebar först och
            främst att det nu är fritt fram att höja ett antal skatter, framför
            allt på kapital, men också på höga inkomster.
          </note>
          <note>
            Folk har helt enkelt insett att det inte går att försvara välfärden
            om man genomför ofinansierade skattesänkningar för höginkomsttagare
            och kapitalägare, och nu är man beredd att ta tillbaka dessa skattesänkningar
            för att just slå vakt om den svenska välfärden.
          </note>
          <note>
            Det andra viktiga skattepolitiska beskedet från väljarna var
            att man inte låter sig påverkas av påkostade och osakliga skrämselkampanjer
            från borgerliga partier och deras stödorganisationer. Man trodde
            helt enkelt inte på Moderaterna och
          </note>
          <note>
            Skattebetalarnas förening, när de med hjälp av dåligt underbyggda
            påståenden, halvsanningar och ibland rena lögner försökte få det
            att framstå som om vi socialdemokrater skulle vilja höja skatterna
            med mellan 80 och 85 miljarder kronor. Det hjälpte inte hur många
            affischer man än klistrade upp, hur många helsidesannonser man
            än satte in i tidningarna och hur många tiotals miljoner kronor
            man än pumpade in i kampanjen. Svenska folket lät sig inte duperas.
          </note>
          <note>
            Herr talman! Nu har vi alltså tagit oss igenom tre borgerliga
            år i Sverige. Under de åren präglades skattepolitiken i mycket
            stor utsträckning av
          </note>
          <note>
            Moderaterna. Det började hösten 1991 med en rivstart i form av
            en moderatblå proposition med det pretentiösa namnet Skattepolitik
            för tillväxt.
          </note>
          <note>
            Förmögenhetsskatten skulle avskaffas, arvs- och gåvoskatten skulle
            sänkas, skatten på kapitalinkomster och aktievinster skulle också
            sänkas, begränsningarna i avdragsrätten för ränteutgifter skulle
            tas bort osv.
          </note>
          <note>
            Allt det skulle enligt propositionsförfattaren Bo
          </note>
          <note>
            Lundgren få enastående effekter på den svenska ekonomin. Framför
            allt skulle tillväxten öka och arbetslösheten minska. Nu sitter
            vi sedan ett tag med facit i hand. Vi vet att det blev precis
            tvärtom, Carl
          </note>
          <note>
            Fredrik Graf. Vi fick en tillbakagång i ekonomin, och vi drabbades
            av den högsta arbetslösheten sedan 30-
          </note>
          <note>
            talet.
          </note>
          <note>
            Nästa stora borgerliga skatteproposition kom hösten 1993. Då
            gick man ett steg längre i sitt skattesänkarnit. Då var det aktieägandet
            som skulle gynnas ytterligare. Utdelningsskatten avskaffades och
            reavinstskatten halverades.
          </note>
          <note>
            Samtidigt kunde en stor del av inkomsttagarna -
          </note>
          <note>
            framför allt de med låga inkomster - konstatera att deras inkomstskatter
            hade höjts kraftigt under den borgerliga regeringsperioden. Och
            det var detta som blev den borgerliga regeringens ödesdigra misstag.
            I
          </note>
          <note>
            en nedåtgående konjunktur beskar man genom bl.a.
          </note>
          <note>
            skattehöjningar miljoner svenskars möjligheter att hålla sin
            konsumtion uppe. Det ledde till en kraftigt minskad produktion,
            och därmed var massarbetslösheten ett faktum. Landet drogs in
            i en ond spiral av arbetslöshet, ökade budgetunderskott och snabbt
            växande statsskuld.Nu måste vi ta oss ur detta ekonomiska moras.
            Då är det naturligt att skattepolitiken spelar en viktig roll.
            Den kan nämligen bidra med ökade statsinkomster och dessutom med
            det viktigaste av allt: rättvisa. Med skatternas hjälp kan vi
            se till att de som har mest också får bära en större del av krisens
            bördor.
          </note>
          <note>
            Därför är det viktigt att den socialdemokratiska regeringen nu
            resolut och snabbt lägger fram förslag om värnskatt, enhetlig
            kapitalbeskattning och bevarad förmögenhetsskatt.
          </note>
          <note>
            En annan viktig uppgift på skattepolitikens område är att se
            till att folk verkligen betalar sina skatter, att ingen smiter
            undan. Tyvärr måste man nog konstatera att skattebrottsligheten
            och den osunda skatteplaneringen har brett ut sig under senare
            år. Det handlar kanske om 100 miljarder kronor som på detta sätt
            undandras beskattning.
          </note>
          <note>
            Det är den verkligt stora orättvisan. Den går ut över dem som
            sköter sig och betalar sina skatter i vederbörlig ordning. Särskilt
            påtagligt är detta inom näringslivet och i all synnerhet i småföretagens
            värld.
          </note>
          <note>
            Här sätter den ekonomiska brottsligheten konkurrensen ur spel.
            De seriösa företagen konkurreras ofta ut av de oseriösa företagen.
            Detta är naturligtvis upp- och-ner-vända världen.
          </note>
          <note>
            Därför måste nu alla goda krafter mobiliseras mot den ekonomiska
            brottsligheten. Skattekontrollen måste skärpas, och likformigheten
            i skattesystemet i så stor utsträckning som möjligt återställas.
            Det första steget i den riktningen tar vi när vi nu återgår till
            en enhetlig kapitalbeskattning.
          </note>
          <note type="speaker">
            Anf. 87 CARL FREDRIK GRAF (m)
          </note>
          <note>
            replik:
          </note>
          <note>
            Herr talman! Lars Hedfors hänvisade till valresultatet och tog
            det till intäkt för att det nu var läge att höja skatterna. Det
            parti som tydligast har varit för skattesänkningar, nämligen Moderaterna,
            gick också fram i valrörelsen. Det är uppenbart att det lönar
            sig att vara tydlig när det gäller skattepolitiken.
          </note>
          <note>
            Jag vill ta upp detta med värnskatt. Det är en viktig fråga.
            I Dagens Industri den 19 maj uttalar Lars
          </note>
          <note>
            Hedfors: "Självklart är det inte bra att det blir stora marginaleffekter
            ovanför brytpunkten. Jag tror att vi måste titta på detta mycket
            noggrant och diskutera de fördelningspolitiska effekterna." Det
            tyckte jag var ganska insiktsfullt sagt. I dag har Lars Hedfors
            tydligen en annan uppfattning. Jag vill därför fråga honom vad
            han anser om värnskatten och det förhållandet att det faktiskt
            uppstår marginaleffekter som är ganska så obehagliga.
          </note>
          <note>
            När det gäller socialdemokraternas förslag beträffande brytpunkten
            kommer fler och fler skattebetalare att varje år komma upp på
            den högre skattenivån. Antalet heltidsarbetande ovanför brytpunkten
            är 45 %, så det handlar inte om en exklusiv skara rika personer
            som på detta vis kläms åt med höjda skatter. Eller också har Lars
            Hedfors och jag olika uppfattningar vem som är rik och vem som
            inte är rik.
          </note>
          <note>
            Till sist tror jag att vi är eniga om en sak, nämligen kampen
            mot den ekonomiska brottsligheten.
          </note>
          <note>
            Den förre skatteministern lade fram ett förslag om ökade anslag
            på 200 miljoner kronor per år under fem år just för att Riksskatteverket
            och dess länsskattemyndigheter skulle få ökade resurser för att
            motarbeta ekonomisk brottslighet.
          </note>
          <note type="speaker">
            Anf. 88 LARS HEDFORS (s) replik:
          </note>
          <note>
            Herr talman! Ert tillskott när det gällde att bekämpa den ekonomiska
            brottsligheten var en omvändelse under galgen. Ny demokrati tvingade
            er helt enkelt till att göra detta tillskott. Så är sanningen.
          </note>
          <note>
            Samtidigt urholkade ni möjligheterna att bedriva en effektiv
            skattekontroll genom att avskaffa skatteflyktsklausulen, genom
            att avskaffa tredjemansrevisionen, genom att urholka bevissäkringslagen
            osv. Det har ni gjort genom åren, så det är ingenting unikt. Det
            är moderat politik att urholka skattekontrollen. På den punkten
            är ni konsekventa.
          </note>
          <note>
            Antalet människor som befinner sig över brytpunkten ökar genom
            våra förslag, säger Carl
          </note>
          <note>
            Fredrik Graf. Ja, men ni själva då? Ni har ju genomfört ett antal
            åtgärder som ökar antalet människor över brytpunkten. Ni har t.ex.
            tagit bort schablonavdraget. Det är ju ett sätt att öka antalet,
            och ni har gjort det även på andra sätt. Men det talar ni tyst
            om. Ni är inte särskilt konsekventa på den punkten.
          </note>
          <note>
            Jag vill också kommentera valresultatet och möjligheten att höja
            skatter. Det handlar inte bara om valresultatet, Carl Fredrik
            Graf. Det gjordes opinionsmätningar som visade att svenska folket
            långt in i de moderata leden var berett på skattehöjningar, om
            pengarna kunde användas för att kunna bevara välfärden.
          </note>
          <note type="speaker">
            Anf. 89 CARL FREDRIK GRAF (m)
          </note>
          <note>
            replik:
          </note>
          <note>
            Herr talman! Närmast var det väl en opinionsundersökning som
            i valrörelsens slutskede diskuterades. Om Lars Hedfors vill ta
            den till intäkt för sin politik är den argumentationen litet svag,
            tycker jag. Hade man ställt samma fråga i denna opinionsundersökning
            med en litet annorlunda formulering - t.ex.: Är du beredd att
            höja skatten för att betala räntorna på statsskulden? - är det
            möjligt att utfallet hade blivit ett annat än om man hade ställt
            frågan: Är du beredd att höja skatten för att bevara välfärden?
            Sanningen är den att skatteintäkterna i högre grad kommer att
            gå till statsskulden.
          </note>
          <note>
            När det gäller rättssäkerheten tycker jag att det viktigt att
            slå fast att vi moderater understryker vikten av en rättssäkerhet
            i beskattningen. Det får inte vara så att den enskilde ständigt
            skall vara i underläge. Det är rätt att vi skall klämma åt dem
            som ägnar sig åt ekonomisk brottslighet. Men var och en skattskyldig
            skall inte ständigt behöva vara i ett underläge gentemot skattemyndigheterna.
            Därför genomförde vi förändringar som bidrog till att principerna
            för rättssäkerheten kunde upprätthållas.
          </note>
          <note>
            Det är på gränsen till oförskämt när man så att säga mellan raderna
            kan utläsa att vi moderater skulle anse att detta med ekonomisk
            brottslighet inte är särskilt viktigt. Vi tycker definitivt att
            det är viktigt, inte minst ur den aspekten att det skall råda
            konkurrensneutralitet mellan företag. Skötsamma företag skall
            självfallet kunna premieras.
          </note>
          <note type="speaker">
            Anf. 90 LARS HEDFORS (s) replik:
          </note>
          <note>
            Herr talman! Det är så. Historien visar att
          </note>
          <note>
            Moderaterna inte tycker att det här med skattekontroll är särskilt
            viktigt. Det vet vi, därför att vi har räknat på detta. Under
            åren 1982-1991 lade vi fram ett fyrtiotal förslag om att man skulle
            förbättra skattekontrollen. Moderaterna gick emot vartenda ett.
          </note>
          <note>
            Ni avskaffade skatteflyktsklausulen som är så oerhört viktig,
            inte minst i förebyggande syfte, när det gäller skatteflykt och
            liknande.
          </note>
          <note>
            Nu talade Carl Fredrik Graf vackert om rättssäkerhet. Men vad
            är det för rättssäkerhet för den företagare som är seriös och
            sköter sig när han utsätts för konkurrens från företagare som
            smiter från moms och arbetsgivaravgifter? Vad har den seriöse
            företagaren för rättssäkerhet? Den rättssäkerheten talar ni väldigt
            litet om. Men om man skulle råka klämma åt en och annan falskdeklarant,
            då blir ni bekymrade.
          </note>
          <note>
            Jag tycker att ni skall nyansera debatten om rättssäkerhet, Carl
            Fredrik Graf. Där har ni från den moderata sidan sannerligen inte
            mycket att skryta med.
          </note>
          <note type="speaker">
            Anf. 91 ISA HALVARSSON (fp) replik:
          </note>
          <note>
            Herr talman! Först vill jag säga att utgiftsexplosionen till
            stor del beror på 80-
          </note>
          <note>
            talspolitiken. Den ledde oss in i finanskris och lågkonjunktur
            och den arbetslöshet som råder. Det var ju det som förorsakade
            utgiftsexplosionen.
          </note>
          <note>
            Också jag tycker att det är ytterst viktigt med kamp mot ekonomisk
            brottslighet. Vi från Folkpartiet delar uppfattningen att det
            är angeläget att man vid en ekonomisk kris höjer kraven på människor
            med högre inkomster och stora tillgångar. Men man måste göra det
            på ett sådant sätt att det inte motverkar tillkomsten av nya jobb,
            så att vi inte återigen kommer in i det som förr kallades det
            perversa och ruttna skattesystemet och som vi gemensamt lyckades
            göra oss av med. Bägge partierna fick stå ut en hel del smälek
            för det.
          </note>
          <note>
            Vi anser t.ex. att slopandet av förmögenhetsskatten, som skulle
            ske vid nästa årsskifte, bör skjutas på framtiden. Däremot vill
            vi inte återinföra förmögenhetsskatten på arbetande kapital.
          </note>
          <note>
            Vi menar vidare att fastighetsskatten skall skärpas därför att
            det visat sig att också den har en klart progressiv effekt. Hushåll
            med höga inkomster har i regel dyrare bostäder. Vi anser att tjänstebilsbeskattningen
            bör skärpas. Av dem som deklarerar för bilförmån ligger 80 % ovanför
            brytpunkten. Däremot menar vi, inte minst av fördelningspolitiska
            skäl, att den beslutade säkringen av kapitalinkomstskatten och
            den värdefulla rätten för avdrag på skuldräntorna upp till 25
            % kan gärna vara kvar. Det skulle tillföra statskassan 1 miljard
            kronor.
          </note>
          <note>
            Det betalas i högsta grad av personer med högre inkomster.
          </note>
          <note type="speaker">
            Anf. 92 LARS HEDFORS (s) replik:
          </note>
          <note>
            Herr talman! Först litet om det Isa Halvarsson sade inledningsvis.
            Hon tycker också att det är bra med skattekontroll. Men inte ens
            en gång Folkpartiet har någon särskilt bra historia att skryta
            med på det området. Ni har också varit med om att urholka skattekontrollen
            under den gångna treårsperioden. Ni tog bort tredjemansrevisionen,
            som är så viktig för att man skall kunna kontrollera momsen, som
            ju är en skatt i flera led. Därför måste man ha en tredjemansrevision.
          </note>
          <note>
            Ni tog bort skatteflyktsklausulen, och ni har varit med om att
            urholka skattereformen, som tidigare talare har varit inne på
            här.
          </note>
          <note>
            Isa Halvarsson sade att vi tillsammans genomförde skattereformen
            för att komma bort från det perversa skattesystemet. Det gjorde
            vi. Men ni har genom era sänkningar på kapitalinkomstskatteområdet
            återfört en del av perversiteterna. Ni har sett till att det i
            kapitalinkomstbeskattningen nu finns åtta olika skattesatser,
            från 0 % till 30 %. Det säger sig självt att man sätter i gång
            att försöka planera sin skatt på det viset att man förvandlar
            högbeskattade inkomster till lågbeskattade. Det var det vi försökte
            komma ifrån.
          </note>
          <note>
            Ni har rivit upp gränsen mellan de olika inkomstsslagen genom
            att i inkomstslaget företagsamhet införa rätt till avdrag på underskott
            i tjänst. Det är också någonting som t.ex. Lagrådet kritiserade
            väldigt mycket därför det skulle ge upphov till skatteplanering.
            Ni har sannerligen varit duktiga på att riva upp den skattereform
            som vi med stor möda och mycket besvär genomförde tillsammans.
          </note>
          <note type="speaker">
            Anf. 93 ISA HALVARSSON (fp) replik:
          </note>
          <note>
            Herr talman! Det har inte skett några större förändringar i skattesystemet.
            De förändringar som har gjorts har inte inneburit något brott
            mot skattereformens principer.
          </note>
          <note>
            Den grundläggande frågan, som socialdemokraterna inte svarar
            på, är: Hur skall man få människor att satsa på riskabla och hårdbeskattade
            investeringar när de kan få bättre ränta på högavkastande riskfria
            statsobligationer? Det gäller i mycket hög grad småföretagare.
          </note>
          <note>
            Det intressanta är att den socialdemokratiska regeringen i Norge
            tog bort dubbelbeskattningen.
          </note>
          <note>
            Motivet var främst att åstadkomma neutralitet mellan de olika
            sparformerna, effektivisera ekonomin och främja kapitalets rörlighet.
            Också i Norge menade man att tidigare politik med olika investeringsstimulanser
            för företagen inte gav något effektivt resultat. Man säger nu
            att utdelningarna ha ökat men inte så mycket. Däremot har mera
            nytt kapital tillförts företagen, och rörligheten har ökat.
          </note>
          <note>
            Den norska regeringen är övertygad om att reformen är riktig.
            Det finns ett problem, och det är att pressen ständigt beskriver
            utdelningarna som skattefria.
          </note>
          <note>
            Socialdemokraterna med hela sin stora pedagogiska apparat och
            alla sina pengar - Lars
          </note>
          <note>
            Hedfors talar mycket om pengar - skulle kunna förklara för människor
            nödvändigheten av att vi får småföretagare att satsa på och att
            vilja växa. Det är inte så som en del "högre" socialdemokrater
            tror, att folk tycker att det är häftigt att betala skatt. Jag
            tycker att det är ganska skönt att lägga sig på en lägre nivå
            och slippa det extra slitiga med att riskera sin framtid.
          </note>
          <note type="speaker">
            Anf. 94 LARS HEDFORS (s) replik:
          </note>
          <note>
            Herr talman! Jag har talat med väldigt många småföretagare, inte
            minst under valrörelsen. De har varit förtvivlade över den hattighet
            som har präglat den borgerliga skattepolitiken. För dem har det
            inte varit så särskilt viktigt med utdelningsskatt och reavinstskatt
            på aktier. Det viktigaste för dem är att det är stabila spelregler.
            Det har det sannerligen inte varit under den borgerliga regeringsperioden.
          </note>
          <note>
            Jag läste för ovanlighetens skull det senaste numret av Skattebetalarnas
            förenings tidning, där man går till stenhård kritik mot den borgerliga
            skattepolitiken på småföretagens område just därför att den inte
            var stabil och ingav stabilitet.
          </note>
          <note>
            Ni har inte gjort er skyldiga till något brott mot skattereformen,
            säger Isa Halvarsson. Men en av de absolut viktigaste principerna
            i skattereformen för att vi över huvud taget skulle ställa oss
            bakom skattereformen var just att det var en balans mellan beskattningen
            av arbete och beskattningen av kapital.
          </note>
          <note>
            Den balansen har ni satt ur spel. Då har det blivit precis så
            som jag har sagt här, att det har gynnat dem som har kapital.
          </note>
          <note>
            Det viktiga för företagen och företagandet är inte att man lättar
            på beskattningen av kapitalet utan att man lättar på beskattningen
            av företagen. Vår skattepolitik på företagsområdet är fördelaktigare
            för företagen än er. Vi ligger ungefär 2 miljarder lägre i beskattning
            av företagen än vad den borgerliga regeringen gjorde.
          </note>
          <note type="speaker">
            Anf. 95 PER ROSENGREN (v) replik:
          </note>
          <note>
            Herr talman! Värnskatten skall ju vara tillfällig.
          </note>
          <note>
            Min fråga är då till Lars Hedfors: Anser ni att också underskotten
            är tillfälliga? Vi vill ju ha en permanentning av skatten. När
            ekonomin är i balans kan man ta bort den, men att redan nu säga
            att värnskatten är tillfällig tycker vi inte är riktigt.
          </note>
          <note>
            Egenavgifterna har Lars Hedfors berört i väldigt liten utsträckning.
            Hur ser socialdemokraterna på egenavgifterna fördelningspolitiskt?
            Det är vi intresserade av. Tycker socialdemokraterna att det är
            riktigt att man skall undandra inkomster över sju och en halv
            gånger basbeloppet? Tycker socialdemokraterna att det är rätt
            att det är avdragsgillt? För oss verkar det vara fördelningspolitiskt
            omvänt.
          </note>
          <note>
            Hur har ni tänkt att direktavskrivningarna skall fungera? Gäller
            det gamla förslaget från
          </note>
          <note>
            Företagsskatteutredningen för ett antal år sedan, dvs.
          </note>
          <note>
            att s.k. periodiseringsfonder skall införas? Det innebär att
            85 % av anskaffningskostnaden skall vara direkt avdragsgill, men
            resten skall vara någon form av inflationsvinst som man inte får
            göra avdrag för. Hur har ni tänkt er när det gäller direktavskrivningarna?
          </note>
          <note>
            När det gäller bekämpningen av den ekonomiska brottsligheten
            anser Riksdagens revisorer att momsen är ett av de stora problemen.
            Samtidigt har man rustat ner kompetensen ute på skattemyndigheterna
            genom att dränera länsskattekontoren ganska ordentligt. Är ni
            beredda att ompröva denna - låt oss kalla det så -
          </note>
          <note>
            decentralisering av skattebekämpningen och verkligen se till
            att kompetensen finns kvar även ute i länen?
          </note>
          <note type="speaker">
            Anf. 96 LARS HEDFORS (s) replik:
          </note>
          <note>
            Herr talman! Under den gångna treårsperioden kämpade vi hårt
            för ökade anslag till skattemyndigheterna både explicit när det
            gäller momsen och när det gäller skattekontrollverksamheten över
            huvud taget. Den kampen har vi drivit konsekvent. Det var först
            när det parti som inte längre finns representerat i riksdagen
            stödde oss som den borgerliga regeringen var tvungen att krypa
            till korset. Vidare har vi på detta område fått uppbackning från
            Per Rosengrens partikollega Lars
          </note>
          <note>
            Bäckström.
          </note>
          <note>
            Så till direktavskrivningarna. Det här med företagsbeskattning
            är ett väldigt invecklat område. Vi diskuterar väldigt gärna uppläggningen
            med representanter för företagsamheten i Sverige. Så småningom
            kommer det förslag, men jag kan inte nu exakt säga hur de förslagen
            skall se ut.
          </note>
          <note>
            När det gäller egenavgifterna, Per Rosengren, dras vi nu efter
            tre borgerliga regeringsår faktiskt med en statsskuld på över
            1 000 miljarder kronor. Dessutom växer vårt budgetunderskott ständigt.
            Därför är det nödvändigt att vi hittar finansieringsmöjligheter
            så att vi kan klara detta. Det är inte särskilt lustigt att tillgripa
            egenavgifter, men vi anser oss tvungna till det. Vi anser nämligen
            att det finns ett utrymme för en höjning av egenavgifterna med
            ungefär 3 %.
          </note>
          <note>
            Värnskatten har fått sitt namn inte därför att den är tillfällig
            utan därför att pengarna skall användas till att värna dem som
            är arbetslösa. Pengarna skall nämligen gå till Arbetsmarknadsfonden
            för att stoppa dräneringen av densamma. Vi utgår från att vi skall
            lyckas med den saken. När vi har klarat den uppgiften behövs inte
            längre värnskatten.
          </note>
          <note type="speaker">
            Anf. 97 PER ROSENGREN (v) replik:
          </note>
          <note>
            Herr talman! Jag välkomnar det sistnämnda, dvs.
          </note>
          <note>
            att värnskatten inte är tillfällig utan gäller tills vidare.
          </note>
          <note>
            Så uppfattar jag detta.
          </note>
          <note>
            Ökade anslag räcker dock kanske inte alltid. Man måste kanske
            också titta på organisationen, titta på vad som hänt på kompetenssidan
            i och med den utflyttning av länsskattekontor som skett.
          </note>
          <note>
            När det gäller direktavskrivning finns det en gammal utredning
            där det klart finns förslag om hur det här kan fungera. Jag förstår
            inte vilka diskussioner som skall föras. Är det meningen att direktavskrivning
            skall kunna ske avseende hela anskaffningskostnaden, dvs. att
            man på det sättet också skall kunna göra s.k. inflationsvinster?
            I så fall hamnar de som gör direktavskrivning i en väldigt bra
            situation i förhållande till andra som inte har tillfälle att
            göra detta på grund av sämre resultat.
          </note>
          <note>
            Beträffande egenavgifterna vill jag säga att jag har full förståelse
            för att Socialdemokraterna vill hitta en finansiering av underskottet.
            Det ställer vi också upp på. Men vad jag frågade var: Hur kan
          </note>
          <note>
            Socialdemokraterna lägga fram ett förslag som fördelningspolitiskt
            är så fjärran från arbetarrörelsens värderingar - dvs. ett förslag
            som innebär att höginkomsttagarna skyddas? Låginkomsttagarna däremot
            får eventuellt betala mera. Det är ju vad konstruktionen med 7,5
            x basbeloppet vad gäller avdragsrätten innebär. Det betyder alltså
            att höginkomsttagarna skyddas på detta område.
          </note>
          <note>
            I övrigt är vi beredda att införa egenavgifter om de liknar en
            skatt.
          </note>
          <note type="speaker">
            Anf. 98 LARS HEDFORS (s) replik:
          </note>
          <note>
            Herr talman! Vi har än så länge inte lagt fram några förslag
            när det gäller egenavgifterna. Per
          </note>
          <note>
            Rosengren får vänta litet. Sedan får han se hur det hela utformas.
          </note>
          <note>
            Vi har sagt att vi inte är särskilt glada åt egenavgifter i det
            nya pensionssystemet. Vi skulle hellre se att egenavgifterna byttes
            ut mot något annat.
          </note>
          <note>
            Men om vi skall ha egenavgifter menar vi att de skall tas ut
            på hela inkomsten. Principiellt är inte vi heller särskilt glada
            åt att de blir avdragsgilla. Det strider mot vår inställning.
          </note>
          <note>
            I frågan om värnskatten har Per Rosengren en något egendomlig
            semantisk övning när det gäller
          </note>
          <note>
            "tills vidare" eller "tillfällig". Jag förstår inte skillnaden.
            Jag har ju klart och tydligt sagt att värnskatten skall finnas
            med så länge som det behövs för att klara Arbetsmarknadsfonden.
            Om sedan Per
          </note>
          <note>
            Rosengren väljer begreppen "tills vidare" eller
          </note>
          <note>
            "tillfällig", så är det honom fullständigt obetaget att göra
            det. Han får använda båda begreppen om han så vill.
          </note>
          <note>
            Så något om kompetensen hos skattemyndigheterna. Vi tror också
            att det behövs en kompetens där och att pengarna/anslagen till
          </note>
          <note>
            Riksskatteverket används på ett riktigt och bra sätt. Vi får
            väl se om det finns utrymme för ytterligare anslag på den punkten.
            Så småningom återkommer vi till den frågan. Låt oss diskutera
            den seriöst och konstruktivt!
          </note>
          <note>
            Näringspolitik
          </note>
          <note type="speaker">
            Anf. 99 PER WESTERBERG (m):
          </note>
          <note>
            Herr talman! Det var intressant, för att inte säga lätt skrämmande,
            att följa skatterundan alldeles nyss.
          </note>
          <note>
            Jag förstår nu att närmare 75-80 % av Sveriges småföretagare
            valde att rösta borgerligt. Jag förstår det utifrån de argument
            som nu kommer fram med mycket stor skärpa.
          </note>
          <note>
            Först och främst tycker jag att det skall konstateras att de
            skattehöjningar som gjorts under den gångna mandatperioden skedde
            efter socialdemokratiska partiets påtryckningar i krisuppgörelsen.
            Jag vill också konstatera att gjorda förändringar i beskattningen
            av riskkapital är förändringar som innebär en rimlig beskattning
            av kapital som gått till arbete och företagande i svenska företag.
            Socialdemokratin däremot beskattade i praktiken inte alls de många
            miljarder som gick till fastighetsspekulation, finansspekulation
            och mycket annat under 80-talet.
          </note>
          <note>
            Vidare noterar jag att man med väldigt stor skärpa sätter likhetstecken
            mellan småföretagare och skattebrottslingar, något som jag måste
            säga att jag i sak blir djupt indignerad över.
          </note>
          <note>
            Skatteflyktsklausulen, generalklausulen, var en främmande fågel
            i den svenska lagstiftningen, något som man snarast använde sig
            av på andra sidan
          </note>
          <note>
            Östersjön före Sovjetunionens fall.
          </note>
          <note>
            Den gamla regeringen skaffade 1 000 nya poliser för att bekämpa
            ekobrottslingar. Det blev 30 nya specialiserade eko-åklagare,
            en ny konkurslagstiftning där den gamla var helt otillräcklig,
            effektiviseringar av näringsförbud, edgångsbestämmelser och en
            mängd andra åtgärder för att komma till rätta med ekobrottsligheten
            - något som man i praktiken inte gjorde under 80-talet.
          </note>
          <note>
            Historien är i sak den att den svenska välfärden byggdes upp
            under en period från mitten av 1800-talet och fram till 1970.
            Under mer än 100 år var Sverige ett av de länder i världen som
            hade den högsta ekonomiska tillväxttakten. Endast Japan kunde
            konkurrera med oss - möjligen också Danmark.
          </note>
          <note>
            Från 1970, då skatterna ökade, offentlig sektor expanderade och
            näringslivet gick tillbaka, har
          </note>
          <note>
            Sverige gått tillbaka i välfärdsligan. Vi har gått från en tredje
            eller fjärde plats ned till en sjuttonde eller artonde plats.
            300 000 jobb i privat näringsliv försvann. 300-400 miljarder kronor
            i investeringspengar försvann från landet under 70- och
          </note>
          <note>
            80-talen. Det var det som konstituerade, grundade, krisen i den
            svenska ekonomin.
          </note>
          <note>
            När sysselsättningen i privat näringsliv minskade i
          </note>
          <note>
            Sverige, ökade den med 30 % i USA, med 20 % i
          </note>
          <note>
            Japan och 5-10 % i övriga Europa. Felet är alltså att vi haft
            en gammal socialdemokratisk rent företagarfientlig politik. Man
            har ju i stället gynnat spekulationsekonomin och fastighetsspekulationerna
            och fört en genuint småföretagarfientlig politik.
          </note>
          <note>
            Vi har försökt, och det målet har vi velat fullfölja, åstadkomma
            ett företagarklimat i Sverige som är konkurrenskraftigt i förhållande
            till vad som gäller i alla andra länder i Västeuropa. Det innebär
            att även politiker är konkurrensutsatta. Det innebär att vi måste
            se till att vi har skatter för företag i Sverige som är jämförbara
            med vad som gäller i konkurrentländerna, för annars fortsätter
            flykten ur landet när det gäller arbetstillfällen och riskkapital.
          </note>
          <note>
            Det är därför reglerna skall vara stabila och förutsägbara. Men
            de måste också vara konkurrenskraftiga. Det får inte vara så att
            vi har västvärldens hårdaste småföretagarklimat.
          </note>
          <note>
            Det är ingen tillfällighet att vi fortfarande har få småföretagare
            i Sverige. I stället är det en följd av den småföretagarfientliga
            politiken under 70- och 80-
          </note>
          <note>
            talen.
          </note>
          <note>
            Vi har gjort förändringar i riskkapitalbeskattningen i Sverige
            och fått den jämförbar med omvärldens. Vi har genomfört privatiseringar
            och därmed breddat riskkapitalmarknaden i Sverige. Mot att under
            80-talet ha fått 5 miljarder kronor per år i nya riskpengar till
            nya jobb och nya företag är vi nu uppe i 50 miljarder kronor per
            år. Det innebär en tiodubbling, och det behöver Sverige för att
            under 90-talet få de nya företagen och de nya jobben.
          </note>
          <note>
            Vi måste också fullfölja satsningarna på ny teknik och ny utbildning
            där vi skall konkurrera med kompetens och avancerade produkter,
            inte med låga löner.
          </note>
          <note>
            Vi måste fortsätta teknikspridningen och satsningarna på informationsteknologin.
            Vi måste göra patenten tillgängliga för de små företagarna, via
            nätverken, via olika typer av datasystem. Likadant är det med
            forskningsresultaten, distansundervisningen och mycket mycket
            annat.
          </note>
          <note>
            Vi måste fullfölja satsningarna på infrastrukturen där vägar,
            järnvägar och telekommunikationer minskar avstånden för svenska
            företagare och gör de konkurrenskraftiga.
          </note>
          <note>
            Det har vänt i Sverige nu. Investeringarna ökar med 30 %. För
            första gången på årtionden har vi ett nettoinflöde av investeringar.
            Exporten ökar.
          </note>
          <note>
            Hemmamarknaden ökar, dvs. vi börjar högst påtagligt vara på rätt
            väg. Men då gäller det att fullfölja satsningarna. Jag vill inte
            att Sverige skall bli ett låglöneland. Det är kompetens, teknikhöjden
            och konkurrenskraft som vi skall konkurrera med. Då kan vi inte
            ha högre skatter, sämre forskning och sämre utbildning än i våra
            viktigaste konkurrentländer.
          </note>
          <note type="speaker">
            Anf. 100 KJELL ERICSSON (c):
          </note>
          <note>
            Herr talman! I den här första debatten efter valet skulle jag
            först vilja rekapitulera litet i fråga om vad som har inträffat
            och vad som har gjorts på det näringspolitiska området.
          </note>
          <note>
            Under den gångna valperioden har det dragits upp nya fåror för
            en bättre näringspolitik i allmänhet och för småföretagen i synnerhet.
            Den borgerliga regeringen har också kraftfullt arbetat för ett
            bättre näringsklimat. Det har skett i en tid när vi har haft en
            svår internationell lågkonjunktur samtidigt som vi har lidit av
            inhemska misstag från 80-talets spekulationsekonomi.
          </note>
          <note>
            För att komma till rätta med de enorma problem som den dåvarande
            regeringen ställdes inför var det nödvändigt med många åtgärder
            för att återupprätta
          </note>
          <note>
            Sverige som en företagar- och industrination. För att kunna göra
            detta var vi från den dåvarande regeringens sida klara över att
            man måste ge bättre villkor för att starta och driva företag.
            Detta gäller särskilt för de små företagen, där de nya jobben
            kommer att tillskapas.
          </note>
          <note>
            Denna förbättring för att starta och driva företag har bl.a.
            skett i form av sänkta och slopade skatter och avgifter, t.ex.
            slopad skatt på arbetande kapital, sänkt skatt för egenföretagare
            och fåmansbolag, återinförandet kvittningsrätt, m.m. Sammantaget
            har alltså skatten enbart för småföretagen sänkts med 13-
          </note>
          <note>
            14 miljarder.
          </note>
          <note>
            Förbättringar har också skett i form av en förbättrad riskkapitalförsörjning
            som t.ex. inrättandet av en industri- och nyföretagarfond, en
            förstärkning av de regionala utvecklingsbolagens kapital m.m.
          </note>
          <note>
            Sammantaget har riskkapitalet med statligt engagemang ökat från
            ungefär 4 till 13 miljarder.
          </note>
          <note>
            Förbättringar har också skett i form av en kraftigt förstärkt
            regionalpolitik. Man har t.ex. infört ett nytt landsbygdsstöd,
            ett stöd för kvinnligt företagande och ett generellt småföretagarstöd
            som gäller under det här budgetåret.
          </note>
          <note>
            Förbättringar har också skett genom förenklade regler i arbetsrätten,
            t.ex. att provanställning får ske i upp till 12 månader och även
            att få behålla två nyckelpersoner i företaget vid varsel.
          </note>
          <note>
            Det har också mer än någonsin satsats stora resurser på vägar
            och järnvägar samt på forskning och utbildning.
          </note>
          <note>
            Alla de här åtgärderna har också givit resultat. När den borgerliga
            regeringen tillträdde 1991 varslades 1
          </note>
          <note>
            000 personer varje dag. Kurvan var på väg rakt nedåt.
          </note>
          <note>
            I dag anställs ca 1 000 personer varje dag och antalet varsel
            är rekordlågt. Det är också många investeringar på gång för att
            få nya jobb. Allt det här visar att politiken har gett resultat.
          </note>
          <note>
            Socialdemokraterna har på nästan varje punkt avvisat de åtgärder
            som har vidtagits. Detta har för mig varit helt oförståeligt,
            och det skulle vara intressant att få höra av Birgitta Johansson
            vad
          </note>
          <note>
            Socialdemokraterna kommer att riva upp.
          </note>
          <note>
            Skall ni riva upp skattesänkningar för småföretagen och därmed
            hindra dem att tjäna in pengar till investeringar och ett starkare
            eget kapital?
          </note>
          <note>
            Eller skall ni försämra möjligheterna för företagen att anställa
            människor genom att riva upp den mycket begränsade reformering
            som har gjorts av arbetsrätten? Det här är frågor som det kan
            vara intressant att få svar på.
          </note>
          <note>
            Herr talman! Även om många åtgärder har vidtagits under den gångna
            regeringsperioden krävs det många ytterligare åtgärder för att
            skapa nya arbetstillfällen som är nödvändiga i vårt land. Att
            dessa tillskapas i näringslivet är också en nödvändighet.
          </note>
          <note>
            Från Centerns sida har vi arbetat fram ett tiopunktsprogram för
            näringslivsutveckling. Där vill vi ytterligare förbättra riskkapitalförsörjningen
            genom att bl.a. lämna en företagsgaranti som liknar den som
          </note>
          <note>
            ICA har gett sina företag. Det innebär att vi skall bygga upp
            ett antal holdingbolag runt omkring i vårt land. De skall i sin
            tur ha styrelser bestående av erfarna företagare. Där kan en blivande
            företagare få testa sin affärsidé. Om den befinns bra kan man
            också få en företagsgaranti genom holdingbolaget.
          </note>
          <note>
            I början skall nyföretagaren äga en mindre del av företagen.
            Efter hand som han kommer i gång skall han kunna köpa loss företaget
            från holdingbolaget.
          </note>
          <note>
            Det som holdingbolaget skall bestå med är garantier och mentorskap,
            således inga subventioner.
          </note>
          <note>
            Vi vill också förbättra stödet till innovatörer och uppfinnare
            genom att medge skatteavdrag och genom att stimulera till bildandet
            av småföretagarbörser.
          </note>
          <note>
            Jag vill också nämna något om kvinnors företagande. Som jag nämnde
            tidigare har det gjorts omfattande insatser som har varit mycket
            uppskattade, t.ex. mikrostödet samt de 50 miljoner som har specialdestinerats
            för att lånas ut just till kvinnliga företagare. Här behövs det
            också mera insatser i form av bl.a. riskkapital för kvinnors företagande.
          </note>
          <note>
            Vi måste också ge de unga bättre möjligheter, bl.a.
          </note>
          <note>
            genom att i gymnasieskolan och på högskolan satsa på entreprenörsutbildning.
          </note>
          <note>
            Vi satsar mycket på att utbilda oss till löntagare i dag när
            vi behöver nya företagare och entreprenörer.
          </note>
          <note>
            Därför tycker jag att det är viktigt att man satsar mera på entreprenörsutbildning
            än vad som har gjorts hittills.
          </note>
          <note>
            Vi vill också fortsätta med att stimulera till kompetenshöjande
            åtgärder samt till forskning och utbildning. Ett viktigt område
            härvidlag är att satsa ytterligare på förädling av den svenska
            skogsråvaran.
          </note>
          <note>
            Vi har många bra företag och maskintillverkare inom skogs-, pappers-
            och massaindustrin samt inom sågverksnäringen.
          </note>
          <note>
            Vi vill från Centerns sida satsa ytterligare på att förstärka
            samarbetet mellan våra högskolor och industrin i syfte att ytterligare
            förädla och öka användningen av den svenska skogsråvaran. Ett
            exempel på hur man kan gå till väga är det skogsindustriella centrum
            som håller på att växa fram i Karlstad.
          </note>
          <note>
            Även inom sektorn "gröna jobb" finns det många arbetstillfällen.
            Återanvändning och förnyelse av energisektorn kan ge oss många
            nya jobb samtidigt som både vår miljö och vår ekonomi förbättras.
          </note>
          <note>
            Ett annat område som är synnerligen angeläget och som också Per
            Westerberg omtalade är den nya informationsteknologin. Rätt utnyttjad
            kan den medverka till att det skapas många nya jobb. Många nya
            jobb har också kommit till på distans under de senaste åren. Men
            IT-tekniken har främst riktat sig till stora företag.
          </note>
          <note>
            Ett av de sista beslut här i kammaren med Börje
          </note>
          <note>
            Hörnlund som minister innebar att satsa mera på småföretag när
            det gäller IT-tekniken. Därför anslogs
          </note>
          <note>
            3,25 miljoner.
          </note>
          <note>
            Herr talman! Jag vill betona vikten av en stabil ekonomisk politik.
            Det viktigaste av allt är att företagarna kan få ned räntan på
            en acceptabel nivå.
          </note>
          <note>
            Därför fordras det en ansvarig, långsiktig och stabil ekonomisk
            politik.
          </note>
          <note type="speaker">
            Anf. 101 LENNART BEIJER (v):
          </note>
          <note>
            Herr talman! Landets småföretag spelar en väldigt viktig roll
            för sysselsättningen. När det nu gäller att pressa ned arbetslösheten
            till normala 2-3 % är det de små företagen med upp till 30 anställda
            som kommer att gå i bräschen.
          </note>
          <note>
            Samtliga partier har i valrörelsen uttalat sitt stöd för småföretagen.
            Därför är det smått märkligt att så litet har gjorts i den här
            frågan.
          </note>
          <note>
            Herr talman! Jag skall ta upp fyra konkreta områden som betyder
            mycket för småföretagandets utveckling och för möjligheten att
            pressa ned arbetslösheten.
          </note>
          <note>
            För det första: Den helt avgörande frågan för småföretagen är
            givetvis efterfrågan på vår hemmamarknad. Det effektivaste sättet
            att få fart på densamma är att ytterligare öka trycket i ROT-sektorn
          </note>
          <note>
            - alltså reparation, ombyggnad, tillbyggnad av skolor, sjukhem,
            daghem och bostäder. Detta ger utöver aktivitet i bl.a. snickeriindustrin
            en mängd dynamiska effekter på de flesta hemmamarknadsområden.
          </note>
          <note>
            Statliga stöd till omfattande ROT-program betalar sig omedelbart
            och kan ge de svenska småföretagen en nytändning.
          </note>
          <note>
            För det andra: Etablerade småföretag som har ambitioner att utvecklas
            ytterligare och nystart av företag fordrar goda möjligheter till
            upptagande av lån.
          </note>
          <note>
            Riskkapitalmarknaden fungerar inte i Sverige. Det finns exempel
            på gamla, seriösa småföretag som i decennier varit kunder hos
            samma bank. De råkar ut för kundförluster och behöver tillfälligt
            ökade krediter men nekas detta och tvingas till konkurs. Problemet
            med riskkapitalförsörjningen måste lösas.
          </note>
          <note>
            Banksystemet måste ges signaler om att behandla småföretagande
            och nyetablering med mindre njugghet.
          </note>
          <note>
            För det tredje: En mycket konkret åtgärd för att pressa ned arbetslösheten
            vore att ge de små svenska varven samma villkor som varven i Norden
            och övriga Europa. Det är egentligen mycket märkligt att just
            detta område undantagits från den allmänna EU-
          </note>
          <note>
            anpassningspolitiken. Ökad sysselsättning i varvsindustrin ger
            omedelbara effekter för många andra småföretag.
          </note>
          <note>
            För det fjärde: Den globala marknaden för miljöteknik är en av
            de snabbast växande marknaderna. Svenska småföretag har stora
            möjligheter att lyckas på denna marknad för miljöanpassad produktion.
            Skall vi klara kärnkraftsavvecklingen till år 2010, måste ny teknik
            utvecklas. Solenergi, mindre vattenkraftverk och både stora och
            små vindkraftverk är mycket intressanta för småindustrin. Här
            behövs olika stöd och ändrade skatteregler.
          </note>
          <note>
            Herr talman! Den förra regeringen var ointresserad av stimulanser
            till hemmamarknaden, riskkapitalförsörjning i småföretagen, att
            ge de svenska varven likvärdiga villkor. Man har inte orkat med
            att utveckla ett nationellt program på miljöteknikområdet. Den
            borgerliga regeringen har däremot med stor energi och konsekvens
            försämrat de anställdas rättigheter ute i företagen. Borgerliga
            företrädare tror att försämrade anställningsvillkor, minskade
            förhandlingsmöjligheter och försämrade akasseregler och a-kasseersättningar
            skapar bättre möjligheter för småföretagen. Denna borgerliga tanke
            är helt felaktig.
          </note>
          <note>
            Av alla de småföretagare jag träffat - det rör sig om något hundratal
            inom den svenska träindustrin - är det ett försvinnande fåtal
            som önskar sig dessa åtgärder. Svenska småföretagare vill ha och
            har fortfarande goda förhållanden till sina anställda. De tycker
            exempelvis att det är självklart att den sist anställde får gå
            först i dåliga tider. Småföretagarna vill ha kreativa medarbetare
            som känner trygghet på arbetsplatsen, och de vill ha en fungerande
            hemmamarknad.
          </note>
          <note>
            Herr talman! Den borgerliga regeringen lyckades nästan ta död
            på den svenska småindustrin. Jag utgår från att regeringsförklaringens
            inriktning på enbart de stora företagen var ett olyckligt misstag.
            Den nya riksdagsmajoriteten har chansen att gjuta ny livskraft
            i de svenska småföretagen. Vänsterpartiet vill vara med och ta
            ansvar för en sådan politik.
          </note>
          <note type="speaker">
            Anf. 102 PER WESTERBERG (m) replik:
          </note>
          <note>
            Herr talman! Jag hoppas att Vänsterpartiet kommer att fortsätta
            föregående mandatperiods inriktning att åtminstone vara mer småföretagarvänligt
            än vad Socialdemokraterna har varit. Däremot tycker jag att vissa
            saker i Lennart
          </note>
          <note>
            Beijers anförande lämnar en del att önska.
          </note>
          <note>
            Jag vill först notera att man nu är på väg att ta bort alla statssubventioner
            till varv över hela världen.
          </note>
          <note>
            Hittills har varvssubventionerna i Europa varit större än hela
            arbetskraftsinnehållet i varven, vilket har gjort att det blivit
            en närmast omöjlig situation.
          </note>
          <note>
            Det är ingen tvekan om att miljötekniken innebär en ny svensk
            konkurrensfördel, dock inte framför allt med statliga subventioner
            utan med forskning och utveckling, där vi visar att vi är duktiga,
            kompetenta och därmed kan konkurrera och ta betalt.
          </note>
          <note>
            Vad jag inte förstår med Lennart Beijers inriktning är tron att
            det är brist på riskkapital och att det är bankerna som skall
            stå för detta. Bankerna står för lån. Riskkapital är ägarkapital.
            Samtidigt vill Lennart
          </note>
          <note>
            Beijer drastiskt höja beskattningen för småföretagarna. Det går
            inte ihop. När de får högre skatt, som det var före 1991 års val
            då de förmodligen var västvärldens hårdast beskattade småföretagare,
            blir det litet riskkapital. Då blir expansionen dålig, och då
            får man få småföretag, precis som vi hade i
          </note>
          <note>
            Sverige under 70- och 80-talen. Det är ju där förändringarna
            måste göras. Det är där det har gjorts väldigt mycket, motsvarande
            nästan hela
          </note>
          <note>
            Småföretagarnas Riksförbunds hela handlingsprogram, under den
            gångna mandatperioden.
          </note>
          <note>
            Det visar också det senaste valets stöd till de borgerliga partierna
            från småföretagarna.
          </note>
          <note type="speaker">
            Anf. 103 LENNART BEIJER (v) replik:
          </note>
          <note>
            Herr talman! Det är säkert si och så med hur småföretagarna ser
            på politiken. Måhända är det fortfarande fler som stöder Westerberg
            än mig.
          </note>
          <note>
            Jag tog upp två frågor med Per Westerberg, bl.a.
          </note>
          <note>
            statssubventionerna till de svenska varven. Vi hade en frågestund
            här i förrgår, där det visade sig att man nu tror och hoppas att
            statsunderstödet i övriga världen skall försvinna från den 1 januari
            1996. Nu vet vi ingenting om detta. Det kan fortsätta. Man har
            tidigare gjort försök i den här vägen. Men hur som helst innebär
            det att vi nu och under nästa år får leva med en situation, där
            de svenska varven inte kan konkurrera på samma villkor. Självfallet
            är det viktigt att vi ger dem den chansen.
          </note>
          <note>
            Vad gäller riskkapital och möjlighet till lån får
          </note>
          <note>
            Westerberg gärna kalla det för olika saker, men det är helt klart
            i dag att små företag utan stora egna resurser har svårt att få
            de lån och krediter som de behöver för att klara sig vidare och
            för att klara sig igenom svåra situationer. Detta tror jag nog
            att vi kan vara överens om.
          </note>
          <note type="speaker">
            Anf. 104 PER WESTERBERG (m) replik:
          </note>
          <note>
            Herr talman! Jag tror att Lennart Beijer och jag nog är ense
            om att vi inte skall ha statssubventioner till varven. När arbetskraftens
            kostnader för produktionen i svenska varv är ungefär 14-15 % och
            subventionerna i Europa normalt sett ligger mellan 10
          </note>
          <note>
            och 40 % av hela produktionsstödet för båtarna är det
          </note>
          <note>
            Eberöds bank i den delen.
          </note>
          <note>
            Vi skall slå vakt om varje svensk industrigren, satsa på teknikutvecklingen
            - gärna även på exportmöjligheterna - och ge garantier där så
            kan behövas. Men det måste vara med ökad teknik och kompetens
            som vi skall konkurrera och inte statssubventioner.
          </note>
          <note>
            Sedan vill jag bara påpeka detta med riskkapital till småföretagen
            och att de inte har några egna resurser. Nej, småföretagens egna
            resurser har varit sönderbeskattade under hela 70- och 80-talet.
            Detta har vi ändrat på. Där har faktiskt Lennart Beijers eget
            parti varit bättre än socialdemokratin, för ni har åtminstone
            varit med på att göra förbättringar.
          </note>
          <note>
            Felet är att de inte har fått kapitalisera sig och bygga upp
            sitt riskkapital. De har därmed inte kunnat konkurrera på samma
            villkor som nästan varenda land i hela den fria världen. Därför
            är det inte underligt att andelen sysselsatta i småföretag i Sverige
            bara har varit hälften så stor som i hela övriga Västeuropa. Det
            är ju detta som har rättats till. Det är detta vi måste slå vakt
            om, om vi skall få de 500 000 nya jobben under de kommande tio
            åren.
          </note>
          <note type="speaker">
            Anf. 105 LENNART BEIJER (v) replik:
          </note>
          <note>
            Herr talman! Jag tackar för erkännandet vad gäller partiets småföretagarpolitik.
          </note>
          <note>
            När det gäller statssubventioner vill jag fråga Per
          </note>
          <note>
            Westerberg om han menar att våra små svenska varv skall få fortsätta
            att åtminstone ett år till konkurrera på en marknad, där andra
            varv har minst tioprocentiga subventioner.
          </note>
          <note type="speaker">
            Anf. 106 KJELL ERICSSON (c) replik:
          </note>
          <note>
            Herr talman! Det har tidigare rått enighet om att man inte skulle
            ge statssubventioner till varven. De har också upphört. Men vi
            har jobbat hårt för att få lika villkor som andra länder för varvsnäringen.
            EKN
          </note>
          <note>
            har också möjlighet att gå in och bidra med krediter.
          </note>
          <note>
            Det har talats mycket om småföretagarna och riskkapitalet. Det
            är helt klart att småföretagarna hade det svårt förut. Det har
            vi alla varit eniga om. De hade det också mycket svårt under tidigare
            år, bl.a. därför att de inte hade nog med eget kapital. De har
            inte haft möjlighet att sätta av eget kapital. När de sedan råkade
            i svårigheter hade de heller inte möjligheter att klara överlevnaden.
            Samtidigt kollapsade det svenska bankväsendet under en tid. Men
            läget har förändrats.
          </note>
          <note>
            Konkurserna minskar kraftigt, och bankerna hjälper i dag till
            på ett betydligt bättre sätt än vad de gjorde för något år sedan.
            De har liksom repat sig undan för undan, och det hoppas jag att
            de också skall fortsätta att göra, för det är viktigt att bankerna
            ställer upp.
          </note>
          <note>
            Relationen mellan småföretag och banker är den viktaste delen
            för att klara av kapitalförsörjningen till småföretagen.
          </note>
          <note>
            Men som jag sade i mitt anförande har vi ungefär tredubblat riskkapitalet
            från 4 miljarder till ca 13
          </note>
          <note>
            miljarder i företag med statligt engagemang. Det gör att det
            i dag finns en ganska stor tillgång på riskkapital. Det behövs
            mer. Det är inte nog. Men genom olika åtgärder, skattesänkningar
            och annat är vi på rätt väg. Det är viktigt att inte riva upp,
            som en del vill göra, utan vi skall fortsätta på den vägen så
            att vi ger bra möjligheter också i framtiden.
          </note>
          <note>
            Även miljötekniken nämndes här. Vi har nu gått in i kretsloppssamhället.
            Många åtgärder har gjorts på miljöteknikens område under den senaste
            perioden, åtgärder som kommit fram genom klimatpropositionen och
            kretsloppspropositionen. De har gett och kommer också att ge nya
            jobb.
          </note>
          <note type="speaker">
            Anf. 107 KRISTER SKÅNBERG (mp):
          </note>
          <note>
            Herr talman! Jag vill helt kort redogöra för några punkter i
            Miljöpartiets näringspolitik för småföretagandet i grön ekonomi.
          </note>
          <note>
            Ett väl fungerande näringsliv, som försörjer oss med bra varor
            och tjänster, är naturligtvis en nödvändig förutsättning för att
            ett modernt samhälle som vårt skall fungera. För att samhällsutvecklingen
            skall bli långsiktig och bärkraftig krävs också att utvecklingen
            av teknik och näringsliv sker i samspel med naturens kretslopp
            inom de ekologiska ramarna, annars försämras ju alltmer möjligheterna
            för mänskligt liv på Jorden.
          </note>
          <note>
            Småskaligt företagande och lokal verksamhet tycker vi är viktiga
            i en grön ekonomi. Småföretag står för en idérikedom och livskraft
            som är nödvändig för förnyelse och utveckling av vårt näringsliv,
            och med småföretag menar jag då mindre och medelstora företag
            med upp till 200 anställda. Det är ju främst i småföretag som
            nya arbeten skapas och nya produkter utvecklas.
          </note>
          <note>
            Småföretag har normalt större möjligheter att arbeta flexibelt,
            att göra vad kunderna behöver och att ge god och snabb service,
            än större företag. Det är därför som Miljöpartiet vill värna speciellt
            om småföretagandet.
          </note>
          <note>
            Småföretag behöver kunna samarbeta och konkurrera mer jämbördigt
            med större företag.
          </note>
          <note>
            Småföretagen har oftast sämre möjligheter både att få välutbildad
            personal och att få fram riskkapital än de stora företagen. I
            småföretagen är det svårare att få tid och råd att hänga med i
            teknikutveckling och kvalitetskontroll, bl.a.
          </note>
          <note>
            Miljöpartiet vill ge ökat utrymme och bättre förutsättningar
            för små företag, för kooperativa företagsformer och för lokala
            och regionala marknader. Småföretagen måste få möjlighet att skapas
            och utvecklas, samarbeta och konkurrera på rimliga och jämlika
            villkor med större företag.
          </note>
          <note>
            Ett svenskt EU-medlemskap skulle öka hoten mot småföretagandet
            och småskaligheten. Det är särskilt viktigt att skydda och förbättra
            förutsättningarna för småskalighet så länge många ledande politiker
            och ekonomer fortfarande tror att det är med alltmer storskalig
            produktion och ökande transporter som välfärd och en hållbar utveckling
            skall skapas.
          </note>
          <note>
            Redan EES-avtalet innebär tyvärr ökade hot mot många svenska
            företag, speciellt i storleksklassen 20-
          </note>
          <note>
            200 anställda. På vår svenska hemmamarknad möter de hårdare konkurrens
            och ojämlika villkor från större företag i andra EES-länder. Det
            kan gälla bl.a. lägre krav på arbetsmiljö och på miljöanpassning,
            lägre arbetsgivaravgifter och ökade krav på ren priskonkurrens
            inom hela EES-området vid offentlig upphandling över vissa belopp.
          </note>
          <note>
            EES-avtalet minskar också möjligheterna för lokal offentlig upphandling,
            och därmed försämras möjligheterna till närservice, lokal insyn
            och möjligheten att skydda och utveckla den lokala infrastrukturen.
            Om inte den svenska kronan tillåtits flyta, dvs. sjunka i kurs,
            innan EES-avtalet började gälla i Sverige, skulle vi ha tvingats
            se en ökande utslagning av småföretag även här.
          </note>
          <note>
            Hela EU:s grundinriktning är storskalig, och ett svenskt EU-medlemskap
            skulle ytterligare försämra många svenska småföretags situation
            och samhällets möjligheter att med egen ekonomisk politik kompensera
            de ojämna konkurrensvillkoren och den ökande utslagningsrisken.
          </note>
          <note>
            Riskerna kommer, menar jag, att bli särskilt stora för företag
            som är underleverantörer och för leverantörer till offentlig upphandling,
            för företag i glesbygd - speciellt utanför de av EU godtagna stödområdena
            - och vidare för företag som utvecklar produkter som uppfyller
            högre krav på miljöriktighet, energieffektivitet och kretsloppsanpassning
            än EU vill ta med i sina normer.
          </note>
          <note>
            Jag skall bara ge några huvuddrag i Miljöpartiets småföretagarpolitik.
            Näringspolitiken skall, menar vi, leda till ökad kretsloppsanpassning
            och gynna en småskalig och decentraliserad samhällsstruktur, gynna
            lokala och regionala försörjningssystem som minskar transportbehov
            och resursförbrukning, gynna och uppmuntra personligt engagemang
            och ansvarstagande och öka människors medinflytande och lokal
            självtillit. De som arbetar i företagen skall uppmuntras att dela
            ägandet och ansvaret.
          </note>
          <note>
            Småföretagen måste få hjälp att anpassa sig till kretsloppskraven
            och att minimera hälso- och miljörisker genom att välja lämplig
            teknik och utrustning. De måste få hjälp att beräkna vilken total
            användning av resurser och vilka utsläpps- och avfallsmängder
            som olika alternativ medför under hela sin livscykel samt om risker
            och sårbarhet, och den här rådgivningen bör vara fri.
          </note>
          <note>
            Jag kommer senare i dag att anhålla om entledigande från mitt
            uppdrag som riksdagsledamot för att bli kretsloppsborgarråd i
            Stockholm. Jag hoppas då att vi i Stockholm i praktisk handling
            skall kunna visa vad det jag nu talat om innebär.
          </note>
          <note>
            Det har pratats mycket redan i den här debatten om riskvilligt
            kapital och om tillgång till bankkrediter.
          </note>
          <note>
            Mycket kort vill jag bara säga att vi tycker att det borde vara
            möjligt med riskkapitalavdrag, på samma sätt som man använder
            i England, för att öka tillgången till småskaligt riskkapital.
            Vi är också besvikna över att den förra regeringen inte visade
            större handlingskraft när det gällde att få fram bättre bankkrediter
            till löpande verksamheter. Det har kostat många jobb.
          </note>
          <note>
            Till slut, talman, några ord om näringslivets framtid här i Stockholm.
            Staden riskerar att bli allt mindre intressant som affärscentrum
            ju närmare
          </note>
          <note>
            Sverige anpassar sig till EU och ju mer vår riksdag och regering
            lämnar över sin rätt att besluta till EU:s tjänstemän och ministerråd.
            Desto viktigare är det då att utveckla småföretagsamheten här
            i Stockholm, inte minst besöksnäringen. Då är det alldeles fel
            att fortsätta på den inslagna vägen att cementera och gjuta igen
            staden och skapa mer och mer billeder. Vi skall i stället satsa
            på ett grönt Stockholm och på en nationalstadspark.
          </note>
          <note type="speaker">
            Anf. 108 PER WESTERBERG (m) replik:
          </note>
          <note>
            Herr talman! Låt mig först få gratulera Krister
          </note>
          <note>
            Skånberg till hans nya arbete i Stadshuset.
          </note>
          <note>
            Sedan vill jag bara påpeka att Krister Skånberg kan vara alldeles
            övertygad om att för de stora svenska multinationella företagen
            är EU-frågan inte den stora frågan. Är Sverige inte konkurrenskraftigt
            för Electrolux, kan företaget naturligtvis flytta sin produktion
            i Mariestad till någon av anläggningarna i
          </note>
          <note>
            Tyskland, Italien eller Storbritannien.
          </note>
          <note>
            Men det är en väldig skillnad för de många svenska småföretagen,
            som inte kan flytta och bara finns i Sverige och som är helt beroende
            av Sveriges konkurrenskraft och de regler vi vill ha.
          </note>
          <note>
            Till skillnad från Krister Skånberg måste jag säga att jag vill
            att svenska småföretag skall vara konkurrenskraftiga, kunna konkurrera
            med teknik och kompetens, ta bra betalt och därmed utveckla den
            svenska välfärden, och då skall man klara konkurrensen ute i Europa.
          </note>
          <note>
            Med den teknikspridning vi har satsat på och med de satsningar
            vi har gjort på forskning, på utbildning och på småföretagarvänliga
            skatter har jag den bestämda uppfattningen att småföretagen har
            väsentligt bättre förutsättningar att ta till vara chanserna ute
            i Europa än om de bara sitter inlåsta i
          </note>
          <note>
            Sverige.
          </note>
          <note>
            Sedan till riskkapitalavdraget. Jag beklagar att jag inte fick
            majoritet i denna kammare förrän under valrörelsen för att kunna
            införa ett riskkapitalavdrag.
          </note>
          <note>
            Det fanns ju inte under våren 1994. Under valrörelsen verkade
            alla ha insett det förträffliga med avdraget.
          </note>
          <note>
            Jag hoppas att vi får återkomma till det under den kommande mandatperioden.
          </note>
          <note>
            Bankkrediter däremot är krediter. Det är låntagarnas lånemedel.
            Dem skall det inte spekuleras med. Det skall vara säkra utlåningar.
            Jag vill inte ha fler banker på obestånd.
          </note>
          <note type="speaker">
            Anf. 109 KRISTER SKÅNBERG (mp)
          </note>
          <note>
            replik:
          </note>
          <note>
            Herr talman! Jag skall börja med det sista som Per
          </note>
          <note>
            Westerberg, vår tidigare näringsminister, sade. Det är ju ändå
            ganska fantastiskt!
          </note>
          <note>
            Per Westerberg vill inte ha fler banker på obestånd. Det är lätt
            att hålla med om. Många svenska banker hamnade på obestånd, och
            de gjorde det av flera skäl. Ett skäl var att vi tog bort valutaregleringen
            och en del bankregleringar på mycket kort tid. Jag tror att det
            är få som inte har förstått att det var det som utlöste bankkrisen,
            framför allt genom fruktansvärt stora och felaktiga spekulationer
            inom byggsektorn.
          </note>
          <note>
            Vad regeringen, som Per Westerberg var näringsminister i, totalt
            misslyckades med var att ändå försöka säkra de vanliga bankkrediterna
            för småföretagandet. Man kan säga att regeringen därmed bidrog
            till att slå ihjäl en rad småföretag och stoppa utvecklingen i
            en rad andra. Det hade, Per
          </note>
          <note>
            Westerberg, funnits möjligheter för en handlingskraftig regering
            att göra väsentligt bättre ifrån sig.
          </note>
          <note>
            Vi är naturligtvis alldeles eniga om att småföretagen skall vara
            så konkurrenskraftiga som möjligt. Jag vill gärna ge den avgående
            regeringen ett gott betyg när det gäller att den ändå ha ökat
            småföretagens konkurrenskraft. Jag får återkomma till det i en
            senare replik.
          </note>
          <note type="speaker">
            Anf. 110 PER WESTERBERG (m) replik:
          </note>
          <note>
            Herr talman! Jag tror inte att man skall skylla bankkrisen bara
            på en valutaavreglering. Den var nödvändig. En väldigt stor orsak
            är snarast fel ordning på skattereform, valutaavreglering och
            kreditavreglering. Som jag sade tidigare i debatten är det bara
            att konstatera att fastighetsspekulation och finansspekulation
            under 80-talet i princip skedde utan att de inblandade behövde
            betala skatt, medan det var hårdbeskattning av riskkapitalet i
            småföretagen. Det gamla skattesystemet var boven i dramat i väldigt
            stor utsträckning. Sedan kan naturligtvis ingen helt frikännas
            ifrån ansvar.
          </note>
          <note>
            Det gällde att sanera bankerna, vilket vi gjorde på ett mycket
            snabbt sätt. De är ånyo kreditvärdiga. Vi vill inte ha ordergivning
            från politiskt håll om att bankerna skall låna ut pengar. Då riskerar
            vi att därmed få ett politiskt ansvarstagande när det gäller vilka
            krediter som skall lämnas. Bankerna skall själva ta ansvar för
            att låna till bra företag och för att få igen pengarna. De skall
            själva ha ansvaret när det gäller privata företag.
          </note>
          <note>
            När det gäller miljötekniken vill jag säga att också jag tycker
            att det blev en mycket god utveckling av tekniken och av konkurrenskraften
            i småföretagen.
          </note>
          <note>
            Jag har sett många exempel på att svensk miljöteknik nu börjar
            hålla mycket hög internationell klass och därmed har stora förutsättningar
            att vara ett viktigt konkurrensmedel på den internationella marknaden.
          </note>
          <note>
            Men det är teknik och kompetens vi skall konkurrera med - inte
            subventioner.
          </note>
          <note type="speaker">
            Anf. 111 KRISTER SKÅNBERG (mp)
          </note>
          <note>
            replik:
          </note>
          <note>
            Herr talman! Jag vill naturligtvis instämma i vad
          </note>
          <note>
            Per Westerberg säger om att det både finns många lovande projekt
            och förvekligade företags- och affärsidéer när det gäller miljövänlig
            och resurssnål teknik. Tyvärr hamnar en hel del av de projekten
            utomlands därför att det inte går att uppbåda riskkapital i Sverige.
          </note>
          <note>
            Vi får hoppas att vi får riskkapitalavdrag och kanske andra möjligheter
            att få fram riskkapital i
          </note>
          <note>
            Sverige om alla går hem efter denna dag och tycker som de tyckte
            i debatten.
          </note>
          <note>
            För Miljöpartiets del anser vi fortfarande att det behövs lokala
            närfonder som hjälper företagare att få råd och riskvilligt kapital
            och andra resurser. Vi vill att det skall inrättas närfonder som
            dels består av nätverkskontor, dels av en riskmedelsfond.
          </note>
          <note>
            Nätverkskontoret bör ha en eller ett par anställda som har mycket
            god kännedom om de lokala och regionala resurserna när det gäller
            personal, kunskaper, erfarenheter, utbildning, utveckling och
            teknik. Dessa nätverkskoordinatörer skall hjälpa andra att hitta
            de nödvändiga resurserna för att företaget skall kunna utvecklas.
          </note>
          <note>
            Dessutom behövs det hjälp att få tag i riskkapital för små företag
            och för sådana som har projekt. När det gäller större riskkapital
            bör man samarbeta med affärsbanker och regionala riskkapitalbolag.
          </note>
          <note>
            Det handlar inte om att ge subventioner, Per
          </note>
          <note>
            Westerberg. Det gäller att få ett uthålligt system för riskkapital,
            som man har i andra länder. I USA är det inga subventioner som
            driver småföretagen utan en god och uthållig tillgång på riskkapital.
          </note>
          <note type="speaker">
            Anf. 112 GÖRAN HÄGGLUND (kds):
          </note>
          <note>
            Herr talman! "Småföretagen skall ta oss ur arbetslösheten. Småföretagen
            är nyckeln för att åstadkomma ekonomisk tillväxt och utveckling".
            Så lät det från hundratals talarstolar och från hundratals torg
            i hela Sverige under den valrörelse som ligger bakom oss.
          </note>
          <note>
            Under föregående mandatperiod genomförde den dåvarande regeringen
            förändringar som förbättrade förutsättningar för nya och växande
            småföretag i
          </note>
          <note>
            Sverige. Många av de åtgärderna, t.ex. avskaffandet av skatten
            på arbetande kapital och införandet av en mer flexibel arbetsrätt,
            opponerade sig
          </note>
          <note>
            Socialdemokraterna emot.
          </note>
          <note>
            Jag tror inte att det går att kommendera fram nya småföretag
            eller kommendera fram tillväxt i företag.
          </note>
          <note>
            Det handlar istället om att skapa sådana villkor och ett sådant
            klimat att det lönar sig att starta och driva företag. Det är
            det som är grunden för småföretagens möjligheter att utveckla
            nya produkter, nya produktionsmetoder och inte minst i en förlängning
            skapa nya arbetstillfällen.
          </note>
          <note>
            De svenska småföretagen sysselsätter i dag ca 1,4
          </note>
          <note>
            miljoner människor. Det är drygt 60 % av alla som är sysselsatta
            i det privata näringslivet. Sju av tio nya jobb i näringslivet
            har tillkommit i företag med mindre än 200 anställda under de
            senaste tio åren. Jag tror att vi alla är överens om småföretagens
            betydelse i det svenska näringslivet och för jobben i svenskt
            samhälle.
          </note>
          <note>
            Vi har under de veckor som har gått sedan regeringsskiftet fått
            klart för oss att allt som sades i valrörelsen från socialdemokratiskt
            håll kanske inte var så allvarligt menat - det må sedan gälla
            skolpeng eller ekonomisk politik. Men vad gäller då för den socialdemokratiska
            närings- och småföretagspolitiken?
          </note>
          <note>
            I regeringsförklaringen kunde vi läsa att statsministern tillkallat
            ett särskilt råd där storföretagens representanter får det dominerande
            utrymmet. Det handlar med något undantag om personer som inte
            själva har varit med om att starta företag eller driva nyetablerade
            företag. Dessa personer kan säkerligen tillföra mycket kunnande
            om storföretagens villkor och om storföretagens förhållanden,
            men jag saknar småföretagarnas perspektiv i samhället - om vi
            menar allvar med att småföretagen är de som skall vara med och
            ta Sverige ur bekymren.
          </note>
          <note>
            Vi har på senare tid fått klart för oss att
          </note>
          <note>
            Socialdemokraterna som en reaktion på den kritik man har mött
            för sammansättningen av kommittén också kommer med någon typ av
            panel för småföretagsintressenter. Det är välkommet och självfallet
            det enda rimliga om vi menar allvar med talet om småföretagandets
            betydelse.
          </note>
          <note>
            Det finns som sagt en rad bekymmer för småföretagen - framför
            allt i hoten om s.k.
          </note>
          <note>
            återställare inom den ekonomska politiken. Frågorna till Socialdemokraterna
            i denna debatt, som jag hoppas vi får svar på i dag, blir naturligvtis
            följande:
          </note>
          <note>
            Hur kan en fördubblad beskattning på riskvilligt kapital som
            satsas i företag leda till fler jobb och till fler och växande
            småföretag? På vilket sätt kommer en minskad flexibilitet för
            framför allt småföretagen i arbetsrätten att ge ett bättre småföretagsklimat?
            Det tycks att döma av beskeden under valrörelsen som om socialdemokraterna
            skall driva en ekonomisk politik som tar mindre allvarligt på
            statsskuldsproblematiken.
          </note>
          <note>
            Hur kommer den politiken, som leder till högre räntor, att skapa
            nya företag och nya arbetstillfällen?
          </note>
          <note>
            Det här tycker jag är viktiga frågor att diskutera.
          </note>
          <note>
            Ett av de stora problemen i svensk ekonomi är de mycket låga
            investeringsnivåer vi har och har haft. En stor andel av dem som
            har förlorat sina arbeten under de senaste åren har varit direkt
            eller indirekt sysselsatta med investeringar. Nu blir det en central
            uppgift för den ekonomiska politiken att skapa förutsättningar
            för en återgång till en investeringsnivå som leder till en uppbyggnad
            av vårt produktiva realkapital i byggnader och maskiner - annars
            riskerar vi långsiktigt att halka efter.
          </note>
          <note>
            Vi kristdemokrater förordar ett system med riskkapitalavdrag
            för den som satsar kapital i småföretag. Självfallet är det också
            av största vikt att vi har en låg ränta, vilket förutsätter en
            fortsatt sanering av de offentliga finanserna. Jag känner en viss
            oro för vad den nya regeringens politik skall komma att innebära.
          </note>
          <note>
            En långsiktigt god tillväxt i den svenska ekonomin bygger också
            på att forskning och utbildning har en prioriterad ställning.
            Utbytet mellan högskolor, universitet och näringsliv för att stimulera
            en kommersialisering av resultaten måste förbättras.
          </note>
          <note>
            Upprustningen av utbildningssystemet måste fortsätta.
          </note>
          <note>
            Ökade krav på flexibilitet i arbetslivet ställer också krav på
            en fortlöpande kompetensutveckling bland alla anställda.
          </note>
          <note>
            Också på dessa områden, herr talman, finns det möjligen en del
            skäl att hysa oro med anledning av uttalanden från socialdemokratiska
            företrädare som går emot de massiva satsningar på forskning som
            har gjorts eller inletts under den föregående mandatperioden.
          </note>
          <note>
            Herr talman! Hela samhället måste aktivt medverka till att skapa
            positiva attityder och ge kunskap om företagande. Ett land utan
            företag och företagare är inte ett välfärdsland.
          </note>
          <note>
            Vår uppgift som politiker är inte att driva företag men väl att
            skapa ett sådant klimat att det blir möjligt för initiativkraftiga
            människor att starta och driva företag och att få företag att
            växa. Så bekämpar vi arbetslösheten och klarar välfärden i Sverige.
          </note>
          <note type="speaker">
            Anf. 113 LENNART BEIJER (v) replik:
          </note>
          <note>
            Herr talman! Detta med flexibilitet i arbetsrätten har blivit
            ett mycket intressant begrepp, och här kom det igen.
          </note>
          <note>
            Kds tycker att möjligheten att undanta två personer när man skall
            säga upp personal, att slippa förhandla vid anlitande av entreprenörer
            i företaget, tolv månaders provanställning och tolv månaders visstidsanställning
            är någonting som småföretagen gläder sig särskilt mycket över.
            Som jag tidigare sade har jag täffat många människor, och jag
            har sällan hört någon som tyckt att detta varit viktiga åtgärder,
            vare sig innan eller efter det att de genomförts.
          </note>
          <note>
            Jag tycker att det borde vara konstigt för kristdemokraterna
            att på detta sätt stötta upp en politik som gör att de anställda
            och de fackliga organisationerna får ta problemen. Samtidigt löser
            det igenting för småföretagen, som i stället vill ha en mycket
            aktiv hemmamarknad.
          </note>
          <note type="speaker">
            Anf. 114 GÖRAN HÄGGLUND (kds)
          </note>
          <note>
            replik:
          </note>
          <note>
            Herr talman! De förändringar av arbetsrätten som har gjorts under
            föregående mandatperiod handlar bl.a. om möjlighet till förlängd
            tid för provanställningar under 6-12 månader, visstidsanställningar
            på motsvarande sätt samt möjligheten att undanta två personer
            från turordningsreglerna.
          </note>
          <note>
            Jag kommer från Jönköpings län, som är ett utomordentligt småföretagartätt
            län. Jag träffar väldigt många småföretagare, och jag har mött
            detta som ett stående problem för deras del under decennier tillbaka.
            De förändringar som har gjorts har jag fått mycket kritik för,
            eftersom man ansett dem vara för små.
          </note>
          <note>
            Jag tycker att de förändringar som genomförts varit väl avvägda
            och är rimliga. Det kan inte ligga i någons intresse, vare sig
            anställdas eller företagsledares, att ett företag går omkull.
            Därför tycker jag att det är rimligt att företagsledningen har
            en viss möjlighet att påverka turordningen när man måste avskeda
            människor.
          </note>
          <note>
            Vi skall veta att de allra flesta småföretagare är mycket angelägna
            om att inte avskeda människor.
          </note>
          <note>
            Man tänjer sig i det längsta och tar ett socialt ansvar innan
            man säger: Nu går det inte längre, vi måste släppa någon.
          </note>
          <note>
            I de allra flesta fall följer man turordningsreglerna.
          </note>
          <note>
            I vissa fall är det helt nödvändigt för företagens fortlevnad
            att man frångår turordningsreglerna. Då ger denna möjlighet till
            att undanta två personer bättre möjligheter för de små företagen,
            och det är bättre för de arbetslösa.
          </note>
          <note type="speaker">
            Anf. 115 LENNART BEIJER (v) replik:
          </note>
          <note>
            Herr talman! Göran Hägglund talar om
          </note>
          <note>
            Jönköpings län. Jag har under senaste halvåret fått jobba i södra
            delen av samma län och har antagligen träffat många av dessa företagare.
          </note>
          <note>
            Jag håller med Göran Hägglund om att undantagsregeln är helt
            ointressant för småföretagen.
          </note>
          <note>
            De utnyttjar inte möjligheten att undanta två personer.
          </note>
          <note>
            De uppför sig enligt min uppfattning mycket juste.
          </note>
          <note>
            Det man här har gjort är att ge i första hand eventuella oseriösa
            företagare, men framför allt de stora företagen, möjlighet att
            vid vissa tillfällen utnyttja undantagsrätten. Småföretagen har
            mycket litet intresse av detta. Det vad var jag sade tidigare
            i min inledning.
          </note>
          <note type="speaker">
            Anf. 116 GÖRAN HÄGGLUND (kds)
          </note>
          <note>
            replik:
          </note>
          <note>
            Herr talman! Det är riktigt - vilket jag sade tidigare, och som
            Lennart Beijer uppenbarligen instämmer i - att det är vid få tillfällen
            som man behöver utnyttja denna möjlighet. I de allra flesta fall
            kommer det att lösa sig naturligt.
          </note>
          <note>
            Men där det inte går är det rimligt att den här ventilen finns
            för att de små företagen skall få en möjlighet att fortleva. Dessa
            undantagsmöjligheter för två personer betyder ingenting för de
            större företagen, utan det är enbart för de små företagen som
            det spelar en roll.
          </note>
          <note>
            Den rollen kan vara avgörande. Det kan betyda liv eller död för
            detta företag, jobben för 5-10 personer eller arbetslöshet för
            deras del. Därför är denna flexibilitet nödvändig och rimligt
            avvägd.
          </note>
          <note type="speaker">
            Anf. 117 BIRGITTA JOHANSSON (s):
          </note>
          <note>
            Herr talman! Under den gångna mandatperioden har vi socialdemokrater
            lagt fram ett stort antal förslag där vi haft som målsättning
            att gagna näringsklimatet i vårt land.
          </note>
          <note>
            Den föregående mandatperioden har präglats av en näringsminister
            som har bedrivit en icke-politik på näringspolitikens område.
            Det huvudsakliga intresset har koncentrerats på ideologiskt betingade
            privatiseringar. Den verksamheten har nu upphört när vi socialdemokrater
            åter tar ansvaret för politiken, och då särskilt den inriktning
            vi diskuterar nu, nämligen näringspolitiken.
          </note>
          <note>
            Det förslag som vi har fört fram ger de fasta spelregler som
            vi behöver för svenskt näringsliv.
          </note>
          <note>
            Investeringsbeslut är långsiktiga. Därför är stabila och förutsägbara
            rättsregler viktiga i en god näringsmiljö.
          </note>
          <note>
            Vår avsikt är nu att ge klara och entydiga besked om förutsättningarna
            för näringsverksamheten. I våras beslutade riksdagen på Socialdemokraternas
            initiativ att en parlamentarisk energikommission skulle tillsättas
            för att säkerställa enigheten i energipolitiken och skapa långsiktiga
            förutsättningar för näringsliv och hushåll.
          </note>
          <note>
            God lönsamhet är en nödvändig förutsättning för en konkurrenskraftigt
            näringsliv. Det är bara lönsamma företag som kan ge fler trygga
            jobb, något som nu behövs. Det är bara lönsamma företag som förmår
            att generera kapital till investeringar. Vi vill därför verka
            för företag som är attraktiva för placerare.
          </note>
          <note>
            Vi vill också verka för att företagen använder sina vinster till
            produktiva investeringar, till insatser som höjer de anställdas
            kompetens och till införandet av en modern arbetsteknik och arbetsorganisation.
          </note>
          <note>
            Företagens tillgång till krediter och riskkapital måste säkras.
            Här måste bankerna ta sitt ansvar, bl.a.
          </note>
          <note>
            genom att minska sina räntemarginaler.
          </note>
          <note>
            Produktutveckling och produktförnyelse måste stimuleras. Det
            kan ske genom att stödet till uppfinningar och innovationer förbättras.
            Detsamma gäller teknisk forskning och utveckling, något som i
            hög grad måste industrirelateras. Ett sammanhållet program för
            modern informationsteknologi skall nu genomföras.
          </note>
          <note>
            För att långsiktigt och uthålligt stärka det svenska näringslivets
            konkurrenskraft måste utbildnings- och kompetensnivån höjas i
            vårt land. Särskilda insatser måste göras för att få fram fler
            naturvetare och tekniker, inte minst kvinnor.
          </note>
          <note>
            De små- och medelstora företagen måste ges exportstöd och olika
            möjligheter för att snabbt nå en växande marknad. Detta är särskilt
            viktigt om Sverige blir medlem i den europeiska unionen, vilket
            jag hoppas att svenska folket i omröstningen den 13
          </note>
          <note>
            november kommer att säga ja till.
          </note>
          <note>
            Den förra regeringens utförsäljningar av statliga företag kostade
            skattebetalarna åtskilliga miljarder.
          </note>
          <note>
            Det har också lett till svårigheter för andra företag på marknaden
            att komma åt kaptial.
          </note>
          <note>
            Vi sätter nu stopp för ideologiskt motiverade utförsäljningar
            av statlig egendom. Naturtillgångar skall inte säljas ut.
          </note>
          <note>
            Jag har fått många frågor under den debatt som har varit. Jag
            kan alltså inte svara på alla dessa frågor.
          </note>
          <note>
            För knappt 14 dagar sedan, den 7 oktober, avgav regeringen sin
            regeringsdeklaration. Många har här pekat på vad som har stått
            i regeringsdeklarationen, och jag ser det som positivt att man
            har läst den och tagit den till sig. Men jag tror ändå att man
            skall ge vår regering en chans att komma med förslag, så får vi
            ta de stora, övergripande debatterna då.
          </note>
          <note>
            Vi socialdemokrater kan inte lova guld och gröna skogar, inte
            ens för företagen, men vi kommer att sätta tillväxten och produktionen
            i centrum, och vi kommer att ägna stor möda åt att söka samverkan
            kring såväl kortsiktiga som långsiktiga åtgärder för företagandet
            och dess villkor.
          </note>
          <note>
            Den konfrontationspolitik som bedrevs av den nu avgångna regeringen
            har varit förödande för svenskt näringsliv. Nu krävs det samtal,
            samförstånd och samarbete, och en sådan politik vill jag som ordförande
            i näringsutskottet medverka till.
          </note>
          <note type="speaker">
            Anf. 118 PER WESTERBERG (m) replik:
          </note>
          <note>
            Herr talman! Låt oss hoppas att Birgitta Johansson blir mer framgångsrik
            i sitt samarbete än hennes partiledare och statsminister, som
            ju har börjat med konfrontation, i praktiken riktat mot samtliga
            oppositionspartier på högerkanten.
          </note>
          <note>
            Jag noterar också att den uppmärksamhet som har riktats mot privat
            näringsliv har handlat om höjda skatter på riskkapital, höjd skatt
            för företagen, höjd skatt på innovationer och ett antal andra
            saker.
          </note>
          <note>
            Den näringspolitik som Birgitta Johansson inte ville ha under
            de gångna tre åren gick ut på att göra utvecklingsfonderna till
            en företagarfolkrörelse, att skapa en teknikprovstiftelse för
            att sprida teknik från högskolor till småföretagen, satsningar
            på ökat riskkapital och nyföretagande, en satsning på informationsteknologi
            med löntagarfondsmedel för att sprida vad som finns på Patent-
            och registreringsverket och från forskningen och för att få bättre
            utbildning, en ny konkurrenslag, en avreglering av elmarknaden,
            en "het linje" för nyföretagare för att de skall ledas rätt i
            den djungel som finns, inrättande av olika åtgärder för att öka
            tillväxten i småföretagen, skapande av en innovationsfond och
            en mångdubbling av satsningarna på industrirelevant forskning.
          </note>
          <note>
            Jag är överens med Birgitta Johansson om att vi behöver 500 000
            nya jobb i privata företag. Men dessa skapas inte genom att man
            chockhöjer beskattningen på riskkapital och företag och genom
            att man tar bort pengar från satsningar på teknisk förnyelse,
            teknikspridning och forskning, de skapas inte genom att man säger
            nej till privatiseringarna i sig - det är dessa som från 80-talet
            och fram till 1994 har tiodubblat tillgången på riskkapital till
            nya investeringar och nya företag.
          </note>
          <note type="speaker">
            Anf. 119 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Per Westerberg fortsätter i samma stil som under
            både sin tid i opposition och sin tid i regeringsställning. Därvidlag
            är det tydligen ingen skillnad på politikens innehåll.
          </note>
          <note>
            Jag vill ändå påpeka att vi har stöttat många av de förslag som
            har lagts fram under den gångna mandatperioden. Ett exempel är
            konkurrenslagstiftningen. Det finns en väldigt stor enighet kring
            den och att den har betydelse för både svenska och europeiska
            förhållanden.
          </note>
          <note>
            När det gäller riskkapital är situationen litet märklig. Den
            borgerliga regeringen ägnade sig under hela sin tid vid makten
            åt utförsäljningar och att göra nya stiftelser och nya bolag.
            De bolag som bildades,
          </note>
          <note>
            Atle och Bure, köpte och sålde pengar av varandra.
          </note>
          <note>
            Jag har inte uppfattat att så väldigt många småföretag har fått
            del av de här riskkapitalbolagen, utan de har ägnat sig åt helt
            andra saker.
          </note>
          <note type="speaker">
            Anf. 120 PER WESTERBERG (m) replik:
          </note>
          <note>
            Herr talman! Jag har noterat det stöd vi har fått från Socialdemokraterna
            när det gäller konkurrenslagen, och det är jag glad för. Det rådde
            stor enighet i kammaren kring detta, även om Birgitta
          </note>
          <note>
            Johansson kallar det "icke-politik".
          </note>
          <note>
            Jag noterar emellertid också bristen på förståelse för satsningen
            på teknisk förnyelse. Skall vi konkurrera med bra löner - och
            det vill jag att vi skall göra - då är det kompetens och teknik
            vi skall konkurrera med, och då måste vi satsa på industrirelaterad
            forskning. Det är det
          </note>
          <note>
            Socialdemokraterna har motsatt sig.
          </note>
          <note>
            De har motsatt sig teknikprovstiftelserna, som skall försöka
            få ut idéerna till företag, de har motsatt sig satsningarna på
            Industri- och nyföretagarfonden, de motsatte sig delar av förändringarna
            som syftade till att få mer av folkrörelsekaraktär på utvecklingsfonderna,
            och de motsatte sig införandet av en innovationsfond för fria
            uppfinnare för att vi därmed skulle kunna få fram fler jobb och
            nya produkter i svenskt näringsliv.
          </note>
          <note>
            Samtidigt vill de återinföra en av västvärldens hårdaste beskattningar
            av riskkapital, det som skall ge de nya jobben och de nya företagen,
            medan de fortfarande vill ha någon form av skatteparadis vad gäller
            satsningar på fastighetsspekulation, det som drev Sverige ner
            i finanskrisen med de svårigheter vi fick i slutet på 80-talet
            och början på 90-talet.
          </note>
          <note type="speaker">
            Anf. 121 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Per Westerberg tog upp Industri-och nyföretagarfonden.
            Det är riktigt att vi inte var helt överens om hur den skulle
            fungera, men vi sade att vi borde ge den en chans, eftersom vi
            såg att det var ett viktigt instrument för de nya företagen. Vi
            har av den anledningen inte motsatt oss allting, men vi har velat
            förbehålla oss rätten till en noggrann granskning.
          </note>
          <note>
            Konsekvensen av inrättandet av Industri- och nyföretagarfonden
            var att Industrifonden försvann och därmed stödet till större
            företag, som också behövs.
          </note>
          <note>
            Det ena ger ju det andra. De stora företagen kan generera jobb
            i de små och medelstora företagen. Det ena får därför inte utesluta
            det andra. Jag sade i mitt inledningsanförande att vi också behöver
            företag som tjänar pengar, så att man kan investera både i en
            modern arbetsorganisation och i ny teknik.
          </note>
          <note>
            Jag kan notera att vi är överens också när det gäller informationsteknologi,
            och det bådar gott inför framtiden, Per Westerberg.
          </note>
          <note type="speaker">
            Anf. 122 KRISTER SKÅNBERG (mp)
          </note>
          <note>
            replik:
          </note>
          <note>
            Herr talman! Birgitta Johansson talade om behovet av fasta och
            långsiktiga regler. Det gäller förstås skatteregler, det gäller
            regler för småföretagen, och det gäller regler för den svenska
            energiförsörjningen.
          </note>
          <note>
            Företagen måste, menar vi i Miljöpartiet, få ett mer fullständigt
            ansvar för hela sin verksamhet och för sina produkter under hela
            livscykeln. Det behövs lagar och regler för att göra de här kraven
            tydliga och möjliga att upprätthålla. Företagen måste för sin
            långsiktiga planering kunna lita på att dessa lagar och regler
            inte ändras i onödan.
          </note>
          <note>
            En grön ekonomi kräver dessutom lagar och regler för en god arbetsmiljö
            och för effektivt miljöskydd.
          </note>
          <note>
            Miljöpartiets krav på ekonomiska styrmedel i miljöpolitiken handlar
            om att man skall underlätta för och främja förnybar energi och
            användandet av förnybara råvaror. Det är i det sammanhanget vår
            skatteväxling kommer in i bilden.
          </note>
          <note>
            Det behövs också höga pant-, skrotnings- och deponeringsavgifter.
          </note>
          <note>
            Jag nämnde tidigare att företagens verksamhet måste anpassas
            till kretsloppssamhället. Det betyder att produkterna måste kunna
            hanteras utan fara för miljö och hälsa under hela sin livscykel,
            från det att de utvinns tills de är uttjänta. Det behövs regler
            för detta.
          </note>
          <note>
            Det behövs också regler för råvaruutvinning, regler som hindrar
            att naturresurser utvinns i större omfattning än de återskapas.
            Vi måste återcirkulera de resurser som inte är förnybara.
          </note>
          <note>
            Jag vill fråga Birgitta Johansson: När får företagen besked om
            när kärnkraftsavvecklingen skall börja?
          </note>
          <note type="speaker">
            Anf. 123 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Under den gångna mandatperioden fanns inte Miljöpartiet
            med i Sveriges riksdag, Krister
          </note>
          <note>
            Skånberg. Vi hade ändå en mycket stor och värdefull diskussion
            om energipolitiken som ledde fram till att vi tillsatte en energikommission
            på förslag från bl.a.
          </note>
          <note>
            Socialdemokraterna.
          </note>
          <note>
            Kärnkraftsavvecklingen finns med som en bit i hela Energikommissionen.
            Jag hoppas att
          </note>
          <note>
            Energikommissionen, som skall vara färdig kring den sista december
            1995, kommer fram med förslag som gör att vi får en hållbar utveckling
            av miljön i framtiden.
          </note>
          <note type="speaker">
            Anf. 124 KRISTER SKÅNBERG (mp)
          </note>
          <note>
            replik:
          </note>
          <note>
            Herr talman! Jag är medveten om att
          </note>
          <note>
            Energikommissionen också skall belysa möjligheterna för kärnkraftsavvecklingen.
            Men vi väntar nu sedan väldigt många år tillbaka på tillräckligt
            klara besked.
          </note>
          <note>
            Kraftföretagen har tydligt visat att man inte accepterar några
            andra besked än lagar. De bryr sig inte så mycket om övriga uttalanden
            från Sveriges riksdag.
          </note>
          <note>
            Det behövs stiftande av lagar på detta område. Det behövs också
            beslut om när de första kärnkraftsreaktorerna skall avvecklas.
            Jag kan rekommendera att man börjar med Oskarshamn 1 och någon
            av reaktorerna i Ringhals. De är för övrigt i så dåligt skick
            att det egentligen är att kasta bort goda pengar efter dåliga
            att reparera dem.
          </note>
          <note>
            Låt mig sedan återgå helt kort till kretsloppssamhället. Det
            är viktigt att verksamheten i våra företag inte ger utsläpp och
            restprodukter som är skadliga för miljö och hälsa. Utsläpp av
            avfall direkt till naturen eller i form av tillverkade produkter
            får bara ske i sådana kemiska former som naturen kan hantera och
            inte i högre doser eller koncentrationer än vad naturen hinner
            hantera. Detta måste företagen få klara och entydiga besked om.
            Naturvårdsverket har kommit långt på detta område och behöver
            politiskt stöd för att komma längre. De behöver ökad uppmärksamhet
            från Sveriges riksdag.
          </note>
          <note type="speaker">
            Anf. 125 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Jag tror inte att vi skall lagstifta om allt i Sveriges
            riksdag, Krister Skånberg, och kanske framför allt inte om när
            kärnkraften skall avvecklas.
          </note>
          <note>
            Jag tycker att den skrivning som finns i
          </note>
          <note>
            Energikommissionen är tillräckligt kraftig för att visa att vi
            tar resultatet av folkomröstningen på stort allvar.
          </note>
          <note>
            Vi har som målsättning att kärnkraften skall vara avvecklad år
            2010.
          </note>
          <note>
            Jag kan inte i dag sätta ut ett datum när man skall börja att
            avveckla kärnkraften eftersom vi har en energikommission som har
            till uppgift att se över just denna fråga. Det bör också ske i
            största samförstånd.
          </note>
          <note type="speaker">
            Anf. 126 KJELL ERICSSON (c) replik:
          </note>
          <note>
            Herr talman! Jag ser positivt på det uttalande om samverkan som
            Birgitta Johansson gjorde. Det behövs samverkan för att få ett
            bra näringslivsklimat i det här landet. Men då gäller det också
            att det blir ett bra klimat både för företagen och för företagarna.
            I
          </note>
          <note>
            småföretagen går det ofta inte att skilja mellan företagen och
            företagarna. Det är många gånger samma människor. Det är viktigt
            att det blir ett bra klimat för både och.
          </note>
          <note>
            Det behövs fasta spelregler. Jag är helt överens med Birgitta
            Johansson om det också. Men jag tycker att det rimmar litet illa
            när ni säger att ni skall riva upp olika beslut, t.ex. om skattesänkningar.
          </note>
          <note>
            Birgitta Johansson säger också att det behövs en god lönsamhet
            samtidigt som det behövs en god konkurrenskraft. Vi har gjort
            konkurrensbefrämjande skattesänkningar för småföretagen med 13-14
          </note>
          <note>
            miljarder, och det gäller enbart småföretagen. Är det rätt att
            riva upp detta och öka skatterna för dem? Ökar detta lönsamheten?
            Jag skulle vilja ha svar på det.
          </note>
          <note>
            Sedan har vi detta med riskkapitalförsörjningen.
          </note>
          <note>
            Vi kommer att behöva mycket riskkapital under de närmaste åren,
            ungefär 100 miljader årligen. Då gäller det också att man ger
            förutsättningar för riskkapitalet och att man inte försämrar möjligheterna
            att få det.
          </note>
          <note>
            Riskkapitalavdraget är en sak, men det gäller också att man har
            möjlighet att via börsen få in pengar till företagen. Det är inte
            på något sätt suspekt. Det är bra att satsa pengar i svenska företag.
          </note>
          <note>
            Jag hörde att man tog upp det norska exemplet i skattedebatten.
            De norska socialdemokraterna har avskaffat dubbelbeskattning.
            Sedan gick norska LO ut och uppmanade folk att köpa aktier i norska
            företag.
          </note>
          <note>
            Jag önskar att man sade så i Sverige också. Köp aktier i svenska
            företag, det behövs för att få in pengar.
          </note>
          <note>
            Det finns många saker som är nödvändiga för att klara företagsamheten
            i framtiden. Det skulle vara roligt att få höra Birgitta Johanssons
            syn på detta.
          </note>
          <note type="speaker">
            Anf. 127 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Jag ser positivt på att Kjell Ericsson säger att
            vi skall kunna samarbeta.
          </note>
          <note>
            Företagen och företagarna har i regel också anställda. Vi får
            inte glömma det. De anställda har också rätt att känna trygghet
            och rätt att ställa krav på sin arbetsorganisation och på sin
            arbetsmiljö. Det är ett samspel mellan flera än bara mellan företagare
            och företag.
          </note>
          <note>
            Små företag behöver också kunder för att kunna avsätta sina produkter.
            Det är det största bekymret just för småföretagarna. Med en bra
            ekonomisk politik kan vi stimulera så att företagarna får avsättning
            för sina produkter.
          </note>
          <note type="speaker">
            Anf. 128 KJELL ERICSSON (c) replik:
          </note>
          <note>
            Herr talman! Att få en stimulans är en del i det hela. I och
            med att högkonjunkturen är på väg nu går de inhemska företagen
            också ganska mycket bättre.
          </note>
          <note>
            Jag har träffat många svenska företagare på den inhemska marknaden
            som säger att de har mycket att göra. De har en bra orderingång.
            Det gör också att de kommer att investera.
          </note>
          <note>
            Men frågan är fortfarande vilka spelregler vi skall ha. Det behövs
            fasta långsiktiga spelregler för att man skall våga satsa och
            investera. Innan man får klart för sig vilka spelregler som gäller
            väntar man och avvaktar. Det gör att lågkonjunkturen förstärks.
            Jag tycker att det är viktigt att man ger signaler om vad som
            skall hända med skatterna. Kommer de att vara kvar som de är eller
            kommer ni att höja dem? Vad kommer ni att göra när det gäller
            riskkapitalet?
          </note>
          <note>
            Kommer ni att ändra där? Detta är viktigt.
          </note>
          <note>
            Jag tänker också på uppfinnare och innovatörer.
          </note>
          <note>
            Vi anslog 500 miljoner till Innovationscentrum. Det sade Socialdemokraterna
            nej till. Kommer det att få vara kvar eller vad skall ni göra
            med det?
          </note>
          <note>
            En sak som också är viktig är forskning och utbildning. I våras
            anslog vi 8 miljarder av löntagarfondspengarna till just forskning
            och utbildning. Det är en mycket viktig bit för det svenska näringslivet.
            Över hälften av detta skulle gå till industrirelaterad forskning.
            Vad kommer ni att göra med detta? Kommer ni att minska anslagen
            dit?
          </note>
          <note>
            Detta är åtgärder som är mycket viktiga för ett bra näringslivsklimat
            i Sverige. Det skulle vara roligt att få svar på detta av Birgitta
            Johansson.
          </note>
          <note type="speaker">
            Anf. 129 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Kjell Ericsson ställer en massa frågor till mig.
            Jag sade redan i mitt inledningsanförande att jag inte har svar
            på dem i dag.
          </note>
          <note>
            Den 7 oktober avlämnades regeringsförklaringen. Den är ju noga
            läst. Den ger en vägledning. Vårt valmanifest om den ekonomiska
            politiken är väl inte heller någon hemlighet. Jag utgår ifrån
            att vi får möjlighet att återkomma i debatter när propositioner
            på de olika områdena läggs fram.
          </note>
          <note type="speaker">
            Anf. 130 GÖRAN HÄGGLUND (kds)
          </note>
          <note>
            replik:
          </note>
          <note>
            Herr talman! Jag är också glad för den mjuka ton som Birgitta
            Johansson har valt för den här diskussionen. Jag har självfallet
            också en stor respekt för den respit man vill ha innan man kan
            komma med fullständiga förslag.
          </note>
          <note>
            Jag har ändå några frågor mot bakgrund av det som vi har resonerat
            om tidigare, nämligen att vi har få små företag i Sverige i en
            internationell jämförelse.
          </note>
          <note>
            Vår gemensamma fråga är hur vi skall få flera företag och hur
            vi skall möjliggöra för befintliga att växa.
          </note>
          <note>
            Kan en fördubblad beskattning på riskvilligt kapital som satsas
            i företag leda till fler och växande företag? Jag tycker att det
            är en viktig fråga att diskutera.
          </note>
          <note>
            Jag undrar också om Birgitta Johansson har någon information
            att komma med när det gäller
          </note>
          <note>
            Socialdemokraternas inställning till möjligheten till riskkapitalavdrag
            för investeringar i småföretag.
          </note>
          <note>
            En annan fråga handlar om sammansättningen av
          </note>
          <note>
            Näringslivsrådet som statsministern levererade i samband med
            sin regeringsförklaring. Den kom ju direkt i anslutning till regeringsförklaringen.
            När får vi reda på sammansättningen av det småföretagsråd skall
            komma?
          </note>
          <note>
            Nästa fråga är möjligen litet udda. Riksdagen har beslutat om
            en utförsäljning av en rad statliga företag eftersom vi tyckte
            att riksdag och regering skall hålla sig till att sätta upp spelreglerna.
            Sedan skall andra agera på planen.
          </note>
          <note>
            De här besluten mötte ett starkt motstånd från socialdemokratin.
            Frågan är då: Kommer socialdemokratin, om marknadspriset vid någon
            tidpunkt understiger statens försäljningspris, att ånyo köpa in
            dessa företag för skattebetalarnas pengar?
          </note>
          <note type="speaker">
            Anf. 131 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Göran Hägglund vill få uppgift om småföretagarrådets
            sammansättning. Vi kommer säkert inom en eller kanske två veckor
            att få reda på detta. Jag tycker att det är viktigt att vi får
            både ett råd för större företrädare för näringslivet och ett småföretagarråd
            som kan ge synpunkter på den fortsatta hanteringen av de för oss
            alla så viktiga politiska frågor som rör näringslivet.
          </note>
          <note>
            När det gäller utförsäljning av statliga företag har vi sagt
            att vi skall sätta stopp för de ideologiskt betingade utförsäljningar
            som pågått under den gångna treårsperioden. Naturliga strukturförändringar
            inom företagsamheten har vi aldrig motsatt oss. Självklart kommer
            vi att från gång till gång främja de lösningar som är de bästa
            för svenskt näringsliv, oavsett om det gäller statliga företag
            eller inte.
          </note>
          <note type="speaker">
            Anf. 132 JOHAN HÄGGLUND (kds)
          </note>
          <note>
            replik:
          </note>
          <note>
            Herr talman! Jag tackar för de svaren och inväntar med spänning
            namnen på de personer som kommer att fungera som en rådgivande
            panel för socialdemokraterna i småföretagarfrågor. Jag tror som
          </note>
          <note>
            Birgitta Johansson att det är oerhört viktigt att man inte enbart
            lyssnar på de stora företagen, som har mäktiga företrädare också
            i andra sammanhang, utan också på dem som själva har startat och
            driver småföretag.
          </note>
          <note>
            Utförsäljning av statliga företag är för mig i grunden inte någon
            ideologisk fråga utan är en fråga om vad som är mest lämpligt.
            Jag tror att privata företag i regel fungerar bättre än statliga,
            och jag ser staten som den part som har den lagstiftande rollen
            medan företagare har rollen att agera på en marknad som lagstiftaren
            drar upp reglerna för.
          </note>
          <note type="speaker">
            Anf. 133 BIRGITTA JOHANSSON (s)
          </note>
          <note>
            replik:
          </note>
          <note>
            Herr talman! Jag vill bara till sist i denna debatt säga att
            vi socialdemokrater inte kommer att sälja ut naturtillgångar.
          </note>
          <note>
            Utbildningspolitik
          </note>
          <note type="speaker">
            Anf. 134 BEATRICE ASK (m):
          </note>
          <note>
            Herr talman! Under de tre senaste åren har svenskt utbildningsväsende
            reformerats i en rad avseenden. Syftet har varit att nå bättre
            resultat.
          </note>
          <note>
            Kraven på gedigna kunskaper ökar som en följd av bl.a. den snabba
            tekniska utvecklingen och internationaliseringen.
          </note>
          <note>
            En bärande idé i förändringsarbetet har varit att decentralisera
            ansvar och beslut och att skapa utrymme för kreativitet och mångfald.
            Rader av detaljerade föreskrifter och regleringar har tagits bort.
          </note>
          <note>
            Målstyrningen har renodlats, och utvärderingsarbetet har utvecklats.
            Rätten och möjligheterna att välja skola har vidgats.
          </note>
          <note>
            Det är min bestämda övertygelse att detta är en riktig inriktning
            av politiken. Av den utvecklingsplan som den förra regeringen
            lade på riksdagens bord framgår ett antal frågor som vi moderater
            anser viktiga att arbeta med under de närmaste åren. Det handlar
            om uppföljningen generellt, ledarskapsutbildning, kursplaneutveckling,
            gymnasieskolans kursutformning, elever med särskilda behov, invandrarbarnens
            kunskaper i svenska, skolstarten, datoranvändningen och en hel
            del annat. Därutöver kommer en nödvändig översyn av lärarutbildningen.
            De nya läroplanerna, utredningen om yrkeslärarnas kompetens och
            de tillkortakommanden som redovisats av Skolverket visar att det
            finns en hel del att göra.
          </note>
          <note>
            Frågan är emellertid vilka ambitioner den nya regeringen har
            på skolområdet. Hittills har signalerna bara handlat om att riva
            upp det som redan är gjort och införa förbud.
          </note>
          <note>
            Jag är inte förvånad över att en sänkning av bidragen till fristående
            skolor och ett förbud mot elevavgifter är det första den nya skolministern
            planerar. Efter en valrörelse där socialdemokraterna konsekvent
            förtalat och spritt osanningar om de fristående skolorna är det
            logiskt. Men det är torftigt, mycket torftigt, i en tid av kraftigt
            ökat kunskapsbehov.
          </note>
          <note>
            Att de fristående skolorna bygger på ett folkligt engagemang,
            lärares pedagogiska kompetens och vilja till förnyelse har tyvärr
            inte nått så många socialdemokrater. Men till de fördomsfria på
            vänsterkanten - om det nu finns några sådana - vill jag ändå ge
            ett litet tips: Gör åtminstone ett besök i
          </note>
          <note>
            Konsums friskola på Söder! Man bits inte där.
          </note>
          <note>
            Efter de senaste dagarnas olika socialdemokratiska utspel tror
            jag också att vi här i debatten måste sortera upp begreppen. Uttrycket
            skolpeng används i åtminstone två skilda sammanhang. I båda fallen
            handlar det om viktiga frågeställningar.
          </note>
          <note>
            Dels handlar det om att många kommuner infört skolpeng, dvs..
            fördelar de kommunala pengarna till de egna skolorna i schabloniserad
            form. Jag har förstått att socialdemokraterna ogillar detta.
          </note>
          <note>
            Skolministern tog upp frågan i tisdags och aviserade åtgärder.
          </note>
          <note>
            Jag skulle vilja ha ett besked från skolminister
          </note>
          <note>
            Ylva Johansson när regeringen avser att komma med en proposition
            om detta samt en kommentar till att finansminister Göran Persson
            deklarerat att det inte är tänkt att återinföra sektorsbidrag.
            Regeringen kan ju knappast sitta på båda stolarna samtidigt, och
            kommunerna, som är mitt uppe i sitt budgetarbete, måste snarast
            få besked om eventuella inskränkningar i kommunernas rätt att
            fördela medel. Intressant att veta vore också om det finns fler
            typer av fördelningssystem än skolpeng som socialdemokraterna
            ogillar och därför avser att förbjuda.
          </note>
          <note>
            Det andra sammanhanget då det talas om skolpeng gäller att godkända
            fristående skolor har rätt till offentligt bidrag motsvarande
            85 % av den kommunala genomsnittskostnaden.
          </note>
          <note>
            Socialdemokraterna vill avskaffa bidragsgarantin, sänka nivån
            på bidragen och förbjuda skolorna att ta ut avgifter.
          </note>
          <note>
            Tusentals elever och föräldrar är med rätta oroade.
          </note>
          <note>
            Många fristående skolor klarar helt enkelt inte av kraftigt sänkta
            bidrag. Det handlar i dag om mer än
          </note>
          <note>
            200 skolor över hela landet, alltifrån Haparanda och
          </note>
          <note>
            Tysslinge till Tännäs, som jag själv kommer ifrån.
          </note>
          <note>
            Över hela Sverige finns skolor och mängder och oroade människor.
            Sänkta bidrag eller inga bidrag alls i kombination med ett förbud
            mot avgifter är en mycket brutal politik. Många skolor kommer
            att slås igen. Särskilt svårt blir det för skolor som har en specialinriktning
            eller arbetar med elever som har särskilda behov. Jag tänker t.ex.
            på Ängkärrskolan i
          </note>
          <note>
            Solna, som drivs av Föräldraföreningen för ordblinda barn. Socialdemokraterna
            må tala om rätten att välja skola, men för flertalet blir det
            aldrig möjligt med den politik ni för.
          </note>
          <note>
            Det har sagts förr, och det är tyvärr fortfarande sant, att den
            socialdemokratiska skolpolitiken mest handlar om att inskränka
            elevers och föräldrars möjlighet att välja skola och utbildning.
            Inställningen till de fristående skolorna är det tydligaste exemplet.
          </note>
          <note>
            Jag har tyvärr inte kunnat notera någon omsvängning i den frågan.
          </note>
          <note>
            Jag vill i dagens debatt inte gå in på detaljer. Jag begär inte
            att socialdemokraterna ännu skall kunna förenas om någon konsekvent
            politik, men jag skulle vilja ha ett besked från skolministern
            om när förslagen om försämrade möjligheter att välja skola kommer.
          </note>
          <note type="speaker">
            Anf. 135 BIRGITTA CARLSSON (c):
          </note>
          <note>
            Herr talman! Under förra riksmötet hade jag möjligheter att ta
            del av och följa det gedigna och många gånger mödosamma arbete
            som utbildningsutskottet hade med att arbeta fram en ny läroplan
            för grundskolan och för gymnasieskolan.
          </note>
          <note>
            Enligt min och centerns uppfattning var den politiska uppgörelsen
            bra. Vi har nu för första gången i ett sammanhang kunnat behandla
            nya läroplaner både för den obligatoriska skolan och den frivilliga.
            Det anser jag borgar för en kunskapssyn och ett arbete som har
            ett helhetsperspektiv från årskurs 1 till årskurs 3 i gymnasieskolan.
          </note>
          <note>
            Det är min uppfattning att de som skall förverkliga de högt ställda
            målen och kraven i det stora hela är nöjda med det beslut som
            riksdagen fattade i december förra året. Framför allt ger den
            nya läroplanen och de nya kursplanerna en möjlighet till flexibilitet,
            frihet och lokalt utvecklingsarbete med att fylla målen med konkret
            innehåll.
          </note>
          <note>
            Förhoppningsvis är den tid borta när vi i riksdagen fattar beslut
            om hur lärare skall undervisa, vilka metoder och vilket innehåll
            som undervisningen skall innehålla. De nya kursplanerna ger ett
            stort utrymme för lärare att använda hela sin professionalism
            utan pekpinnar från centralt håll.
          </note>
          <note>
            Jag tycker att det kändes bra att höra skolminister
          </note>
          <note>
            Ylva Johansson klart deklarera sin inställning vid en frågestund
            här i riksdagen i tisdags. Ylva Johansson uttalade då att det
            nu måste bli arbetsfrid i skolan och att det är skolans innehåll
            som nu måste diskuteras.
          </note>
          <note>
            Det är min uppfattning att vi nu måste låta skolan, lärare, elever
            och föräldrar få arbetsro och möjlighet att hitta de arbetsformer
            som stämmer bäst på deras skola.
          </note>
          <note>
            Även om vi har beslutat om en ny läroplan, nytt betygssystem
            och nya kursplaner återstår andra frågor att ta itu med. Jag tänker
            på den s.k. flexibla skolstarten.
          </note>
          <note>
            Som ni alla vet, beslöt riksdagen våren 1991 att införa flexibel
            skolstart. Detta innebär att sexåringar kan få börja skolan om
            föräldrarna så önskar. Under en övergångsperiod om sex år får
            kommunerna bestämma om sexåringar skall tas in. Från den 1 juli
          </note>
          <note>
            1997 är kommunerna skyldiga att ta emot alla sexåringar som vill
            börja skolan.
          </note>
          <note>
            Från Centerns sida har vi tagit ställning till skolstartålder
            och grundskolans längd. Vi har även presenterat detta genom en
            motion i riksdagen. I en rapport och i vår motion om skolstart
            förordas en skolstart vid sex år, en tioårig grundskola med stadielös
            och årskurslös undervisning. Vi har utgått från en helhetssyn
            och vad som är lämpligt för barnen och deras utveckling.
          </note>
          <note>
            Verksamheten i skolan skall alltid präglas av och utgå från de
            behov eleverna har. Mognad och utveckling skiljer sig från elev
            till elev. Det är viktigt att skolan och dess personal kan möta
            varje elev utifrån dennes individuella utvecklingsnivå.
          </note>
          <note>
            Genom att förskolans sexårsgrupp integreras i grundskolan ges
            möjlighet att utveckla samarbetet mellan skola och förskola och
            att ta till vara de olika kompetenser som skilda personalkategorier
            för med sig i form av utbildning och erfarenheter.
          </note>
          <note>
            Förskolans arbetssätt kommer grundskolan till del, och grundskolan
            kan möta eleverna ett år tidigare.
          </note>
          <note>
            Estetiska och rörelseinriktade aktiviteter varvade med läsförberedande
            moment ger barnen en stimulerande helhet. Dessutom ges utrymme
            för barns naturliga behov av lek och rörelse. Övergången mellan
            förskolans och grundskolans arbetssätt sker successivt.
          </note>
          <note>
            I en flexibel organisation behöver inte eleverna i alla moment
            följa sina jämnåriga kamrater, utan de kan då det är motiverat
            delta i undervisning eller aktiviteter bland äldre eller yngre
            kamrater.
          </note>
          <note>
            I min hemkommun Skövde går nästan alla sexåringar i barnskola,
            och där arbetar man på det sätt som vi i Centern tycker är riktigt.
            Det är många fler kommuner som har en stor andel sexåringar i
            skolan.
          </note>
          <note>
            Det är viktigt för kommunerna att veta om eleverna skall gå nio
            eller tio år i grundskolan. Nu är osäkerheten stor, med den frivillighet
            som råder. Det tar tid att planera skolans verksamhet, särskilt
            vad gäller lokaler, och därför är det angeläget att beslut fattas
            snarast om hur många år de skall gå i grundskolan.
          </note>
          <note>
            För Centern är det angeläget att framhålla decentralisering inom
            skolområdet. Den nya läroplanen ger stora förutsättningar att
            föra ut beslut från centralt håll till lokalt plan. Det är viktigt
            att följa detta, så att denna decentralisering inte stannar i
            kommunfullmäktige utan förs vidare ut till skolan, till lärare,
            elever och föräldrar.
          </note>
          <note>
            Centern motionerade under förra riksmötet om stärkt brukarinflytande
            i skolan. Riksdagen gav regeringen i uppdrag att utvärdera olika
            modeller för brukarinflytande och ge förslag på lagändringar som
            ökar möjligheten för föräldrar och elever att få delaktighet och
            inflytande över skolverksamheten.
          </note>
          <note>
            Min uppfattning är att skolan blir bättre om de som skall ta
            del av verksamheten kan vara med och påverka och utforma verksamheten.
            Jag ser fram emot att få ta del av utredningens material.
          </note>
          <note>
            Anf. 136 BRITT-MARIE DANESTIG-
          </note>
          <note type="speaker">
            OLOFSSON (v):
          </note>
          <note>
            Herr talman! Det centrala, ja, själva grundbulten, i
          </note>
          <note>
            Vänsterpartiets utbildningspolitik är tanken om alla människors
            rätt till en likvärdig och god utbildning, oavsett social bakgrund,
            oavsett kön, oavsett ålder, oavsett etnisk tillhörighet och oavsett
            bostadsort. Våra överväganden och förslag utgår alla från denna
            ideologiska grund.
          </note>
          <note>
            Vad vi vill ha är en samlad politik för grundskolan, gymnasieskolan
            och vuxenutbildningen, som bygger på en rättvis fördelning av
            resurser och garanterar alla en likvärdig skolgång och likvärdiga
            utbildningschanser.
          </note>
          <note>
            Den avreglering som skett inom utbildningssektorn under den borgerliga
            regeringen kan man i dag med fog misstänka i stället har förstärkt
            segregationen och ökat ojämlikheten. Lokal frihet är bra, men
            den skapar också problem.
          </note>
          <note>
            Vad regeringen bör göra är att finna former för att påverka utvecklingen
            inom ramen för friheten.
          </note>
          <note>
            Valfrihet är ett positivt laddat och ibland förföriskt begrepp,
            som de borgerliga politikerna har försökt ta patent på. Vad de
            har förbisett är att det utan rättvisa aldrig kan bli någon valfrihet.
            Verklig valfrihet existerar endast om ekonomiska och andra hinder
            inte utestänger människor eller grupper av människor från möjligheten
            till utbildning och bildning. Det räcker inte med att föräldrar
            och elever ges rätten att fritt välja skola. Den valfriheten är
            till stor del en chimär.
          </note>
          <note>
            Vad elever och föräldrar behöver är reellt inflytande i skolan.
            Att utveckla former för detta tycker jag är en utmaning för skolministern
            och den nya regeringen. För att vi skall uppnå verklig valfrihet
            för alla krävs ett nationellt ansvar att fördela resurserna rättvist.
          </note>
          <note>
            Vänsterpartiet skulle därför stödja ett återinförande av det
            särskilda statsbidraget, sektorsbidraget, till skolan. Fattiga
            kommuner med stora ekonomiska problem skall inte frestas att använda
            pengar avsedda för skolan till annan verksamhet. Kommunerna bör
            få en påse med pengar som inte är öronmärkta och som är utan detaljreglering.
            Det finns faktiskt en poäng i att koppla kommunens åtagande till
            hur mycket den får för att uppfylla det.
          </note>
          <note>
            Skolpengen bör avskaffas i sin nuvarande form.
          </note>
          <note>
            Systemet med skolpeng är ett okänsligt ekonomiskt fördelningsinstrument,
            som bäddar för orättvisor och ger upphov till segregering. Barn
            ser inte ut på samma sätt. Barn har olika behov och lever i olika
            verkligheter. Det är i kunskapen om detta som kriterierna för
            fördelning av befintliga resurser bör ha sin utgångspunkt.
          </note>
          <note>
            Fristående skolor skall inte överkompenseras på de kommunala
            skolornas bekostnad. De har ju inte samma skyldigheter som de
            kommunala skolorna, varken vad gäller skolhälsovård, elevvård
            eller handikappanpassning.
          </note>
          <note>
            Rätten att ta ut skolavgifter för skolor som får kommunala bidrag
            måste avskaffas. Det är orimligt att privata skolor startas och
            drivs med skattemedel och att man samtidigt tar in terminsavgifter
            som ibland är oaccaptabelt höga och därmed utestänger många barn.
            Det är viktigt att inte bara Skolverket utan också kommunerna
            får rätt att inspektera de fristående skolor som man ger bidrag
            till.
          </note>
          <note>
            I den socialdemokratiska regeringsförklaringen sägs det: "En
            bra skola för alla förutsätter att resurser fördelas efter elevernas
            olika behov. Därför kommer skolpengssystemet att avvecklas."
          </note>
          <note>
            Skolminister Ylva Johansson har under förra veckan i ett antal
            intervjuer yttrat sig om bl.a.
          </note>
          <note>
            skolpengen. Detta gav utrymme för spekulationer i pressen om
            regeringens ställningstagande i frågan. Jag är därför mycket glad
            och till freds över att skolministern i sina svar vid tisdagens
            frågestund klart deklarerade att skolpengen skall avvecklas. I
            detta har regeringen ett absolut stöd från Vänsterpartiet.
          </note>
          <note>
            Pengarna skall fördelas efter behov och utan fixerade procentsatser.
            Det är och har varit vårt huvudyrkande.
          </note>
          <note>
            Jag vill också passa på att gratulera Ylva
          </note>
          <note>
            Johansson och Carl Tham till utnämningarna till skolminister
            respektive utbildningsminister. Jag önskar dem allt gott i deras
            viktiga arbete.
          </note>
          <note>
            Inga ytterligare nedskärningar får ske i de statliga bidragen
            till kommunerna. Annars riskerar vi att allvarligt försämra barns
            och ungdomars livsvillkor och hota deras rätt till både en god
            barnomsorg och en bra utbildning. Undervisning bygger på elevernas
            vilja att lära. Men alla har inte samma förmåga och samma villkor.
            Att bli underkänd i skolan ger ingen näring till växt och utveckling.
            Skolan skall ju motverka utslagning och skapa förutsättningar
            för varje elev att utnyttja sina egna resurser och utvecklas maximalt.
          </note>
          <note>
            Vänsterpartiet har som enda riksdagsparti under en lång tid verkat
            för en betygsfri skola. Nu har vi i stället fått ett betygssystem
            i grundskolan som innehåller ett stort antal nivåer. Vårt önskemål
            är att regeringen åtminstone tar beslutet att återkalla skolornas
            möjligheter att införa betyg redan på lågoch mellanstadiet. Alla
            med någon kunskap om barns utveckling vet att barn i den här åldern
            kan skilja sig från varandra betydligt då det gäller mognadsgrad.
          </note>
          <note>
            Låt de yngsta barnen få behålla en positiv självbild!
          </note>
          <note>
            Låt dem få behålla lekfullheten och nyfikenheten!
          </note>
          <note>
            Vänsterpartiet skulle gärna se att skolministern initierade en
            översyn av betygssystemet i grundskolan och att vi under mandatperioden
            kunde få till stånd en utredning om en betygsfri skola och dess
            konsekvenser.
          </note>
          <note type="speaker">
            Anf. 137 BEATRICE ASK (m) replik:
          </note>
          <note>
            Herr talman! Det är intressant att lyssna till
          </note>
          <note>
            Vänsterpartiets synpunkter i denna fråga. Vi kommer därmed åter
            in på diskussionen om vad skolpeng är och inte är.
          </note>
          <note>
            Jag delar Britt-Marie Danestig-Olofssons uppfattning att verklig
            valfrihet kan nås bara om systemet inte innehåller ekonomiska
            orättvisor. Min enkla fråga blir då: Om man kraftigt sänker bidragen
            till fristående skolor, tror Britt-Marie Danestig-
          </note>
          <note>
            Olofsson då att det blir fler eller färre vanliga familjer som
            kan välja exempelvis en Waldorfskola? För oss moderater framstår
            det som alldeles självklart att färre familjer klarar att välja
            ett alternativ, om det inte utgår rimliga offentliga bidrag till
            skolor som uppfyller de kvalitetskrav som måste ställas.
          </note>
          <note>
            Vänsterpartiet stöder vidare kravet att skolpengen skall avskaffas.
            Man undrar då vad det är för skolpeng man talar om. I samtliga
            kommuner som har någon typ av skolpengsystem har man olika fördelningssystem.
            Alla kommuner har olika nivå på schablonen, olika typer av centrala
            potter, osv. Jag skulle vilja veta om det är någon kommun som
            ni tycker särskilt illa om eller om Vänsterpartiet vill tala om
            för någon kommun att så och så får man inte fördela medlen. Eller
            vill ni gå helt tillbaka till en statlig detaljstyrning av hur
            kommunerna använder medlen för skolverksamheten?
          </note>
          <note>
            Jag vill också fråga om Vänsterpartiet helt vill avskaffa stödet
            till fristående skolor. Skall vi inte ha några sådana i Vänsterpartiets
            framtidssamhälle?
          </note>
          <note>
            Anf. 138 BRITT-MARIE DANESTIG-
          </note>
          <note type="speaker">
            OLOFSSON (v) replik:
          </note>
          <note>
            Herr talman! Först vill jag säga när det gäller schablonbidraget
            att Sven-Åke Johanssons enmansutredning redan 1992 föreslog att
            nivån skulle ligga på 75 %. Han ansåg alltså att den högre procentsats
            som den borgerliga regeringen beslutade sig för skulle ge de fristående
            skolorna ekonomiska fördelar, eftersom dessa inte har samma skyldigheter
            som de allmänna skolorna.
          </note>
          <note>
            Vi har inte velat fixera oss vid någon speciell procentsats,
            utan vi tycker att det är viktigt att man får ett fördelningssystem
            som tar hänsyn till barnens faktiska behov och den verklighet
            som barnen lever i.
          </note>
          <note>
            Sedan tror jag faktiskt att Beatrice Ask och andra borgerliga
            politiker överskattar betydelsen av att kunna välja skola. Det
            är inte detsamma att välja skola som att välja tandkräm i affären,
            då man tar hänsyn till smaken, om man tål tandkrämen, osv. Att
            välja skola är ju ett åtagande för så mycket längre tid.
          </note>
          <note>
            Det är en fråga om att bygga upp relationer med andra elever
            och med lärare. Det bygger på trygghet och kontinuitet.
          </note>
          <note>
            Jag tror att vad föräldrar och elever vill ha är ett reellt inflytande
            över skolan och skolans arbetssätt.
          </note>
          <note>
            Det är det som är den naturliga och riktiga friheten.
          </note>
          <note>
            Vi vill inte ha någon detaljstyrning, Beatrice Ask
          </note>
          <note>
            - vi vill ha ett rättvist system. Vi vill inte heller avskaffa
            stödet till friskolorna, utan vi vill att friskolorna och de kommunala
            skolorna skall vara likvärdiga och att stödet skall utgå efter
            det behov som finns.
          </note>
          <note type="speaker">
            Anf. 139 BEATRICE ASK (m) replik:
          </note>
          <note>
            Herr talman! Låt mig först konstatera att den utredning om bidragen
            till fristående skolor som
          </note>
          <note>
            Sven-Åke Johansson utförde på mitt uppdrag är mycket intressant.
            Han föreslår ett bidrag på mellan
          </note>
          <note>
            75 och 85 %. Efter olika bedömningar stannade den förra regeringen
            för 85 %. Ett av skälen härtill var att vi samtidigt avstod från
            att ålägga kommunerna att anslå extra pengar för särskilda behov.
            Det är en variant som man annars måste ha. En skola som t.ex.
          </note>
          <note>
            Ängkärrskolan i Solna, som arbetar med dyslexielever, behöver
            ganska stora resurser. Man måste alltså välja det ena eller det
            andra. För oss är inte procentsatsen principen, utan den är att
            pengar följer med eleven, om skolan uppfyller vissa kvalitetskrav.
          </note>
          <note>
            Vi överdriver inte alls när det gäller rätten att välja skola,
            men skillnaden mellan Vänsterpartiet och
          </note>
          <note>
            Moderaterna är att Vänsterpartiet tror att det viktiga för föräldrarna
            är att ha inflytande i skolan och inte att kunna välja skola för
            sina barn. Vi tror inte det, utan vi ger en möjlighet för föräldrarna
            att själva bestämma. Vi ser inget motsatsförhållande i att kunna
            välja skola och att ha inflytande i skolan.
          </note>
          <note>
            Det viktiga för föräldrarna om de skall kunna välja skola är
            naturligtvis att de har de ekonomiska möjligheterna. En ensamstående
            mamma kommer inte att ha möjlighet att välja en fristående skola
            hur mycket hon än önskar det, om man kraftigt sänker bidragen.
            Så enkelt är det. Om man sänker bidragen minskar valfriheten för
            den familjen, och det tycker jag är fel.
          </note>
          <note>
            Man måste också veta att man har trygga spelregler under ganska
            lång tid. Den debatt som de senaste veckorna förts på den punkten
            oroar naturligtvis väldigt många.
          </note>
          <note>
            Sedan vill jag bara konstatera att i Danmark har även vänsterrörelsen
            en ganska positiv inställning till friskolorna. Där ligger bidragen
            något över 80 %, vilket skall jämföras med de 75 % som Vänsterpartiet
            i Sverige tydligen förordar.
          </note>
          <note>
            Anf. 140 BRITT-MARIE DANESTIG-
          </note>
          <note type="speaker">
            OLOFSSON (v) replik:
          </note>
          <note>
            Herr talman! Jag är väldigt glad över att Beatrice
          </note>
          <note>
            Ask värnar om de barn som är i behov av särskilt stöd och av
            stimulans. Det gör jag och Vänsterpartiet också. Men det är just
            de barnen som har kommit i kläm i väldigt många kommuner - jag
            skulle kunna ge en del konkreta exempel, men det hinner jag inte
            göra nu.
          </note>
          <note>
            Det är också intressant att Beatrice Ask talar så varmt för den
            här ensamstående mamman med låg inkomst och för hennes möjligheter
            att få en god utbildning för sina barn. Jag värnar också om den
            mamman, och då, Beatrice Ask, skulle vi kanske också kunna vara
            överens om att man borde ta bort möjligheterna för de fristående
            skolorna att ta ut avgifter. Dessa avgifter hindrar ju definitivt
            den ensamstående mamman att placera sina barn i en fristående
            skola.
          </note>
          <note type="speaker">
            Anf. 141 TUVE SKÅNBERG (kds):
          </note>
          <note>
            Herr talman! Med tanke på hur hårt socialdemokraterna angrep
            de fristående skolorna under våren och sommaren är skolminister
            Ylva
          </note>
          <note>
            Johanssons uttalanden i frågan en positiv överraskning. Tidigare
            kunde Bengt Silfverstrand utifrån sin tyngd som socialdemokratisk
            partistyrelseledamot och sedan många år en ledande utbildningspolitiker
            göra företrädare för de fristående skolorna utom sig av oro med
            sitt hot om att en socialdemokratisk regering med förbud skulle
            rensa upp bland friskolorna.
          </note>
          <note>
            Nu är både ton och ordval mer seriösa, och det visas en större
            respekt för värdet av de fristående skolornas egenart. Ylva Johansson
            använder t.ex. inte den negativt klingande benämningen "privatskolor",
            som Socialdemokraterna annars konsekvent och föraktfullt har använt,
            utan den neutrala, beskrivande benämningen "fristående skolor".
            Det konstaterar jag med tillfredsställelse. Man kan tänka sig
            vilken kraftig reaktion det hade blivit ute i landet om
          </note>
          <note>
            Socialdemokraterna t.ex. hade kallat frikyrkorna för privatkyrkor.
          </note>
          <note>
            Jag tog med intresse del av Ylva Johanssons uttalande i denna
            kammare den 18 oktober. Jag citerar: "Alla skolor skall ges likvärdiga
            förutsättningar för sin verksamhet. Ingen skola, kommunal eller
            fristående, skall överkompenseras.
          </note>
          <note>
            Godkända fristående skolor skall ha rimliga ekonomiska villkor,
            jämförbara med villkoren för de kommunala skolorna. Jag anser
            inte att de fristående skolorna generellt är överkompenserade."
            Vidare sade
          </note>
          <note>
            Ylva Johansson att hon ville förena valfrihet och rättvisa. Detta
            är utmärkt.
          </note>
          <note>
            I Dagens Nyheter den 14 oktober förklarade sig
          </note>
          <note>
            Ylva Johansson beredd att gå andra partier till mötes genom att
            bibehålla skolpengen med en viss procentsats av den kommunala
            skolans genomsnittskostnad. Dock vill Ylva Johansson sänka skolpengen
            från nuvarande 85 % till 75 %. Om nu
          </note>
          <note>
            Ylva Johansson förmår stå vid sitt ord och inte tvingas ta tillbaka
            vad hon har sagt är dessa besked mycket glädjande. Att hon inser
            och klart deklarerar sin uppfattning att de fristående skolorna
            inte generellt är överkompenserade är viktigt. Något annat är
            heller inte tänkbart mot bakgrund av att 2 % av landets elever
            går i fristående skolor och bara utgör 1 % av de totala kostnaderna.
            Om de förbrukar hälften så mycket pengar är det givetvis omöjligt
            att göra gällande att de överkompenseras.
          </note>
          <note>
            Att friskolorna skall ha likvärdiga ekonomiska villkor som de
            kommunala är en utmärkt minsta gemensamma nämnare vid ytterligare
            diskussioner om ersättningsnivån för friskolorna. Vi kristdemokrater
            är givetvis beredda på en förutsättningslös diskussion om vid
            vilken procentsats sådana likvärdiga ekonomiska villkor kan sägas
            ha uppnåtts. 85 % är ingen helig ko. Vi är beredda att diskutera
            en justering ända ned mot de 75 % som
          </note>
          <note>
            Ylva Johansson har nämnt, under förutsättning att systemet blir
            rättvist. Till rättvisa hör att man kompenserar friskolorna för
            att de, till skillnad från de kommunala skolorna, inte kan dra
            av moms eller ge sina lärare pensionstillskott. Det är en nackdel
            som har bedömts vara ett handikapp på ca 7- 8 %
          </note>
          <note>
            respektive ca 6 %. Men med Ylva Johanssons uttalade avsikt att
            vilja förena valfrihet och rättvisa bör inte detta bli något problem.
          </note>
          <note>
            Ylva Johansson står näst i tur på talarlistan. Det skulle glädja
            mig, för att inte tala om de tusentals föräldrar som har sina
            barn i friskolor, om Ylva
          </note>
          <note>
            Johansson ville svara på min fråga om hon vid den aviserade nedjusteringen
            från 85 % till 75 % tänker kompensera friskolorna för moms och
            pensionstillskott.
          </note>
          <note>
            Anf. 142 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Herr talman! I den svenska grundskolan har ungefär en miljon
            människor sin dagliga verksamhet.
          </note>
          <note>
            Vi är många som vet att lärare och elever överlag gör ett mycket
            bra arbete som resulterar i goda kunskaper och en sund utveckling
            för barnen.
          </note>
          <note>
            Vad sysslar egentligen eleverna och lärarna med hela dagarna?
            Jag tror att det är dags för oss skolpolitiker att nu uppmärksamma
            det inre arbetet i skolan. Vi skall akta oss för pekpinnar, centrala
            regleringar eller enhetliga modeller, men vi måste öppna våra
            ögon för det pågående inre arbetet och låta den dagliga verksamheten
            i skolan vara utgångspunkten för skolpolitiken.
          </note>
          <note>
            Bidragssystem, timplaner och betyg utgör självfallet viktiga
            ramar för arbetet i skolan. Men också med samma förutsättningar,
            när det gäller ekonomi och lektionstimmar t.ex., kan resultaten
            bli mycket olika. Det beror på flera saker. Det är viktigt för
            oss att se detta.
          </note>
          <note>
            Jag ser det som min uppgift under de närmaste åren att finna
            former för att stimulera en pedagogisk utveckling inom ramen för
            den lokala friheten.
          </note>
          <note>
            Jag tror att vi skall akta oss för att se grundskolan som att
            den är uppdelad i olika klart avgränsade ämnen, stadier eller
            årskurser. Så ser inte verkligheten ut. Då bör inte heller debatten
            göra det.
          </note>
          <note>
            Det som sker i skolan är en del av en helhet. Det är viktigt
            att vi vågar se denna helhet och att vi som politiker visar respekt
            för den verksamheten. Jag menar att den respekten har saknats
            under den tid som
          </note>
          <note>
            Beatrice Ask var ytterst ansvarig för skolpolitiken.
          </note>
          <note>
            Vi talar ofta om att skolan är en förberedelse för livet. I viss
            mening är skolan det. Vi måste också våga se att skolan är livet
            självt för dem som går i skolan.
          </note>
          <note>
            Skolan är en del av livet. Det är viktigt att se den helhet som
            skolan utgör för de barn och ungdomar som finns där. Det är inte
            bara undervisningen som är viktig för de barn och ungdomar som
            går i skolan. Det är också viktigt med raster. Det är viktigt
            med kompisar. Det är viktigt med dagliga kontakter med vuxna.
            Det är denna helhet som vi som skolpolitiker måste ta hänsyn till.
          </note>
          <note>
            Jag kommer att prioritera arbetet med att utveckla det inre arbetet
            i skolan. Det handlar om en pedagogisk utveckling men också om
            jämlikhet mellan elever. Det handlar om demokrati och inflytande
            för elever och föräldrar och också om trygghet. Det är viktigt
            att barn och ungdomar kan gå till skolan och känna trygghet, att
            de inte är rädda för att bli utsatta eller mobbade.
          </note>
          <note>
            Jag vill också säga några ord om formerna och ramarna för skolan.
            Bidragssystemet i skolan har diskuterats mycket, även i den här
            debatten. Den svenska grundskolan är i en internationell jämförelse
            en unikt sammanhållen skola. I den skola som har byggts upp av
            oss i arbetarrörelsen tillsammans med liberaler går elever ur
            olika samhällsklasser - med olika bakgrunder och religioner -
            i samma skola, i samma klass.
          </note>
          <note>
            Också barn som lever i olika verkligheter möts i skolan. Det
            leder till förståelse och acceptans i samhället. Jag tror att
            vi aldrig kan överskatta vikten av att alla barn och ungdomar
            får mötas i skolan.
          </note>
          <note>
            Denna sammanhållna skola är en viktig princip, en grundläggande
            princip, för oss socialdemokrater.
          </note>
          <note>
            Trots detta kan vi se att det finns tecken på segregering i skolan.
            Problemet med denna segregering beror huvudsakligen på att vi
            har en bostadssegregering i vårt samhälle. Men under den moderata
            ledningen i Utbildningsdepartementet har man också av ideologiska
            skäl uppmuntrat en utveckling som i vissa avseenden har ökat problemet
            med segregering och ojämlikhet.
          </note>
          <note>
            I ett antal kommuner har man infört ett s.k.
          </note>
          <note>
            skolpengssystem. Det har inneburit en lika stor prislapp på varje
            elev. Sedan har man låtit eleverna konkurrera på en fiktiv marknad.
            Det är alltså en marknad som i praktiken inte existerar på skolområdet.
          </note>
          <note>
            Det systemet har inte tagit hänsyn till att elever är olika.
            Därför har det drabbat de elever som har de största behoven hårdast.
          </note>
          <note>
            Det här systemet har i många kommuner lett till att Moderaterna
            har förlorat makten. Nu är det en ny regim som tar över och som
            håller på att avskaffa detta system och ersätta det med en rättvisare
            fördelning av pengar.
          </note>
          <note>
            Vi vill att riksdagen skall underlätta denna omvandling genom
            att klart deklarera att pengarna och bidragen till skolan skall
            fördelas utifrån elevers och skolors olika behov.
          </note>
          <note>
            Jag vill också svara Beatrice Ask att vi inte kommer att återinföra
            någon centralreglering av pengarnas fördelning till skolan. Kommunerna
            har den friheten och klarar av den friheten. Det system som moderata
            kommunpolitiker har infört i vissa kommuner har också förlorat
            stort i de allmänna valen.
          </note>
          <note>
            Vi vill förena valfrihet och rättvisa. Då måste möjligheten att
            välja skola - en kommunal skola eller en godkänd privat fristående
            skola - vara en viktig del av denna valfrihet. Det är också viktigt
            att sådana val som man gör på skolans område inte tvingas fram
            av att den närmaste skolan inte är tillräckligt bra eller av att
            privata skolor gynnas på de kommunala skolornas bekostnad.
          </note>
          <note>
            Jag vill inte anklaga den tidigare regeringen för att försämra
            den kommunala skolan, men det finns tecken på att det bidragssystem
            som man införde för friskolorna har gynnat vissa fristående skolor
            oförtjänt mycket.
          </note>
          <note>
            Vissa fristående skolor har fått en svår ekonomisk situation.
            Andra har fått det oförtjänt bra. I de fall det har skett en överkompensation
            har det, de facto, försvårat läget för de kommunala skolorna.
          </note>
          <note>
            En huvuduppgift för oss är att utveckla den kommunala skolan
            så att den blir så bra att elever och föräldrar väljer den och
            att de där får möjlighet att vara med och påverka skolans verksamhet
            och profil.
          </note>
          <note>
            När det gäller de privata, fristående skolorna skall vi komma
            ihåg att de utgör en mycket liten del av det samlade skolväsendet.
            De har dock en stor plats i debatten. Det finns en rad problem
            förbundna med tillväxten av de fristående skolorna. Samtidigt
            som privata, fristående skolor kan verka stimulerande på det totala
            skolväsendet finns det också en risk för ökad segregering, så
            att elever inte längre dagligen möts i skolan över klassgränser
            och religionsgränser.
          </note>
          <note>
            Detta är ett problem.
          </note>
          <note>
            Den borgerliga regeringen har styrt de ekonomiska bidragen till
            dessa skolor på ett sätt som varit stelbent och som i vissa fall
            inneburit att pengar överförts från kommunala skolor till privata.
            Därför kommer det bidragssystemet att ändras.
          </note>
          <note>
            Vår målsättning är att skapa ett bidragssystem för de fristående
            skolorna som tar hänsyn till de behov som de elever har som går
            i olika skolor och de åtaganden som olika skolor tar och som gör
            det möjligt att kombinera valfrihet med rättvisa. Det förutsätter
            att inga skolor har rätt att ta ut avgifter.
          </note>
          <note>
            Det är också viktigt att kommunerna får en rimlig chans att ta
            ansvar för hela sitt skolväsende och har en möjlighet att utöva
            tillsyn över de privata skolor som finns inom deras område.
          </note>
          <note>
            Det har ställts en del frågor till mig i debatten.
          </note>
          <note>
            Jag skulle vilja kommentera frågan om att vi socialdemokrater
            skulle ge oss på de privata, fristående skolorna och skapa orimligt
            dåliga ekonomiska villkor. Vi har anklagats för det i debatten.
          </note>
          <note>
            Jag tycker att vi skall komma ihåg att också kommunala skolor
            i dessa dagar har en mycket svår ekonomisk situation. Det finns
            en rad kommunala skolor som man tvingats lägga ned därför att
            pengarna inte räcker. Det är orimligt att skapa ett system som
            skulle skapa större garantier för privata, fristående skolor än
            de garantier en kommunal skola kan påräkna.
          </note>
          <note>
            Beatrice Ask frågade mig när förslag kommer om bidragssystemet
            till skolan. Jag avser att ta itu med frågan om de fristående
            skolorna på så sätt att det blir en regel att kommunerna måste
            ta hänsyn till elevernas behov när man fördelar resurser till
            skolan.
          </note>
          <note>
            Förslaget kommer i budgetpropositionen.
          </note>
          <note type="speaker">
            Anf. 143 TUVE SKÅNBERG (kds) replik:
          </note>
          <note>
            Herr talman! För att vi inte skall tala förbi varandra, Ylva
            Johansson, står Ylva Johansson fortfarande fast vid sitt uttalande
            om en justering från
          </note>
          <note>
            85 till 75 % oavsett hur barnens behov kan vara? Eller är det
            ett antingen-eller? Och om hon tänker sig en möjlig nedjustering
            från 85 till 75 %, tänker hon kompensera friskolorna för momsen
            och pensionstillskotten?
          </note>
          <note>
            Anf. 144 Statsrådet YLVA JOHANSSON (s)
          </note>
          <note>
            replik:
          </note>
          <note>
            Herr talman! Som jag deklarerat i en frågestund i riksdagen berör
            frågan om de fristående skolorna flera problem. Det gäller nivån
            på bidragen, det gäller rätten att ta ut avgifter, vilket jag
            tycker inte skall vara någon rätt. Det gäller kommunernas tillsynsansvar
            och det gäller att garantera de elever som väljer att gå i en
            fristående skola rimliga ekonomiska villkor med hänsyn tagen till
            de behov dessa elever har. Det finns en rad frågor som behöver
            ses över i ett sammanhang och jag är inte beredd att nu ge ett
            direkt svar på den frågan.
          </note>
          <note type="speaker">
            Anf. 145 BEATRICE ASK (m) replik:
          </note>
          <note>
            Herr talman! Först och främst tycker jag det är bra att den nya
            skolministern talar om skolans inre arbete. Jag ställer helt upp
            på ambitionen att vi skall passa oss för pekpinnar. Skolministern
            kan i varje fall räkna med mitt stöd när det gäller att icke lägga
            sig i detaljer om vad skolorna håller på med.
          </note>
          <note>
            Det är också det som gjort att den läroplan som vi beslutat om
            i riksdagen har tagits emot på ett positivt sätt.
          </note>
          <note>
            Däremot skulle jag gärna vilja veta vad skolministern anser om
            den utvecklingsplan som ligger på riksdagens bord och i vilken
            mån man delar de synpunkter som finns i den om skolans inre arbete
            och var det finns avvikelser.
          </note>
          <note>
            Jag tycker också att det vore intressant att veta om
          </note>
          <note>
            Ylva Johansson delar uppfattningen att slutsatsen om det inre
            arbetet och förändringarna kräver att vi tar krafttag och tittar
            på lärarutbildningarna.
          </note>
          <note>
            När vi sedan talar om friskolor och annat är det svårt att se
            det positiva i den socialdemokratiska politiken. Partikamrater
            till skolministern har ju talat om att det nu skall ske "lagerrensning"
            och mycket annat, och det verkar ju vara en ganska tuff attityd.
          </note>
          <note>
            Jag delar uppfattningen att friskolorna är relativt få. För gymnasieskolan
            satsar vi 44 miljarder kronor på de offentliga, medan så där 360
            miljoner kronor går till de fristående. Det är klart en liten
            del. Men just därför att det är en liten del som utgör en dynamisk
            drivkraft och är betydelsefull för många människor är det oerhört
            viktigt att man hittar ett rättvist och bra system för att ge
            stöd till de skolorna.
          </note>
          <note>
            Det vore också intressant att höra om skolministern, med anledning
            av att hon nu tänker införa förbud mot avgifter också tänker förbjuda
            föräldramedverkan i skolorna. Det är ju alternativet för en del
            föräldrar, att de kan städa toaletter eller hjälpa till med något
            annat för att ekonomin skall gå runt.
          </note>
          <note>
            Anf. 146 Statsrådet YLVA JOHANSSON (s)
          </note>
          <note>
            replik:
          </note>
          <note>
            Herr talman! Det är flera av Beatrice Asks partikamrater som
            har fört fram privatisering av skolor som ett egenändamål, som
            ett mål i sig. Jag tror det är ett oerhört allvarligt fel att
            se på skolan på det sättet.
          </note>
          <note>
            Därför är det viktigt att vi ser på innehållet i skolan, och
            inte ser på formen på det sätt som jag anser att den tidigare
            regimen har gjort. Man uppmuntrade en privat form i skolan som
            ett egenvärde. Jag kan inte se det egenvärdet.
          </note>
          <note>
            När det gäller föräldramedverkan är det självklart så, att föräldramedverkan
            inte skall vara kopplad med ett ekonomiskt bidrag som man är tvungen
            att ge till skolorna.
          </note>
          <note type="speaker">
            Anf. 147 BEATRICE ASK (m) replik:
          </note>
          <note>
            Herr talman! Jag delar själv uppfattningen att det är innehållet
            som skall styra. Skall jag tolka det som att skolministern anser
            att skolor som uppfyller bestämda kvalitetskrav, som motsvarar
            den offentliga skolan i den delen, också skall ha en rätt att
            få offentligt bidrag?
          </note>
          <note>
            När det gäller avgifterna var det inte så att jag ansåg att det
            skall vara en koppling. Om en skola förhindras att ta emot elevavgifter
            kan det vara nödvändigt att kräva att föräldrar som sätter sina
            barn i en sådan skola arbetar i köket en dag, städar toaletter
            eller gör något annat. Min fråga var: Kommer skolministern i konsekvens
            och logik med förbudet mot avgifter också att förbjuda den här
            typen av föräldramedverkan i skolans verksamhet?
          </note>
          <note>
            Anf. 148 Statsrådet YLVA JOHANSSON (s)
          </note>
          <note>
            replik:
          </note>
          <note>
            Herr talman! När det gäller föräldramedverkan i skolan är det
            självklart ingen ambition att förbjuda någon som helst föräldramedverkan
            i praktiskt arbete i skolan. Men det är också viktigt att poängtera
            att ingen skola får ställa den sortens krav för att eleverna skall
            ha tillgång till den skolan.
          </note>
          <note>
            De kommunala skolorna har ingen möjlighet att ta ut avgifter.
            De lever också under svåra ekonomiska förhållanden. I det avseendet
            kan man inte öppna för vissa skolor, de privata skolorna, att
            ta in avgifter eller ställa särskilda krav på arbetsinsatser från
            föräldrarna.
          </note>
          <note>
            Sedan är det självklart en positiv utveckling om föräldrar och
            elever deltar på flera sätt i skolans arbete.
          </note>
          <note type="speaker">
            Anf. 149 INGEGERD WÄRNERSSON (s):
          </note>
          <note>
            Herr talman! "Människolivets okränkbarhet, individens frihet
            och integritet, alla människors lika värde, jämställdhet mellan
            kvinnor och män samt solidaritet med svaga och utsatta" - i många
            olika sammanhang har jag citerat ovantående rader. Lika många
            gånger har jag fått frågan: Var finns dessa tänkvärda rader? I
            läroplanen för den obligatoriska skolan.
          </note>
          <note>
            Kunskapen om vad som står i läroplanen är bristfällig. Läroplanen
            är en tämligen oläst bok. Ändå finns här vår gemensamma grundsyn
            på hur ett demokratiskt samhälle skall fungera. Här ges tydliga
            anvisningar om hur undervisningen skall bedrivas för att eleverna
            senare skall fungera i ett ständigt föränderligt samhälle.
          </note>
          <note>
            Läroplanen för den obligatoriska skolan, LPO 94, är en komprimerad
            och tydlig läroplan. Detta är bra.
          </note>
          <note>
            Läroplanen skall vara en lättläst bok tillgänglig för alla. Den
            skall vara ett dagligt levande instrument för alla som nyttjar
            den. Den skall vara klart kopplad till den enskilda skolans arbetsplan,
            där lärare och elever beskriver hur läroplanens mål skall uppnås.
          </note>
          <note>
            Därför är det med stor tillfredsställelse vi kan konstatera att
            runt om i vårt land pågår ett intensivt arbete med att bearbeta
            och utforma lokala skolplaner.
          </note>
          <note>
            I många skolor samlas lärare på låg-, mellan- och högstadierna
            för att tillsammans fundera över läroplansmål och kursplansmål.
            De lägger grunden till en 1-9-skola, där elevens behov kommer
            att styra, inte stadietillhörigheten. Förutsättningarna för ett
            samarbete i årskurserna 1-9 är givetvis oerhört skiftande beroende
            på kommunens fysiska struktur.
          </note>
          <note>
            Det är mycket glädjande med de 1-9-skolor som byggs. Men jag
            har också stor förståelse för de kommuner som inte har råd med
            detta byggande. Jag vill däremot understryka att riksdagens intention
            inte har varit att framtidens skola skall vara en 1-5- och
          </note>
          <note>
            6-9-skola.
          </note>
          <note>
            Ansvaret för att läroplanen efterföljs vilar på kommunerna. Det
            är kommunerna som svarar för genomförandet av verksamheten och
            dessutom för en väsentlig del av finansieringen. Eftersom jag
            har varit kommunpolitiker i många år har jag god kunskap om kommunernas
            ekonomi. Som riksdagsledamot har jag även god kunskap om statens
            ekonomi. Därmed kan jag konstatera att det inte kommer att regna
            manna över kommunerna, även om jag så önskar det. Det är därför
            en skyldighet för kommunens politiker att rättvist fördela de
            medel kommunen har tillgång till. I
          </note>
          <note>
            den kommunala skolplanen skall klart anges hur många skolor kommunen
            har möjlighet och råd att bedriva, hur mycket medel skolan skall
            få för att uppfylla målen i läroplanen. Det är mål om individualisering
            och rätten till god undervisning för alla barn efter varje barns
            behov.
          </note>
          <note>
            Kommunen har ansvaret för att alla barn och unga erbjuds en likvärdig
            utbildning. Läroplanskommitténs intention var att avstämningen
            i årskurs 5 bl.a. skulle vara en form av garanti för eleven, så
            att eleven får de resurser den behöver. Detta var en bra intention.
          </note>
          <note>
            Tyvärr blev avstämningen mer en ämnesavstämning snarare än resursavstämning.
          </note>
          <note>
            Den långsiktiga planeringen i den kommunala skolplanen skall
            ge trygghet för kommuninvånarna.
          </note>
          <note>
            Det är den kommunala skolplanen som skall förverkliga de nationella
            målen.
          </note>
          <note>
            Trygghet och stabilitet är också viktigt i det utvecklingsarbete
            som pågår i våra skolor.
          </note>
          <note>
            Socialdemokraterna kommer därför inte att i nuläget göra förändringar
            i läroplan, timplan och kursplan -
          </note>
          <note>
            med ett eventuellt undantag, dvs. en kursplan i svenska 2. Vi
            har inte ändrat vår uppfattning i vissa timplanefrågor m.m. från
            våra reservationer i betänkandet 1993/94:UbU1. Men vår bedömning
            är att om vi i dag inför förändringar kommer dessa att göra mer
            skada än nytta, då skolorna befinner sig mitt uppe i förändringsarbetet.
          </note>
          <note>
            Vi understryker vikten av att utskottet kontinuerligt kommer
            att följa utvärderingen av den nya läroplanen. Vi ser utvärderingen
            av timplan, rektorsroll, PRAO, arbetsformer och arbetssätt, fördjupat
            elev- och föräldrainflytande som synnerligt angelägen. Skolministern
            kommer inom kort att presentera ett nytt förslag till betygssystem
            där också utvecklingssamtal och nationella prov kommer att beröras.
          </note>
          <note>
            Herr talman! Jag avslutar mitt anförande med några ord till dem
            som verkligen berörs. Elever och lärare är inte här i dag, men
            ta till vara möjligheten att förändra och förbättra skolan. Målet
            för oss är en skola för alla. Lycka till!
          </note>
          <note type="speaker">
            Anf. 150 ULF MELIN (m):
          </note>
          <note>
            Herr talman! Först och främst vill jag hälsa utbildningsministern
            och skolministern välkomna i sina nya uppgifter.
          </note>
          <note>
            Vi har gått från en regelstyrd till en målstyrd skola. Det har
            varit en process och utveckling som var och är nödvändig. Detta
            skapar och ger stora möjligheter för dem som är verksamma i skolan,
            dvs.
          </note>
          <note>
            elever, lärare och skolledare.
          </note>
          <note>
            Den borgerliga regeringen lade en yttre och en inre ram för skolan
            genom ett antal viktiga propositioner och beslut i riksdagen.
            Jag tänker närmast på läroplaner, timplaner och kursplaner, både
            för det obligatoriska och det frivilliga skolväsendet.
          </note>
          <note>
            Vi likställde de fristående och offentliga skolorna, och vi vidgade
            valfriheten i skolan. Det är reformer som har skapat en sjudande
            aktivitet i våra kommuner.
          </note>
          <note>
            Framtidens arbetsliv kommer att ställa större krav på dem som
            lämnar skolan. Det gäller t.ex.
          </note>
          <note>
            färdigheter i matematik, kunskaper i det egna språket och främmande
            språk och kunskaper i informationsteknologi. Arbetslivet kräver
            att de som lämnar skolan har både allmän och särskild kunskap
            och kompetens. Skolan skall ge grunden för ett livslångt lärande.
            Det ställer naturligtvis stora krav på skolan. Det ställer krav
            på elever och lärare.
          </note>
          <note>
            Vi ser nu en spännande utveckling i gymnasieskolan. Den kursutformade
            gymnasieskolan utvecklas alltmer. Möjligheterna till specialisering
            ökar ytterligare med hjälp av den kursutformade gymnasieskolan.
            Kommunerna kan erbjuda utbildningspaket i form av specialutformade
            program med andra utbildningskombinationer än inom de nationella
            programmen.
          </note>
          <note>
            En mer kursutformad gymnasieskola ger eleverna ökad frihet att
            påverka sin utbildning och skolorna bättre möjligheter att successivt
            och i takt med arbetslivets förändrade behov förnya utbildningen
            genom att byta ut kurser. Kommunerna kan profilera sin utbildning
            mot det lokala arbetslivets behov, och eleverna kan kombinera
            studieförberedande och yrkesförberedande kurser i högre utsträckning
            än tidigare. Däremot skall basen av kärnämnen ligga fast.
          </note>
          <note>
            Med en mer omfattande kursutformning skapas också större möjligheter
            för elever med olika svårigheter. Det går att på ett bättre sätt
            fånga och ta till vara den enskilda elevens intressen. Det är
            viktigt att den utvecklingen får fortsätta. Jag hoppas att
          </note>
          <note>
            Socialdemokraterna och skolministern kommer att främja och stimulera
            kursutformningen i stället för att stjälpa den. I det sammanhanget
            vill jag fråga skolministern vad hon avser att göra med den kursutformade
            gymnasieskolan. När läroplanen behandlades i riksdagen gav Socialdemokraterna
            ett annat budskap och reserverade sig i fråga om kursutformningen
            i gymnasieskolan.
          </note>
          <note>
            Den borgerliga regeringen gav kommuner och landsting möjlighet
            att lägga ut hela eller delar av gymnasieutbildningen på entreprenad.
            Det finns kvalitetsfördelar med detta. Bl.a. kan skolan få tillgång
            till modern utrustning och expertis. Det gäller inom de program
            och kurser där den tekniska utvecklingen är snabb. Det gäller
            också delar av det estetiska programmet.
          </note>
          <note>
            Även här vill jag fråga skolministern om
          </note>
          <note>
            Socialdemokraterna kommer att riva upp möjligheten för kommuner
            och landsting att lägga ut hela eller delar av undervisningen
            på entreprenad och möjligheten att anlita expertis.
          </note>
          <note>
            Det råder problem med att rekrytera elever till det naturvetenskapliga
            programmet och industriprogrammet. Så har det varit i flera år.
            Det är problem som måste lösas. Här gäller det att tidigt i grundskolan
            fånga pojkars och flickors tekniska intresse. Det är för sent
            att börja med ämnet teknik på högstadiet.
          </note>
          <note>
            Om fler elever skall rekryteras till dessa program måste teknikämnena
            påbörjas tidigare i grundskolan.
          </note>
          <note>
            En annan modell är att kombinera naturvetenskapliga programmet
            med industriprogrammet. Ett bra exempel på detta är industrigymnasierna
            på Volvo i
          </note>
          <note>
            Skövde och ABB i Västerås. De är fristående skolor.
          </note>
          <note>
            De har lyckats rekrytera elever med bra betyg till sina utbildningar.
            Eleverna får betydligt mer undervisning räknat i både tid och
            poäng genom att eleverna också får läsa delar av det naturvetenskapliga
            programmet och ekonomi.
          </note>
          <note>
            I regeringsförklaringen sades det att skolpengen skulle avskaffas.
            Såvitt jag förstår gäller det stödet till de fristående skolorna.
            Men därefter har skolministern i ett antal turer försökt förklara
            vad hon och regeringen egentligen menar med det som sägs i regeringsförklaringen
            - om det gäller bidragsnivån eller om det gäller ett avskaffande.
            Debatten har hittills bara handlat om fristående skolor på grundskolenivå.
            Min fråga till Ylva Johansson är: Hur tänker Ylva Johansson förfara
            med exempelvis de fristående gymnasieskolorna i Skövde och i
          </note>
          <note>
            Västerås? Skall de avvecklas eller utvecklas?
          </note>
          <note type="speaker">
            Anf. 151 JAN BJÖRKMAN (s):
          </note>
          <note>
            Herr talman! Det är nu drygt tre år sedan riksdagen fattade beslut
            om den reformerade gymnasieskolan. Genom besluten ersattes de
            dåvarande linjerna och specialkurserna av en treårig utbildning
            i form av nationella program. Nästan alla gymnasieelever som i
            höst påbörjat sin gymnasieutbildning har gjort det inom de treåriga
            programmen.
          </note>
          <note>
            Detta har de gjort trots att den borgerliga regeringen i inledningen
            av förra valperioden skapade en osäkerhet hos landets kommuner
            om genomförandet. Ett antal elever fick därmed i onödan en mindre
            tidsenlig utbildning. Det är viktigt att dessa elever med tvåårig
            utbildning erbjuds att komplettera sin utbildning genom ett tredje
            år i gymnasieskolan.
          </note>
          <note>
            Genom den nya flexibla gymnasieskolan ges eleverna kunskaper
            och färdigheter som är nödvändiga för var en som samhällsmedborgare.
          </note>
          <note>
            Dessa kunskaper och färdigheter ligger också som grund för en
            fortsatt utbildning. Det är viktigt i det snabbt föränderliga
            samhälle som vi lever i att eleverna ges beredskap att möta ett
            föränderligt arbetsliv. Det är viktigt med en förmåga hos den
            enskilde att kunna påverka både samhälle och arbetsliv.
          </note>
          <note>
            Den borgerliga regeringen har genomfört ett antal förändringar
            av gymnasiereformen. Vissa av dessa har vi socialdemokrater varit
            överens med den borgerliga regeringen om, medan vi har kritiserat
            andra.
          </note>
          <note>
            Vi socialdemokrater har tidigare i denna kammare uttryckt vårt
            ogillande av det sätt som den förre regeringen hanterat gymnasieskolan
            när det gäller kursutformningen. Kursutformningen genomfördes
            i sin fulla bredd utan tillräckligt utvecklingsarbete och med
            en risk för stark centralstyrning.
          </note>
          <note>
            Det är därför glädjande att riksdagen på socialdemokratiskt initiativ
            beslutat att tillsätta en parlamentarisk kommitté för att följa
            den pågående utvecklingen i gymnasieskolan.
          </note>
          <note>
            Det är heller inte okänt att den förändring som gjorts av lärlingsutbildningen
            var till det sämre, enligt vår bedömning. Den 1 juli 1992 infördes
            den nya lärlingsutbildningen med bara ett begränsat ansvar för
            skolan. Detta skedde trots att det fanns en väl fungerande lärlingsutbildning.
          </note>
          <note>
            I sin rapport "Bilden av skolan" redovisar också
          </note>
          <note>
            Skolverket att lärlingsutbildningen i stort sett försvunnit efter
            förändringen. Utbildningen finns endast i ett fåtal större och
            mellanstora kommuner.
          </note>
          <note>
            Det är därför angeläget att belysa effekterna av den minskade
            lärlingsutbildningen och ge möjlighet till nya ställningstaganden.
          </note>
          <note>
            Ett annat avsteg från gymnasiereformen är beslutet att lägga
            ut stora delar av gymnasieutbildningen på entreprenad - privata
            intressen - som Ulf Melin var inne på. Frågan har stor principiell
            betydelse och konsekvenserna belystes inte tillräckligt före beslut
            trots påpekanden från flera remissinstanser. Dessutom saknas kravet
            på lärarbehörighet vid undervisning på entreprenad.
          </note>
          <note>
            Just lärarbehörigheten är ett av de viktigaste och främsta kvalitetskraven
            som anges i skollagen och en av de viktigaste förutsättningarna
            för att garantera en likvärdig utbildningskvalitet i landet.
          </note>
          <note>
            Lärarutbildningen ger ämneskunskaper, liksom metodiska och pedagogiska
            kunskaper. Dessutom ställer det elevvårdandet arbetet stora krav
            på lärarens utbildning även på detta område.
          </note>
          <note>
            Entreprenadverksamheten kan dessutom försvåra den strävan till
            integration mellan teoretiska och yrkesinriktade delar av gymnasieskolan
            som pågått, och som förstärkts ytterligare i den nya gymnasieskolans
            program. Möjligheten att lägga ut utbildning på entreprenad behöver
            därför ses över.
          </note>
          <note>
            Låt mig också säga att vi varit överens om behovet av att följa
            hur den nya gymnasieskolan svarar mot flickors och pojkars val
            och arbetslivets behov, liksom utvecklingen inom industri- och
            naturvetenskapsprogrammen.
          </note>
          <note>
            Behovet av utbildade inom detta senare område är stort, och en
            bred rekrytering av elever till dessa program är nödvändig om
            den högre utbildningen skall kunna få tillräckligt rekryteringsunderlag
            och täcka arbetslivets behov. I detta sammanhang finns det också
            anledning att peka på att antalet friskolor nu ökar även på gymnasienivå,
            framför allt när det gäller s.k. industriskolor, som Ulf Melin
            nämnde.
          </note>
          <note>
            Konsekvenserna av denna utveckling är inte belysta vare sig då
            det gäller valmöjligheter för elever eller då det gäller den kommunala
            gymnasieskolan.
          </note>
          <note>
            Från olika håll har synpunkter framförts på de yrkesförberedande
            programmen. Synpunkterna har ofta speglat en oro inför vissa elevers
            möjligheter att klara de teoretiska ämnena. Det gäller att ge
            dessa ungdomar möjligheter att ta sig in i gymnasiearbetet på
            ett stimulerande sätt. Det är angeläget att särskild uppmärksamhet
            ägnas åt metodutveckling av undervisningen på de yrkesförberedande
            utbildningarna.
          </note>
          <note>
            Det individuella programmet och hur det fungerar behöver också
            belysas. Det kan ske inom ramen för den befintliga parlamentariska
            kommittèn.
          </note>
          <note>
            När höstterminen startade kom också svårigheterna med det nya
            betygssystemet. Våra varningar för problem med kursutformning
            och nytt betygssystem har besannats. Många har tyckt att kriterierna
            är otydliga och att det varit svårt att sätta rättvisa betyg.
            Ord som kaos har använts som en vanlig beskrivning av läget. För
            detta vilar ansvaret tungt på den borgerliga regeringen. Vår avsikt
            är dock inte att förändra betygssystemet, utan det skolorna behöver
            mest just nu är arbetsro, snarare än nya beslut, när det gäller
            betygen. Departementet har lovat att omedelbart ta itu med att
            reda ut hur det nya betygssystemet skall användas för att avgöra
            vilka som skall kan komma in på högskola. I dag är det oklart
            hur betygen skall användas som urvalskriterium.
          </note>
          <note>
            Herr talman! Jag vill bara säga några ord om vuxenutbildningen.
            För oss socialdemokrater är vuxenutbildningen oerhört viktig.
            Vi presenterade också under vårriksdagen ett program för ett nationellt
            kunskaps- och kompetenslyft. Dessutom beslutade riksdagen om en
            bred översyn av hela vuxenutbildningsområdet. Det betonades att
            vuxenutbildningen inte kan begränsas till det snäva yrkesperspektivet
            utan att vuxenutbildning även skall stärka medborgarnas möjlighet
            att delta i ett social, kulturellt och politiskt liv och bidra
            till att överbrygga utbildnings- och klassklyftor. Detta är bra
            och ger oss anledning att återkomma till detta ämne.
          </note>
          <note type="speaker">
            Anf. 152 ULF MELIN (m) replik:
          </note>
          <note>
            Herr talman! Jag vore tacksam om Jan Björkman i sin replik kunde
            ge svar på de tre frågor som jag och väldigt många av dem som
            är verksamma i skolan är intresserade av och som vi vill ha besked
            på.
          </note>
          <note>
            Min första fråga är: Hur kommer
          </note>
          <note>
            Socialdemokraterna att förfara när det gäller utvecklingen av
            den kursutformade gymnasieskolan?
          </note>
          <note>
            Kommer man att stimulera kursutformningen, eller kommer man att
            bromsa upp den utvecklingen?
          </note>
          <note>
            Min andra fråga är: Kommer kommunerna och landstinget att lägga
            ut utbildning på entreprenad? Jan
          </note>
          <note>
            Björkman talar om kvalitet. Och det är precis det som det handlar
            om. Vi alla har ansvar att se till att ungdomarna får en bra utbildning
            med hög kvalitet och som gör att de kan få bra arbete. Det är
            då viktigt att man kan lägga ut utbildning på entreprenad. Se
            bara hur snabb utvecklingen är på ett antal områden!
          </note>
          <note>
            Tag elektronik och media som exempel. Hur kan någon tro att lärarna
            kan hänga med i den utvecklingen, framför allt med hänsyn tagen
            till den lärarutbildning och den brist på fortbildning och uppdatering
            som råder i dag? Det skulle jag vilja ha reda på.
          </note>
          <note>
            Min tredje fråga är: Hur kommer ni socialdemokrater att göra
            med de fristående skolorna på gymnasienivå? Skall ni avveckla
            systemet eller skall ni utveckla det? Det är ju samma förhållande
            där. Industrigymnasierna har ju varit föregångare när det gäller
            att se till att kombinera tekniska, teoretiska och yrkesinriktade
            ämnen. Framför allt har man lyckats locka många ungdomar att söka
            till dessa utbildningar. Det offentliga skolväsendet med sin gymnasieskola
            har faktiskt inte lyckats med det.
          </note>
          <note>
            Tvärtom är det stora problem med att locka elever både till det
            naturvetenskapliga programmet och till industriprogrammet.
          </note>
          <note type="speaker">
            Anf. 153 JAN BJÖRKMAN (s) replik:
          </note>
          <note>
            Herr talman! Ulf Melin vet mycket väl att vi socialdemokrater
            inte har kritiserat kursutformingen som princip. Den fanns aviserad
            redan i Göran
          </note>
          <note>
            Perssons proposition om "växa med kunskaper". Jag sade att vi
            kritiserat att systemet genomförts utan analyser och utan egentligt
            utvecklingsarbete. Vi har dessutom kritiserat den centralstyrda
            modell för kursutformning som den borgerliga regeringen valde;
          </note>
          <note>
            centralt styckar man upp ämnen i små sjok och lägger betygskriterier
            ovanpå det. Vi varnade för riskerna med det systemet. Den borgerliga
            regeringen ställde dessutom riksdagen inför fullbordat faktum
            när det gäller kursutformningen.
          </note>
          <note>
            Det är klart att vi inte kan behandla skolväsendet hur som helst.
            Vi är ju i en utvecklingsfas när det gäller kursutformningen.
            Riksdagen har dessutom, för att följa utvecklingen, på socialdemokratiskt
            initiativ beslutat om en grupp som skall följa kursutformningen.
            Den gruppen måste nu få verka, innan vi drar några nya slutsatser.
          </note>
          <note>
            Vår grundsyn på entreprenader redovisade jag i mitt huvudanförande.
            Jag tycker att en rimlig utgångspunkt för skolan och för oss som
            politiker är att ansvaret för utbildningen skall ligga på skolan.
            Det har varit och kommer att vara vår inställning.
          </note>
          <note>
            Vi har inte sagt att skolpengen skall avskaffas i industriskolorna,
            utan vi har ställt upp på ett system med fristående gymnasieskolor.
            Jag har inte sett att någon har sagt att vi skall avskaffa det.
          </note>
          <note type="speaker">
            Anf. 154 ULF MELIN (m) replik:
          </note>
          <note>
            Herr talman! Det står i regeringsförklaringen att skolpengen
            skall avskaffas. Innebär det att skyldigheten för kommunerna att
            ge pengar till de fristående gymnasieskolorna också avskaffas?
            Det var därför jag ställde frågan.
          </note>
          <note>
            Det är bra att vi fått beskedet att åtminstone de får fortsätta
            med de villkor som gäller i dag. Det blir de nog väldigt tacksamma
            och glada över.
          </note>
          <note>
            Sedan skulle jag faktiskt vilja ha besked om hur ni tänker göra
            när det gäller entreprenader. Det kan vara intressant att Socialdemokraterna
            har en principiell syn, men mera intressant är trots allt vad
            ni kommer att göra. Även för de kommuner och landsting som har
            lagt ut utbildning på entreprenad är det väl viktigt att få veta
            detta.
          </note>
          <note>
            Så till frågan om kursutformningen. Den borgerliga regeringen
            tillsatte faktiskt en arbetsgrupp tämligen omgående som skulle
            följa kursutformningen och den utveckling som sker ute i kommunerna.
            Man har också gjort analyser. Vi har fått skrifter om detta, och
            jag tror att Jan Björkman också har läst dem.
          </note>
          <note>
            Sedan är det bra, tycker jag, att vi har fått en parlamentarisk
            grupp som också följer detta. Det är bra att även Socialdemokraterna
            får kunskap om vad kursutformning innebär. Jag upplevde när vi
            diskuterade detta i utskottet, att det fanns stora brister i det
            partiet i fråga om just kännedom om vad kursutformning är för
            någonting.
          </note>
          <note>
            Så till talet om att vi har en massa kurser, osv.
          </note>
          <note>
            Faktum är att i det gamla linjesystemet, den gamla gymnasieskolan,
            fanns ungefär 500 olika kurser, ämnen, påbyggnadsutbildningar,
            etc. Så det där är faktiskt inget nytt.
          </note>
          <note>
            Betygssystemet, slutligen. Jag tycker att
          </note>
          <note>
            Socialdemokraterna borde vara tacksamma för att vi har sett till
            att det finns ett betygssystem som just är anpassat till den gymnasieskola
            som riksdagen fattade beslut om 1991. Det är alltså inte en dag
            för tidigt att vi såg till att det kom till stånd.
          </note>
          <note type="speaker">
            Anf. 155 JAN BJÖRKMAN (s) replik:
          </note>
          <note>
            Herr talman! Vad beträffar industriskolorna eller de fristående
            gymnasieskolorna tycker jag att det är rimligt, när man går in
            i ett nytt system, att man tittar på vilka effekterna av det blir.
            Jag vill säga till Ulf
          </note>
          <note>
            Melin att det räcker inte att vi hittar ett bra utbildningssystem
            för vissa, utan vi måste hitta ett bra utbildningssystem för alla.
            Det måste vara utgångspunkten, och det är den i vart fall för
            oss socialdemokrater.
          </note>
          <note>
            Med skolpengen till de fristående gymnasieskolorna är det som
            i fråga om de fristående grundskolorna. Vi har inte sagt att de
            inte skall ha bidrag, utan det vi har vänt oss mot är schabloniseringen
            i bidragssystemet, att man utgår ifrån att alla elever är likadana
            och har samma behov.
          </note>
          <note>
            När det gäller kursutformningen är det sant att det fanns en
            grupp i departementet, men det som inträffade var ju att man inte
            avvaktade resultatet av gruppens arbete, utan man gick före och
            fattade beslut innan man hade fått konsekvenserna klarlagda. Det
            var detta vår kritik riktades mot.
          </note>
          <note>
            Brister i fråga om vad kursutformning är för någonting kanske
            det fanns på den socialdemokratiska sidan, men dem delade vi i
            så fall broderligt och systerligt med den borgerliga gruppen.
            I vart fall hade ni mycket svårt att fästa ner på papper vad kursutformning
            innebär. Vi begärde ju det när det fördes resonemang i utskottet.
            Så bristerna därvidlag får vi ta på oss ett gemensamt ansvar för.
          </note>
          <note>
            Slutligen vill jag säga att jag tycker att det är rimligt att
            vi nu får chansen att se över effekterna av entreprenadsystemet
            och ta ställning till vilka nya beslut som behöver fattas, med
            utgångspunkt i de invändningar som vi har framfört mot systemet
            och de brister som finns i det.
          </note>
          <note type="speaker">
            Anf. 156 PER UNCKEL (m):
          </note>
          <note>
            Herr talman! Efter dagens debatt vore det intressant att höra
            en debatt mellan Ylva Johansson å ena sidan och diverse socialdemokrater
            å den andra om huruvida stödet till friskolorna skall vara schabloniserat
            eller inte. Var så god, talarstolen är er!
          </note>
          <note>
            Jag skänker er all den tid som jag har antecknat mig för, om
            ni vore beredda att upplyfta kammaren med ett sådant meningsutbyte.
          </note>
          <note>
            Jag ser att ingen anmäler sig till detta erbjudande.
          </note>
          <note>
            Herr talman! De tre gångna åren har varit tre år av förnyelse
            inom den högre utbildningen och forskningen.
          </note>
          <note>
            För det första har universiteten och högskolorna frigjorts från
            statligt detaljinflytande. Det gör universiteten och högskolorna
            bättre rustade att vara centra för kritiskt tänkande. Det vidgar
            demokratin, men dessutom får universiteten och högskolorna större
            möjligheter att svara mot de nya men mycket oförutsebara krav
            som kunskapsexplosionen ställer.
          </note>
          <note>
            För det andra har universiteten och högskolorna byggts ut efter
            mer än ett årtionde av socialdemokratiskt sovande på söta örat.
            30 % fler studenter får numera möjlighet att genomgå högre utbildning
            än 1991. Vi börjar nu komma ifatt det vi tidigare halkat efter.
          </note>
          <note>
            För det tredje har forskningen fått nya utvecklingsmöjligheter.
            Det innebär nya resurser av betydande storleksordning men också
            flera finansiärer med större oberoende. Det gör vårt land bättre
            rustat att stå i den kunskapsmässiga frontlinjen.
          </note>
          <note>
            Jag såg härförleden en tidningsartikel så långt bort som från
            Australien, där man underströk att skulle det finnas ett världsmästerskap
            i forskning, skulle Sverige numera komma som nummer ett, med USA
            och Japan närmast efter.
          </note>
          <note>
            Herr talman! Jag tänkte här och nu i alla delar kommentera vad
            regeringen hittills sagt och gjort på detta stora område.
          </note>
          <note>
            Låt mig bara nöja mig med att konstatera att utbildningsministern
            inte direkt visat prov på insikt och förståelse för det fria och
            oberoende kunskapssökandet. Likt en elefant i en porslinsbutik
            har han i uttalanden och intervjuer signalerat om återtåg till
            statsinflytande och politikermarkt.
          </note>
          <note>
            Av en sådan politik kommer Sverige som industrimen också kulturnation
            att ta skada. Till allt detta ber jag, herr talman, att få återkomma
            i senare debatter.
          </note>
          <note>
            Här och nu skulle jag i stället vilja koncentrera mig på forskningen.
          </note>
          <note>
            I regeringsförklaringen från denna talarstol sade
          </note>
          <note>
            Ingvar Carlsson för bara några veckor sedan att regeringen hade
            för avsikt att satsa på forskningen.
          </note>
          <note>
            För många av oss som tycker på samma sätt lät regeringsförklaringens
            ord uppmuntrande.
          </note>
          <note>
            Bläcket på regeringsförklaringen hade emellertid inte hunnit
            torka förrän detta uttalande bytts mot beskedet att regeringen
            avser att banta bort 1,5-2
          </note>
          <note>
            miljarder kronor från forskningen. Helst skall det ske genom
            att man lyckas dra in de fonder för forskningsfinansiering som
            inrättades under den tidigare treårsperioden. Går inte det, skall
            bantningen i stället tas via budgeten.
          </note>
          <note>
            Herr talman! Det beskedet går tvärt emot vad den nuvarande utrikesministern
            Lena Hjelm-Wa llén anförde i tidningsartikel efter tidningsartikel
            inför valet den 18 september. Alla insinuationer om att regeringen
            i en socialdemokratisk tappning skulle banta forskningen var overkliga
            och felaktiga. Nu vet vi hur mycket den etik är värd som dagens
            utrikesminister i opposition var beredd att visa upp.
          </note>
          <note>
            Herr talman! Utbildningsminister Carl Tham förbereder av dessa
            uttalanden att döma den största forskningsnedskärning Sverige
            har genomgått i modern tid. När den nuvarande regeringen i opposition
            sade nej till att upprätta nya forskningsstiftelser, hade man
            åtminstone klarsynen att vilja säga att man då i stället skulle
            satsa budgetmedel. Nu har av alltsammans blivit en ren och skär
            besparing.
          </note>
          <note>
            Nu gäller det alltså nedskärningar till varje pris.
          </note>
          <note>
            Det kommer att drabba den humanistiskkulturvetenskapliga forsknimngen,
            det forskningsområde som under de gångna tre åren har fått den
            största förstärkningen av alla forskningsområden. Det kommer att
            drabba möjligheterna till ny kulturell utveckling. Det kommer
            att drabba den strategiska forskning inom teknik och naturvetenskap
            som Sverige är beroende av för att kunna hävda sig som en modern
            industrination. Det kommer att drabba den strategiska forskningen
            inom miljöområdet, inklusive transportsystemen. Det kommer att
            drabba de nya satsningarna för internationellt utbyte. Inte minst
            kommer det att drabba möjligheterna att med nya doktorandtjänster
            finansiera flera unga människors strävande efter den allra högsta
            kunskapen. Det kommer, herr talman, att drabba de förslag som
            den förra regeringens IT-
          </note>
          <note>
            kommission presenterade för att med informationsteknologins hjälp
            förnya skolundervisningen.
          </note>
          <note>
            Jag har, herr talman, två frågor till utbildningsministern. För
            det första: Törs Carl Tham här och nu mot denna bakgrund återupprepa
            regeringsdeklarationens ord om att regeringen förbereder en stor
            satsning på forskningen? För det andra: Hur skall nedskärningen
            av forskningen gå till om Carl Tham inte lyckas avveckla de forskningsstiftelser
            han uppenbarligen så gärna vill se försvinna? Är det forskningsråden,
            som svarar för grundforskningen, som skall drabbas? Är det fakultetsanslagen,
            Naturvårdsverkets miljöforskning, socialvetenskaplig forskning,
            NUTEK:s teknikforskning, eller vad är det? Med vilken metod avser
            regeringen att banta bort de viktigaste framtidsinvesteringar
            Sverige har?
          </note>
          <note type="speaker">
            Anf. 157 MARGITTA EDGREN (fp):
          </note>
          <note>
            Herr talman! Folkpartiet har under den gångna mandatperioden
            varit med och fört en offensiv politik för högre utbildning och
            forskning. Vi ser på förändringarna med stolthet och gillande
            i alla väsentligheter. Högskolepolitiken uppfyller i huvuddrag
            vad Folkpartiet fört fram tidigare i motioner, landsmötesbeslut
            och programskrifter.
          </note>
          <note>
            Det var angeläget att se över och förnya högskolelag och förordning
            liksom systemet för antagning och högskolans inre organisation.
            Det var angeläget att betona vikten av kvalitet och kvalitetssäkring,
            öka dimensioneringen och sätta studenten i centrum. Likaså var
            det nödvändigt att ge de nya regionala högskolorna resurser att
            höja sin lärarkompetens och till forskningsstöd.
          </note>
          <note>
            Vi har också givit högskolorna ett tydligt ansvar för regionens
            högre utbildning, för distansutbildning och för forskningsinformationen
            ut i samhället.
          </note>
          <note>
            Förändringarna har satt studenten i centrum, helt i
          </note>
          <note>
            Grundbultens anda - den utredning om grundutbildning som leddes
            av Håkan Westling. Jag tror t.ex. inte att Lunds universitet hade
            inlett en kampanj under namnet "Studenten i centrum" utan detta
            - en kampanj med målet att få en perspektivförskjutning till stånd
            på institutioner och fakulteter, för att sätta studenten i centrum.
            Jag tror inte heller att flera högskolor hade inrättat avdelningar
            för studentservice i sina oganisationer.
          </note>
          <note>
            Den politiken, med en dimensionsökning, vill
          </note>
          <note>
            Folkpartiet fortsätta. Vi vill se en fortsatt satsning på fler
            platser inom högskolan. På sikt menar vi att 50 %
          </note>
          <note>
            av dem som går ut gymnasiet skall ha plats på högskola eller
            universitet. Men det kräver i gengäld en väl genomtänkt strategi
            vad gäller antalet professorer, lärarkompetens, handledning, doktorandtjänster,
            lokaler och utrustning och också vad gäller samarbete och informationsutbyte
            till och från det omgivande samhället.
          </note>
          <note>
            I vad jag sagt ingår också att man på högskolan måste vara tydlig
            om de värden högskolan står för och de värden man vill plantera
            in i unga människor. Det gäller självfallet kunskaper av högsta
            klass och en lust att lära vidare för hela livet. Det gäller också
            att plantera civilkurage genom att aktivt stödja och söka uppmuntra
            konstruktiv kritik och ifrågasättande av dagens sanningar samt
            att ge studenterna ett fördjupat samhällsansvar både nationellt
            och globalt.
          </note>
          <note>
            Den borgerliga regeringen betonade också jämställdhet som en
            kvalitetsfråga och genomförde ett tiopunktsprogram för jämställdhet.
            Det står också i den nya högskolelagens § 5 att all verksamhet
            i högskolan skall genomsyras av jämställdhet. Jag menar att utbildningsministern
            är på rätt spår när han vill vara med och ytterligare förverkliga
            en rejäl jämställdhet och minska den manliga maktdominansen. Jag
            gladde mig åt att utbildningsministern i frågedebatten tydligt
            sade att han ser jämställdheten som en kvalitetsfråga.
          </note>
          <note>
            Men vi kan göra mer. Folkpartiet anser att alla universitet och
            högskolor bör åläggas att se över sina interna beslutsorgan för
            att leva upp till högskolelagens jämställdhetsparagraf t.ex. vid
            sakkunnigtillsättningar och i tjänsteförslagsnämnder.
          </note>
          <note>
            Minst en sakkunnig skall vara kvinna, om hon så skall hämtas
            från Nya Zeeland eller något annat avlägset land. Vi anser att
            vardera könet skall finnas med minst 40 % i tjänsteförslagsnämnderna
            inom fem år.
          </note>
          <note>
            Även privata stiftelsehögskolor bör uppmanas att sträva efter
            dessa mål.
          </note>
          <note>
            Vi anser också att § 9, jämställdhetslagen, bör ändras. Som den
            nu är skriven ger den med ena handen i första stycket och tar
            tillbaka med andra handen i andra stycket. Detta visades tydligt
            vid ett överklagande under sommaren.
          </note>
          <note>
            Andelen kvinnliga professorer måste öka. Om alla tillsättningar
            av lektorat och professurer skall belysas av både män och kvinnor
            som sakkunniga räcker inte de knappa sex procenten kvinnliga professorer
            till. De riskerar att slitas ut och inte få tid till att visa
            sig och undervisa i grundutbildningen, till sin egen forskning
            och till sin egen ämnesutveckling.
          </note>
          <note>
            Vi har noterat med intresse att utbildningsministern söker efter
            kvinnor som kommit på andra plats vid professorstillsättningar.
            Låt mig försäkra att han kan lära sig oerhört mycket genom att
            i detalj följa ett tillsättningsärende och överklagande -
          </note>
          <note>
            lärdomar som kan användas till att plocka bort de värsta stenarna
            på kvinnornas väg.
          </note>
          <note>
            Folkpartiet anser att det är ett rimligt mål att minst
          </note>
          <note>
            20 % av de professorer som utses fram till sekelskiftet är kvinnor.
          </note>
          <note>
            Det friare antagningssystemet har kritiserats. Jag delar kritiken
            mot t.ex. Lunds universitet. Det är faktiskt pinsamt att ett stort
            universitet inte tar reda på hur den nya gymnsieskolan är organiserad
            eller hur det nya betygssystemet fungerar innan man beslutar sig
            för nya regler. Men det viktiga är ju att man i
          </note>
          <note>
            Lund nu lär sig något av sitt misstag och av protesterna och
            i fortsättningen samarbetar med omgivande gymnasier. Jag är nämligen
            övertygad om att det går att kombinera rättssäkerhet för studenterna
            och utrymme för enskilda högskolor att profilera sitt antagningssystem.
            Två bra exempel är de system för antagning av läkarstuderande
            som används i
          </note>
          <note>
            Linköping och på Karolinska.
          </note>
          <note>
            Anf. 158 Utbildningsminister CARL
          </note>
          <note>
            THAM (s):
          </note>
          <note>
            Herr talman! Det råder sedan många år en allmän enighet i Sverige
            om utbildningens och forskningens stora betydelse för samhällsutvecklingen
            och för den enskilde. En god utbildning och en hög kunskapsnivå
            i samhället är av avgörande betydelse för ekonomisk utveckling
            och för ekonomiska och sociala framsteg. I
          </note>
          <note>
            utvecklingssammanhang talar ekonomerna när det gäller fattiga
            länder om investeringar i humankapitalet. Det låter litet teknokratiskt,
            men det är naturligtvis en riktig iakttagelse att sådana investeringar
            är väl så viktiga - många gånger viktigare - än investeringar
            i det fysiska kapitalet, dvs. i vägar, maskiner, broar osv.
          </note>
          <note>
            Det gäller också för ett utvecklat land som
          </note>
          <note>
            Sverige. Forskare har pekat på att om man också räknar satsningar
            på utbildning som investeringar skulle det höja investeringskvoten
            i vårt samhälle med ca 5-7 %, bara som ett exempel.
          </note>
          <note>
            Utbildning och ökad kunskap är också ett värde i sig. Det är
            en kulturfunktion. Det hör ihop med en strävan att vidga människors
            livschanser och människors möjligheter i livet när det gäller
            yrke och till egen utveckling, ökad självförståelse och ökad samhällelig
            självförståelse. Det råder en ganska allmän enighet om detta.
            Det tror jag att man kan säga. Det råder också många gånger en
            enighet om de praktiska tagen.
          </note>
          <note>
            Jag vill gärna utnyttja detta tillfälle att säga att en hel del
            av det som har åstadkommits på den högre utbildningens område
            under den tidigare regeringen har varit bra, även om jag också
            vill påpeka att t.ex.
          </note>
          <note>
            utredningen Grundbulten och de första dimensioneringsbesluten
            som expanderade högskolan åstadkoms på initiativ av den dåvarande
            socialdemokratiska regeringen.
          </note>
          <note>
            Men det är också klart att det här finns skillnader i synsätt,
            skillnader som även har ideologiska aspekter.
          </note>
          <note>
            Min företrädare i detta ämbete talade gärna när det gällde den
            högre utbildningen i termer av konkurrens, spjutspetsar och marknad.
            Jag vill snarare betona bredden, samverkan och det offentliga
            ansvarstagandet.
          </note>
          <note>
            Jag vill också mycket starkt betona även den högre utbildningens
            betydelse när det gäller att utveckla och befästa vår demokrati
            och att främja jämlikheten.
          </note>
          <note>
            Det är dessutom så - och det har varit en ganska försummad aspekt
            i den tidigare regeringens politik -
          </note>
          <note>
            att den sociala segregationen i tillträdet till den högre utbildningen
            fortfarade är betydande. Det har skett framsteg under en följd
            av år. Men det är fortfarande stora skillnader mellan ungdomar
            som kommer från föräldrahem med bättre utbildning och bättre inkomst
            och de som kommer från hem med lägre inkomst och lägre utbildning.
          </note>
          <note>
            Denna sociala segregation måste vi försöka bryta och pressa tillbaka.
            Då är naturligtvis det som vi har kallat för det nationella kunskapslyftet
            kolossalt viktigt. Det har att göra med det livslånga lärandet,
            eller den återkommande utbildningen, som det tidigare kallades.
            Det har viktiga följder både på kort och lång sikt.
          </note>
          <note>
            På kort sikt handlar det om att vidga möjligheterna för ungdomar,
            inte minst arbetslösa ungdomar, och äldre som inte har någon utbildning
            ovan gymnasiet eller ens ovan grundskolan att skaffa sig kompletterande
            utbildning. Regeringen kommer i propositioner att vidga möjligheten
            till sådan utbildning.
          </note>
          <note>
            Men detta har också en långsiktig aspekt. Det har att göra med
            vuxenutbildningens utveckling och folkbildning. Folkbildningen
            är ett mycket värdefullt komplement till den allmänna vuxenutbildningen.
          </note>
          <note>
            Den gör stora insatser i arbetet med att höja kunskapsnivån i
            samhället, ofta i naturlig samverkan med det allmänna skolväsendet.
          </note>
          <note>
            Genom möjligheten till individuellt anpassade studiegångar, deltagarinflytande
            och flexibla pedagogiska utbildningsformer betyder folkbildningen
            mycket. Vi vill satsa på folkbildningen.
          </note>
          <note>
            Vi måste också titta på de studiesociala frågorna.
          </note>
          <note>
            Där är det nu viktigt att komma igång med arbetet med översynen
            av den studiesociala situationen som riksdagen begärde i våras.
            Regeringen kommer inom kort att utfärda nya direktiv till denna
            utredning och få igång den.
          </note>
          <note>
            Regeringen kommer också att framlägga en proposition här i riksdagen
            som river upp en del av de beslut som fattades i våras och som
            vi inte anser vara förenliga med det behov av översyn av hela
            systemet som nu finns.
          </note>
          <note>
            Jag vill understryka att högskolans syfte är att tjäna det allmänna.
            Det är därför en självklar utgångspunkt att ansvaret för högskoleväsendet
            skall vila på statsmakterna. Det är de demokratiska organen och
            den statliga finansieringen som utgör en garanti för det fria
            utbytet av tankar och idéer inom utbildning och forskning.
          </note>
          <note>
            Den svenska högskolan skall också erbjuda utbildning av hög och
            likvärdig kvalitet vid universitet och högskolor i alla delar
            av landet. Därför är det också viktigt att de mindre och medelstora
            högskolornas utveckling främjas och att de inte kommer i styrkklass
            eller blir något sorts b-lag inom högskolesystemet.
          </note>
          <note>
            Jag vill i anslutning till detta apropå Per Unckels synpunkter
            på forskningen också hänvisa till vad jag sade här i kammaren
            häromdagen med anledning av en fråga. Jag har inget att nu tillägga
            i denna fråga.
          </note>
          <note>
            Den utredning om stiftelserna som vi har satt igång är ännu inte
            färdig. När det gäller budgetfördelningen får
          </note>
          <note>
            Per Unckel ge sig till tåls tills dess att budgeten läggs fram.
          </note>
          <note>
            Jag vill bara göra en kommentar. Per Unckel talar nu lika lättsinnigt
            om pengar som hans regering handlade. Det är ingen konst att vara
            generös med pengar om man inte tittar på budgetunderskottet.
          </note>
          <note>
            Antagningsformerna har diskuterats. Jag har här tidigare sagt,
            och jag vill upprepa det, att det är angeläget att antagningssystemet
            är likvärdigt över hela landet, att det utformas så att det förhindrar
            godtycke och att det upplevs som rättvist och överblickbart, och
            så är inte fallet med det nuvarande antagningssystemet. Det är
            helt uppenbart. Det finns många vittnesmål om detta, även från
            den rapport som vi fått från den nu sittande utredningen.
          </note>
          <note>
            Därför är detta en prioriterad fråga för regeringen.
          </note>
          <note>
            Vi kommer inom kort att utfärda tilläggsdirektiv till den pågående
            utredningen för att den skall prioritera denna fråga och se över
            de nuvarande formerna.
          </note>
          <note>
            Till sist vill jag understryka det som Margitta
          </note>
          <note>
            Edgren sade beträffande jämställdheten. Det är i högsta grad
            en gemensam angelägenhet att bryta den nuvarande obestridligen
            mansdominerade systemet inom det akademiska livet. Jag vill med
            mina uttalanden här och i andra sammanhang inbjuda till en fri
            och öppen debatt och många nya idéer om hur vi skall gemensamt
            främja jämställdheten inom det akademiska livet.
          </note>
          <note>
            Jag ser det, Margitta Edgren, inte bara som en principfråga,
            utan i hög grad som en fråga där det gäller att utnyttja, mobilisera
            och tillgodogöra oss de resurser som finns i det svenska samhället,
            även när det gäller forskning och forskningsverksamhet, och som
            i dag inte har tagits tillvara.
          </note>
          <note type="speaker">
            Anf. 159 PER UNCKEL (m) replik:
          </note>
          <note>
            Herr talman! Jag vill göra fyra kommentarer till
          </note>
          <note>
            Carl Thams anförande.
          </note>
          <note>
            För det första: Carl Tham talar inte gärna om spjutspetsar. Jag
            tror att han borde göra det. Om inte
          </note>
          <note>
            Sveriges utbildningsminister talar om svensk utbildning och forskning
            som spjutspetsar är det illa ställt med landet.
          </note>
          <note>
            För det andra: Carl Tham talar om behovet av ett nationellt kunskapslyft.
            Men varför, Carl Tham, inleda detta kunskapslyft med den värsta
            nedskärningen svensk forskning drabbats av i modern tid? Eller
            vill Carl Tham ändå möjligen ge ett litet hopp om att den mängd
            pengar som hans tidigare uttalanden har gett vid handen inte skall
            dras in?
          </note>
          <note>
            Man kan inte tala om forskningens förnyelse och nationella kunskapslyft
            och därefter genomföra en bantning av det format Carl Tham förbereder.
            Det är att tala med kluven tunga.
          </note>
          <note>
            För det tredje: Man kan vara generös med pengar om man struntar
            i budgetunderskottet, säger Carl
          </note>
          <note>
            Tham. Mitt enkla svar är: Sverige behöver spara mycket, men jag
            tror att det är oklokt att spara på investeringarna i människors
            kunskap. Om denna regerings ambition är att spara landet ur krisen
            med hjälp av neddragningar av forskningsanslag, vill jag i all
            ödmjukhet säga till Carl Tham att ni är på fel spår.
          </note>
          <note>
            För det fjärde: Carl Thams och regeringens utgångspunkt sägs
            vara att högskolans syfte är att tjäna det allmänna. Min utgångspunkt
            är att den högre utbildningen skall tjäna studenterna. Det är
            av det skälet den gamla regeringen drog tillbaka statens överhöghet
            inför den högre utbildningen och i stället för staten satte studenternas
            intressen. Carl Thams principiella uttalande om vems syfte den
            högre utbildningen skall tjäna varslar illa om de förslag som
            kan komma när sådana målsättningar skall överföras i praktisk
            handling.
          </note>
          <note>
            Anf. 160 Utbildningsminister CARL
          </note>
          <note>
            THAM (s):
          </note>
          <note>
            Herr talman! Jag har egentligen inte så mycket att tillägga beträffande
            forskningsstiftelserna, Per
          </note>
          <note>
            Unckel. Principiellt var det naturligtvis nära nog ett övergrepp
            att föra över offentliga medel till stiftelser som inte längre
            kan påverkas av politiska beslut. Vi får se vad den prövning som
            pågår leder fram till.
          </note>
          <note>
            Regeringen kommer sedan att ge besked om sina prioriteringar
            också när det gäller forskningen.
          </note>
          <note>
            Vi måste satsa på utbildning. Det är en grundläggande tanke hos
            regeringen, och jag är övertygad om att det finns en bred majoritet
            här i riksdagen för detta. Men det måste vara en utbildning med
            bredd, det kan inte bara vara fråga om elitutbildningen, det kan
            inte bara vara dessa så ofta omtalade spjutspetsar, utan det måste
            vara bredd i den satsningen. Det är vår ambition.
          </note>
          <note type="speaker">
            Anf. 161 PER UNCKEL (m) replik:
          </note>
          <note>
            Herr talman! Jag har inget emot bredd i utbildningen. Det är
            av det skälet som den förra regeringen byggde ut den högre utbildningen
            med
          </note>
          <note>
            30 % på tre år, efter det att Socialdemokraterna sovit sig igenom
            hela 80-talet inför ständiga påpekanden från den dåvarande borgerliga
            oppositionen om behovet av att ge fler unga studenter möjlighet
            till god utbildning.
          </note>
          <note>
            Carl Tham tycker vidare att det är ett övergrepp att inrätta
            forskningsstiftelser som riksdagen inte kan utöva överinseende
            över. Eller underförstått: Det var ett övergrepp att avveckla
            löntagarfonderna.
          </note>
          <note>
            Jag ber Carl Tham att gå tillbaka till 1991 års valrörelsehistoria.
            De fyra borgerliga partierna vann valet på att avveckla löntagarfonderna
            på ett sådant sätt att det var oåterkalleligt och risken därmed
            undanröjd att dessa fonder skulle återuppstå igen. Det är exakt
            detta mandat som den förra regeringen tillförde, dessutom gjorde
            vi det genom att stärka oberoende forskningsfinansiärers möjlighet
            att stöda kunskapsutveckling. Vid denna sistnämnda punkt går uppenbarligen
            en principiell skillnad mellan mig och
          </note>
          <note>
            Carl Tham. För mig är det en självklarhet att det är bra att
            det finns flera av riksdagen oberoende finansiärer som kan göra
            att vetenskap utvecklas icke bara på politisk grund utan på vetenskapens
            egen.
          </note>
          <note>
            Det är väl ändå inte möjligt, Carl Tham, att förneka, att skulle
            ni lyckas i ert uppsåt att upplösa de gamla forskningsstiftelserna,
            innebär detta att forskningen går förlustig mellan 1,5 och 2 miljarder
            årligen. Det är av det skälet som så många på så goda grunder
            är oroliga för vad Carl Tham egentligen smider för planer.
          </note>
          <note>
            Anf. 162 Utbildningsminister CARL
          </note>
          <note>
            THAM (s):
          </note>
          <note>
            Herr talman! Antag att den socialdemokratiska regeringen på 80-talet
            hade inrättat löntagarfonderna på ett sådant sätt att det inte
            hade gått för kommande riksdagsmajoriteter att upplösa och förändra
            dem och att använda medlen till något annat. Jag tror att vi alla
            lätt kan föreställa oss den oerhörda indignation som skulle ha
            rått och riktats mot ett sådant beslut - och med viss rätt! Här
            gäller det nämligen en principiell fråga, nämligen att riksdagen,
            som är vald i demokratiska val, skall ha möjlighet att påverka
            prioriteringen av offentliga medel. Genom att inrätta stiftelser
            som inte är öppna för sådan påverkan drar man också undan denna
            demokratiska rättighet. Det är det som är det principiella felet
            med dessa stiftelser.
          </note>
          <note>
            När det gäller ekonomin kan jag bara, för den händelse han har
            hunnit glömma bort det, påminna
          </note>
          <note>
            Per Unckel om att den borgerliga regeringen efterlämnade vad
            som i praktiken är västvärldens nästintill största budgetunderskott.
            Detta måste påverka prioritering och finansiering i fråga om samtliga
            statliga verksamheter. Vi kommer att se till att den politiken
            baseras på principer om rättvisa, att alla skall dela på bördorna
            och att vi skall satsa på investeringar i människors kunnande
            och kunskap.
          </note>
          <note>
            Anf. 163 BRITT-MARIE DANESTIG-
          </note>
          <note type="speaker">
            OLOFSSON (v) replik:
          </note>
          <note>
            Herr talman! Jag är glad över att utbildningsministern i sitt
            tal tog upp det allvarliga problemet med snedrekryteringen till
            våra universitet och högskolor. Trots ansträngningar som gjorts,
            kvarstår ju problemet. Jag är rädd för att det nya systemet för
            resurstilldelning till våra högskolor och universitet bidrar till
            att vi får ett slags utbildningsfabriker, där genomströmning och
            konkurrens betonas i alltför hög grad. Om det visar sig att så
            är fallet och att kvaliteten försämras i utbildningen, hoppas
            jag att utbildningsministern så snart som möjligt vidtar åtgärder.
          </note>
          <note>
            Jag är också glad över att utbildningsministern talar om likvärdiga
            antagningsbestämmelser och behörighetskrav som skall gälla för
            hela landet. Det skall inte vara någon skillnad om man väljer
            att studera i Uppsala, Lund, Linköping eller Växjö.
          </note>
          <note>
            Jag vill också plocka fram de vuxenstuderandes möjligheter till
            fortsatta studier vid universitet och högskolor. Som antagningsreglerna
            nu ser ut straffas elever från komvux och folkhögskolor. Att ge
            även dessa studerande likvärdiga möjligheter är ett viktigt rättvisekrav.
          </note>
          <note>
            Det finns emellertid också en pedagogisk dimension i att människor
            möts på det här sättet. Det som skapar dynamik i en studerandegrupp
            är just att det finns goda människor med olika livserfarenheter,
            utbildningsbakgrund och ålder. Detta vidgar förståelsen och fördjupar
            analysen i arbetet.
          </note>
          <note>
            Jag hälsar med tillfredsställelse det intresse och den känsla
            som utbildningsministern ger uttryck för när det gäller folkbildningen.
          </note>
          <note>
            Det vore intressant om utbildningsministern ville utveckla de
            tankar som han framförde i en intervju i
          </note>
          <note>
            Dagens Nyheter söndagen den 16 oktober om ett folkbildningsuniversitet
            efter mönster av Open
          </note>
          <note>
            University i England. Jag ser som östgöte naturligtvis gärna
            att det universitetet blir lokaliserat till
          </note>
          <note>
            Linköping, där vi har en professur i vuxenpedagogik och där vi
            också har goda relationer till
          </note>
          <note>
            Folkbildningssverige.
          </note>
          <note>
            Anf. 164 Utbildningsminister CARL
          </note>
          <note>
            THAM (s):
          </note>
          <note>
            Herr talman! Jag skall gärna vid ett senare tillfälle utveckla
            tankegångar och idéer om hur vi skall vidga folkbildningen och
            också kring det intressanta systemet med ett folkuniversitet via
            TV. Jag tror emellertid att det får anstå något, liksom frågan
            om vart ett sådant universitet eventuellt skulle lokaliseras.
          </note>
          <note type="speaker">
            Anf. 165 MARGITTA EDGREN (fp)
          </note>
          <note>
            replik:
          </note>
          <note>
            Herr talman! Ha inte så bråttom, Carl Tham, att riva upp antagningssystemet!
            Låt det få chansen att utvecklas på ett för skattebetalare och
            studenter tydligt och rättssäkert sätt innan vi dömer ut det generellt!
          </note>
          <note>
            Det finns möjligheter. Förändringarna som vi har genomfört är
            stora. De genomförs ju inte ute i praktiken bara vi i riksdagen
            eller en utbildningsminister knäpper med fingrarna.
          </note>
          <note>
            Förändringar kräver hårt och engagerat arbete på alla nivåer.
          </note>
          <note>
            Att riva upp gamla strukturer är inte gjort i en handvändning,
            det vet vi alla. De människor som vill bevara det bestående är
            nämligen alltid fler än de eldsjälar som vill förändra.
          </note>
          <note>
            Stöd eldsjälarna så att de inte brinner upp!
          </note>
          <note>
            I dag sjuder det av engagemang och initiativ i högskolorna. Det
            kommer att ta tid, och det kommer att begås misstag som måste
            rättas, till men där som i livet i övrigt är det ju så att man
            lär sig av misstagen.
          </note>
          <note>
            Bejaka processen! Men håll ögonen på den! Se högskolan som en
            lärande organisation! Vi talar i alla andra sammanhang vitt och
            brett om hur vi vill frammana lärande organisationer. Se högskolan
            som en sådan! Man har förmåga, vilja och kompetens att lära av
            de eventuella misstag man själv begår.
          </note>
          <note>
            Anf. 166 Utbildningsminister CARL
          </note>
          <note>
            THAM (s) replik:
          </note>
          <note>
            Herr talman! Jag är mycket medveten om att det svenska högskolesystemet
            inte förändras genom att utbildningsministern knäpper med fingrarna.
            Så mycket har jag redan lärt mig.
          </note>
          <note>
            För att undvika alla missförstånd vill jag också säga till Margitta
            Edgren att jag förvisso inte avser att omedelbart riva upp det
            nuvarande antagningssystemet. Jag avser att ge direktiv till den
            s.k. RUT-utredningen att titta på detta mycket noga och lägga
            fram förslag till eventuella förändringar som i så fall tidigast
            kan träda i kraft vårterminen
          </note>
          <note>
            1996.
          </note>
          <note>
            Jag har inte heller för avsikt att omedelbart utgå ifrån att
            sådana förändringar leder fram till ett centralt antagningssystem.
            Jag delar uppfattningen att det är önskvärt att man så långt som
            möjligt kan ha ett lokalt antagningssystem. Men jag anser att
            det bör vara likvärdigt. Det måste förhindra godtycke. Studenterna
            måste veta vad som gäller, och det gör de inte i dag.
          </note>
          <note>
            Det är detta som verkligen oroar mig.
          </note>
          <note type="speaker">
            Anf. 167 MARGITTA EDGREN (fp)
          </note>
          <note>
            replik:
          </note>
          <note>
            Herr talman! Det finns exempel på miljöer där man på eget initiativ
            har hittat just den goda karamell som Carl Tham beskriver. Det
            gäller Linköpings och
          </note>
          <note>
            Karolinskas sätt att anta läkarstuderande.
          </note>
          <note>
            Låt oss titta på andra saker i högskolan som jag anser lika viktiga
            att följa. Det gäller t.ex. vilket ansvar högskolorna tar för
            att barn i grundskola och gymnasium får en positiv syn på naturvetenskap,
            teknik och forskning. Hur tar de till vara forskningsintresserade
            ungdomar som valt att genomföra grundutbildning vid de nya högskolorna.
          </note>
          <note>
            Agerar högskolorna själva internt så att de kan stå som modeller
            för ett demokratiskt och utvecklande ledarskap? Hur kan högskolorna
            bidra till kompentensutvecklingen i arbetslivet? Hur underlättas
            fortbildning och vidareutbildning av yrkesverksamma?
          </note>
          <note>
            Tänk på att ett modernt stålvalsverk innehåller lika mycket elektronik
            som en jumbojet! Stålarbetare är förvisso inga piloter. Men de
            behöver oerhört mycket fortbildning och vidareutbildning.
          </note>
          <note>
            Till sist. Ta reda på, följ och agera för att högskolorna aktivt
            utvecklar distansutbildningar, inte minst med tanke på den snabba
            informationstekniska utvecklingen. Det finns oerhört många frågor
            kvar som väl förtjänar att penetreras närmare av departement,
            minister, regering och riksdag.
          </note>
          <note type="speaker">
            Anf. 168 BENGT SILFVERSTRAND (s):
          </note>
          <note>
            Herr talman! Mellan 1980 och 1993 ökade förädlingsvärdet inom
            den kunskapsintensiva industrin i Sverige med 40 %, medan positionerna
            för den kapitalintensiva respektive den arbetsintensiva industrin
            var i stort sett oförändrade. Detta säger egentligen det mesta
            om dagens och morgondagens utbildningsbehov.
          </note>
          <note>
            Sveriges position i den internationella arbetsfördelningen har
            gradvis försvagats. För att uppnå förbättrad konkurrenskraft och
            därmed en god ekonomi krävs ett högt kunskapsinnehåll i produktionen
            och kompetenta välutbildade löntagare.
          </note>
          <note>
            Det gäller hela arbetslivet, privat som offentlig sektor.
          </note>
          <note>
            Intresset för högre studier har förvisso ökat kraftigt.
          </note>
          <note>
            Vi följer härvidlag ganska väl den internationella utveckling
            som är ett resultat av ökade krav på högre utbildning i arbetslivet.
            Att antalet sökande till högskolestudier accelererat så snabbt
            i Sverige under
          </note>
          <note>
            90-talet sammanhänger förstås också med situationen på arbetsmarknaden.
          </note>
          <note>
            Om den totala tillströmningen av studerande till högskolorna
            är stark har ökningstakten vad gäller teknisk och matematisk-naturvetenskaplig
            utbildning varit svagare. Detta förhållande torde kräva särskild
            uppmärksamhet mot bakgrund av att det just är inom dessa områden
            som de stora utbildningsbehoven föreligger om Sverige skall kunna
            bevara och stärka sin internationella konkurrenskraft.
          </note>
          <note>
            Den starka expansionen av den högre utbildningen inleddes faktiskt
            av en socialdemokratisk regering som också gick i spetsen för
            avreglering och decentralisering av verksamheten.
          </note>
          <note>
            Den borgerliga regeringen har förvisso delvis fortsatt på den
            inslagna vägen, men det frihetsdraperade utbildningsfordonet har
            tidvis framförts i så hög fart att färden blivit vinglig och bitvis
            närmast påmint och Janne Vängmans väg hem efter lördagsdansen.
          </note>
          <note>
            Resultatet av denna överpolitiserade utbildningsoch forskningspolitik
            blir nu alltmer uppenbart. Det är långt ifrån bara socialdemokrater
            som kritiserar systemets brister. I boken Den svenska högskolan
            använder professorn vid Uppsala universitet Stig
          </note>
          <note>
            Strömholm starka ord om vad han kallar decentraliseringsmode
            och avregleringsentusiasm.
          </note>
          <note>
            Han skriver bl.a.: "I vårt fattiga och folkfattiga land är
          </note>
          <note>
            ?riket´en heroisk seger över fattigdom, splittring och avstånd
            som endast de okunniga hånar. Det är ologiskt och löjeväckande
            när samma debattörer som ivrar för att vårt högskoleväsen skall
            hålla vad de kallar internationell standard (den i Oxford, Neapel,
          </note>
          <note>
            Tirana eller Heidelberg) indignerat avvisar tanken att rättsäkerhetsnivån
            skall vara densamma i Borås som i
          </note>
          <note>
            Gävle, i Ronneby som i Växjö."
          </note>
          <note>
            Det är just den urholkade rättsäkerheten vid antagning och resurstilldelning
            till högre studier som ger anledning till särskilda och skyndsamma
            åtgärder.
          </note>
          <note>
            Det var befriande att höra Margitta Edgren visa insikt i att
            det finns brister i systemet. Men senare gjorde hon i en replik
            till utbildningsministern något av en reträtt. Nu behövs det klara
            signaler. Det tar ju litet tid innan man kan göra förändringarna
            i systemet.
          </note>
          <note>
            Då är det viktigt att sådan övergrepp som nu har skett på den
            juridiska fakulteten i Lund inte upprepas. På sitt kommande sammanträde
            bör man definitivt dra tillbaka beslut som innebär att man utestänger
            elever som vill komplettera sina gymnasiestudier genom t.ex. kommunal
            vuxenutbildning. Jag tycker att vi har fått ett sådant besked.
            Då borde vi vara eniga om att det faktiskt behövs förändringar
            i systemet.
          </note>
          <note>
            Den borgerliga regeringens försök till kategoriklyvning mellan
            nationella universitet och regionala högskolor har mött starka
            reaktioner både inom och utanför högskolevärlden. De mindre och
            medelstora högskolorna har kommit att få allt större betydelse
            för utvecklingen i den region i vilken de är lokaliserade. Detta
            gör inte dessa högskolor regionala.
          </note>
          <note>
            I själva verket är deras karaktär av nationella högskolor med
            omfattande nationella och internationella kontakter en förutsättning
            för deras regionala betydelse.
          </note>
          <note>
            Det är nu hög tid att lägga fast huvuddragen i hur forskningen
            bör byggas ut vid de mindre och medelstora högskolorna under 90-talet.
            Målet bör vara att skapa en bas för kontinuerlig forskningsverksamhet
            såväl i samverkan med fakulteterna vid moderuniversiteten som
            med resurser för forskning på eget programansvar.
          </note>
          <note>
            Andra viktiga uppgifter för en socialdemokratisk regering är
            att ta itu med den sociala snedrekrytering som förutom att den
            är orättvis utgör ett slöseri med mänsklig kompetens. Ett reformerat
            studiestödssystem är en betydelsefull faktor i det sammanhanget.
          </note>
          <note>
            Den starka centraliseringen och politiseringen av beredningsprocessen
            för högskolefrågor har skapat onödiga problem och motsättningar.
            För att lösa dessa problem krävs en sammanhållen myndighet och
            en klarare ansvarsfördelning mellan departement och myndighetsnivå.
          </note>
          <note type="speaker">
            Anf. 169 PER UNCKEL (m) replik:
          </note>
          <note>
            Herr talman! Jag har egentligen bara tre frågor till
          </note>
          <note>
            Bengt Silfverstrand. Han började med att säga att den förra regeringen
            inte har gjort tillräckligt för att främja intresset för teknik
            och naturvetenskap. Skulle
          </note>
          <note>
            Bengt Silfverstrand något vilja kommentera den just avtågade
            utbildningsministerns uttalande att regeringen gjort för mycket
            för att främja teknik och naturvetenskap på bekostnad av kulturvetenskap?
          </note>
          <note>
            Min andra fråga har att göra med Bengt
          </note>
          <note>
            Silfverstrands intresse för att främja de mindre och medelstora
            högskolorna. Jag undrar om Bengt
          </note>
          <note>
            Silfverstrand kunde upplysa mig i all korthet om hur denna strävan
            främjas av att 1,2 miljarder av de forskningsmedel som nu är tilldelade
            till de mindre och medelstora högskolorna - från en av de forskningsstiftelser
            som jag nyss diskuterade med
          </note>
          <note>
            Carl Tham - kommer att försvinna, om Carl Tham lyckas i sitt
            uppsåt att avveckla dessa stiftelser.
          </note>
          <note>
            Min tredje fråga är: Bengt Silfverstrand säger sig likväl vilja
            öka forskningen vid de mindre och medelstora högskolorna. Hans
            utbildningsminister har emellertid just verifierat att forskningen
            totalt sett kommer att minska i riket. Skulle Bengt Silfverstrand
            i någon mån vilja upplysa oss om hur förstärkningen av de mindre
            och medelstora högskolornas forskning egentligen skall finansieras
            inom ramen för en minskande budgetram?
          </note>
          <note type="speaker">
            Anf. 170 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Per Unckel har tackat mig för mina insatser i en
            högskolestyrelse där han avvecklade allmänföreträdarna under en
            tid när riksdagen inte kunde samlas. Jag vill nu först kvittera
            detta med att hälsa Per Unckel välkommen i sin nya roll som backbencher
            i utbildningspolitiken. Entusiasmen finns kvar, och det tycker
            jag är positivt.
          </note>
          <note>
            Jag skall sedan mycket klart svara på hans frågor.
          </note>
          <note>
            Jag har inte kritiserat den borgerliga regeringen för att ha
            gjort sig skyldig till några särskilda försummelser i satsningarna
            på den tekniska utbildningen. Jag konstaterar att det är ett problem
            att vi behöver fler som satsar på teknisk utbildning. Det handlar
            då inte bara om ekonomiska resurser utan också om en attitydförändring.
          </note>
          <note>
            När det gäller de mindre och medelstora högskolorna har det funnits
            en majoritet i riksdagen för att de skall kunna få forskning på
            eget programanslag och på den vägen få ökade resurser.
          </note>
          <note>
            Det har hela tiden funnits en majoritet för detta, men tyvärr
            vek sig centern under den tid när den var beroende av det moderata
            utbildningsdepartementet.
          </note>
          <note>
            Vi ämnar återkomma till detta.
          </note>
          <note>
            Vidare vill jag på samma sätt som Carl Tham konstatera att det
            här inte har fastlagts några ramar för forskningen för kommande
            år. Det skall vi ta ställning till när vi har fått hela bilden
            klar och vi vet om det finns möjligheter att förändra de stiftelser
            som tillkom på mycket underliga vägar med medel som tillhör det
            allmänna pensionssystemet.
          </note>
          <note>
            Det är lätt att här tala om löntagarfonderna. Det kanske låter
            litet mera politiskt kontroversiellt och passar en borgerlig syn,
            men vad det handlar om är att man har tagit 30 miljarder kronor
            från pensionssystemet, dvs.. av offentliga medel, och det är det
            som jag kritiserar.
          </note>
          <note type="speaker">
            Anf. 171 PER UNCKEL (m) replik:
          </note>
          <note>
            Herr talman! Bengt Silfverstrand har alldeles rätt i att pengarna
            låg i pensionssystemet. Det har vi många gånger talat om. Det
            var de pengar som den förra regeringen dessförinnan hade stulit
            från Sveriges företag. Det är på den vägen som de har kommit,
          </note>
          <note>
            Bengt Silfverstrand. En hund är en hund, och en katt är en katt.
            Fly inte från ansvaret att det var via löntagarfonderna som forskningen
            fick en förstärkning!
          </note>
          <note>
            Jag tycker egentligen inte att Bengt Silfverstrands besvarande
            av mina frågor var speciellt lyckosamt.
          </note>
          <note>
            Jag gläder mig åt att han inte kritiserade regeringens satsning
            på teknik och naturvetenskap. Det gjorde emellertid hans chef
            och herre utbildningsministern i sin första intervju. Han kritiserade
            oss för att lägga för stor tonvikt vid detta och försumma kulturvetenskaperna.
          </note>
          <note>
            Skulle Bengt Silfverstrand i ett andra försök vilja kasta litet
            ljus över hur den socialdemokratiska politiken egentligen ser
            ut? I fråga om de mindre och medelstora högskolorna, herr talman,
            kvarstår alla mina frågor. Försök ändå, Bengt Silfverstrand, att
            ge ett litet svar på min första fråga, som lydde: Hur förstärks
            forskningen vid de mindre och medelstora högskolorna genom att
            man tar bort 1,2 miljarder?
          </note>
          <note>
            Det finns ett alldeles kristallklart uttalande från utbildningsministern
            om att han just nu ägnar all möda åt att försöka dra in forskningsstiftelserna.
            Det måste innebära att pengarna i forskningsstiftelserna dras
            in till staten och därmed bort från de mindre och medelstora högskolorna.
            Hur stärks forskningen vid dessa genom en förlust av 1,2 miljarder
            kronor?
          </note>
          <note>
            Den andra delfrågan var: Givet allt detta och en minskande utgiftsram
            för forskningen - det måste ju bli effekten av att ta bort 1,2
            miljarder totalt sett från löntagarfondsforskningen - hur kommer
            då den förstärkning vid de mindre och medelstora högskolorna som
            Bengt Silfverstrand säger sig vilja genomföra att finansieras?
            Om det skall vara någon rim och reson måste detta innebära att
            man skall ta pengar från något annat håll. Många runt om i landet
            är rasande intresserade av vem som skall betala.
          </note>
          <note type="speaker">
            Anf. 172 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Det är alldeles riktigt, Per Unckel, att en katt
            är en katt, och ett spöke är ett spöke. Det är en spökbild som
            Per Unckel målar upp när han påstår att socialdemokraterna skulle
            dra in medel från de mindre och medelstora högskolorna. Det föreligger
            inga som helst planer på detta, utan det handlar om att man skall
            undersöka möjligheterna, om riksdagen kan återfå sin demokratiska
            beslutskapacitet och förfoga över de pengar som en borgerlig regering
            har tagit från de allmänna pensionsfonderna. Det gäller att återställa
            demokratin. Då kommer det naturligtvis också att finnas utrymme
            för att satsa på de mindre och medelstora högskolorna. Det är
            bara att läsa den senaste socialdemokratiska motionen, från i
            våras. Då skall Per Unckel finna att det här handlar om mycket
            rimliga tag. Det finns, som sagt, en majoritet i
          </note>
          <note>
            Sveriges riksdag för detta.
          </note>
          <note>
            Vi står för att det inte skall finnas några A- och B-
          </note>
          <note>
            lag i högskolevärlden, utan alla skall ha lika förutsättningar
            att satsa både på grundutbildning och på forskning.
          </note>
          <note type="speaker">
            Anf. 173 MARGITTA EDGREN (fp)
          </note>
          <note>
            replik:
          </note>
          <note>
            Herr talman! Nej, Lunds dikeskörning - låt mig kalla det så -
            ger mig inte omedelbart anledning att dra in på något. Tvärtom
            ser man tydligt att det finns ett samhälle utanför som reagerar
            och som därigenom lär ut någonting. Man har i Lund också lärt
            sig något av detta. Det betyder att man i fortsättningen både
            där och på andra ställen kommer att vara bra mycket mer försiktig
            med hur man utvecklar sina antagningssystem.
          </note>
          <note>
            Jag skulle vidare vilja avliva en socialdemokratisk älsklingsmyt,
            som speciellt Bengt Silfverstrand flera gånger har tagit upp,
            nämligen att den borgerliga regeringen skulle ha missgynnat de
            nya högskolorna.
          </note>
          <note>
            Det är en myt.
          </note>
          <note>
            Budgetåret 1992/93 ökade de forskningsstödjande åtgärderna till
            sammanlagt 45 miljoner kronor.
          </note>
          <note>
            Budgetåret 1993/94 skedde en förstärkning med ytterligare 20
            miljoner kronor. Därutöver tillfördes ytterligare 40 miljoner
            till stöd för nätverk för forskning och forskarutbildning. Budgetåret
            1994/95
          </note>
          <note>
            tillförs ytterligare 40 miljoner för forskningssamarbete mellan
            de nya högskolorna och näringslivet.
          </note>
          <note>
            Några av de nya högskolorna har efter kvalitetsbedömning av universitetskanslern
            dessutom fått rätt att utfärda magisterexamen. Vi har inte satt
            någon gräns för hur långt de nya högskolorna kan nå.
          </note>
          <note>
            Snarare sporras de att bli bättre och blir därmed motiverade
            att anordna fler platser och få rätt att utfärda examina. De får
            också drivkraft och sporras att så småningom själva skapa kapacitet
            och kvalitet för forskning. Aldrig tidigare har de mindre högskolorna
            fått så mycket statligt stöd för att delta i forskningsnätverk
            och samarbete internationellt och med svenskt näringsliv.
          </note>
          <note>
            Medge äntligen, Bengt Silfverstrand, att den myt som Bengt Silfverstrand
            sprider är just en myt!
          </note>
          <note type="speaker">
            Anf. 174 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Jag vill först konstatera att det nog inte föreligger
            särskilt stora meningsskiljaktigheter mellan mig och Margitta
            Edgren när det gäller antagningssystemet. Det är bara viktigt
            att utbildningsministern gav sitt tydliga besked, så att man inte
            ger sig ut på några nya äventyr när det gäller att försämra möjligheterna
            för stora kategorier av studerande att genomföra högskoleutbildning.
          </note>
          <note>
            Därvidlag tror jag att jag i varje fall tills vidare har rätt.
          </note>
          <note>
            När det gäller de mindre och medelstora högskolorna syftade jag
            på det beslut som vi tog i våras och den proposition som kom från
            den regering som folkpartiet stödde på alla punkter och även ingick
            i. Det fanns i den propositionen klara och tydliga besked om att
            universitet och fackhögskolor skulle inriktas på längre utbildningar
            med traditionella akademiska ämnen medan de mindre och medelstora
            högskolornas framtida utveckling föreslogs skola styras mot yrkesinriktade
            utbildningar anpassade för den omgivande regionens behov.
          </note>
          <note>
            Detta beslut föranledde en mycket stark kritik.
          </note>
          <note>
            Bl.a. skrev rektorerna i ett brev i april 1994 till riksdagens
            utbildningsutskott:
          </note>
          <note>
            "Den föreslagna uppdelningen i nationella universitet och regionala
            högskolor skulle innebära en drastisk brytning med det synsätt
            som hittills legat till grund för svensk utbildningspolitik och
            som med kraft hävdats av Svenska Högskoleförbundet, där den svenska
            akademiska rektorskonferensen och de nya högskolornas rektorskonvent
            är medlemmar."
          </note>
          <note>
            Det finns alltså fog för kritiken mot att man var på väg att
            byta spår och göra en kategoriindelning i den svenska högskolevärlden
            som skulle missgynna de mindre och medelstora högskolorna. Jag
            hoppas att
          </note>
          <note>
            Margitta Edgren med det synsätt som hon nu tydligen har kommer
            att ställa sig bakom den fortsatta inriktningen, där alla skall
            vara lika.
          </note>
          <note type="speaker">
            Anf. 175 MARGITTA EDGREN (fp)
          </note>
          <note>
            replik:
          </note>
          <note>
            Herr talman! Det finns ingen samstämmighet mellan Bengt Silfverstrands
            ambition att införa centrala antagningssystem inom högskolan och
            min ambition att de som nu har getts möjlighet att använda detta
            antagningssystem, med den frihet som det innebär, skall kunna
            utveckla det. De dikeskörningar som har gjorts har ändå tillfört
            hela systemet någonting, och misstagen kommer inte att upprepas
            på andra håll - man lär sig ju. Som jag sade tidigare, måste vi
            väl utgå från att högskolan själv är en lärande organisation.
          </note>
          <note>
            Kategoriklyvningen är en myt som Bengt
          </note>
          <note>
            Silfverstrand odlar när det gäller Folkpartiets och de andra
            borgerliga partiernas inställning till de nya högskolorna. Det
            var ett diskussionsunderlag, och det har icke fattats några beslut
            om kategoriklyvning, varken på det ena eller på det andra sättet.
            De stora satsningarna på forskning, lärarutbildning och forskningsstöd
            till de nya högskolorna talar ett helt annat språk än det som
            Bengt Silfverstrand vill pådyvla Folkpartiet och de andra borgerliga
            partierna.
          </note>
          <note type="speaker">
            Anf. 176 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Några centrala antagningsregler skall inte återinföras.
            Däremot skall rättssäkerhet för studenterna återinföras i systemet.
          </note>
          <note type="speaker">
            Anf. 177 KRISTINA SVENSSON (s):
          </note>
          <note>
            Herr talman! I tisdags i frågestunden här i kammaren gav utbildningsministern
            klara besked om antagningssystemet, som det senaste replikskiftet
            refererar till. Det var bra att det klart och tydligt sades att
            det kommer att förändras, med sikte på genomförande fr.o.m. vårterminen
            1996. Jag är mycket glad över att utbildningsministern ytterligare
            strök under det beskedet i sitt anförande här i kväll.
          </note>
          <note>
            Antagningssystemet är bara en av de många frågor som en socialdemokratisk
            utbildningsminister måste ta sig an.
          </note>
          <note>
            Efter tre år med en borgerlig regering och efter tre år med en
            moderat utbildningsminister ställs nu stora förväntningar på den
            nya regeringen från högskolevärlden.
          </note>
          <note>
            I den heliga valfrihetens namn lyckades den förre utbildningsministern
            bana väg för en högskola med klart elitistiska förtecken. Inflytandet
            och insynen från såväl studenter som allmänföreträdare försvagades.
          </note>
          <note>
            Jag skall ta ett exempel.
          </note>
          <note>
            När de nya högskolestyrelserna förordnades i somras hade i princip
            samtliga politiskt förtroendevalda representanter plockats bort.
            Per
          </note>
          <note>
            Unckel underkände folkets valda representanter som lämpliga i
            högskolestyrelserna. Det var en ganska häpnadsväckande åtgärd,
            och den vittnar om brist på respekt för demokratin. En högskola
            kan inte leva innesluten i ett babelstorn.
          </note>
          <note>
            För att högskolan skall utvecklas och för att forskningsresultat
            skall kunna nyttiggöras krävs en levande dialog med omgivande
            miljö, såväl med den akademiska världen som med det omgivande
            samhället. De politiker som satt i högskolestyrelserna medverkade
            i hög grad till att den dialogen blev fruktbärande.
          </note>
          <note>
            Jag hoppas att den nye utbildningsministern snabbt kommer att
            utöka antalet styrelseledamöter, så att kopplingen till och förankringen
            i övriga samhällssektorer åter garanteras.
          </note>
          <note>
            En stor utmaning för den nya regeringen är att ta sig an den
            sociala snedrekryteringen till högre utbildning. Flera talare
            har berört detta, så jag går inte närmare in på det.
          </note>
          <note>
            Det är med stor tillfredsställelse som jag har noterat att Carl
            Tham kommer att agera för att förbättra jämställdheten inom högskolan.
            Högskolan är genomsyrad av gamla, manliga värderingar, och fast
            majoriteten av studenterna i grundutbildningen är kvinnor sållas
            de bort. Ju högre upp man kommer inom högskolevärlden, desto färre
            kvinnor finns där.
          </note>
          <note>
            Positiv särbehandling vid tjänstetillsättningar är ett sätt att
            komma åt problematiken.
          </note>
          <note>
            Undersökningar från flera universitet visar att omkring 10 %
            av de kvinnliga studenterna utsatts för sexuella trakasserier.
            Jag hoppas att den nya regeringen gör allt som står i dess makt
            för att ge studenter samma skydd som anställda har, dvs. att jämställdhetslagen
            anpassas för att omfatta även studenter.
          </note>
          <note>
            Herr talman! Låt mig slutligen ta upp frågan om fasta forskningsresurser
            till de medelstora högskolorna. Det är en nödvändighet för dessa
            högskolor att de fasta forskningsresurserna förstärks.
          </note>
          <note>
            En högskola utan forskarutbildning kan lätt stagnera, kan lätt
            bli en B-högskola. Grundutbildning och forskarutbildning är ömsesidigt
            vitaliserande, där den ena förutsätter den andra. För det omgivande
            samhället är på samma sätt tillgången till forskning en förutsättning
            för kompetensutveckling.
          </note>
          <note>
            Carl Thams inlägg i debatten här i kväll ger uttryck för att
            han har en klar insikt i det här förhållandet, och jag ser fram
            emot ett förslag - som naturligtvis kommer längre fram under året
            - om fasta forskningsresurser till de medelstora högskolorna.
          </note>
          <note type="speaker">
            Anf. 178 MARGITTA EDGREN (fp)
          </note>
          <note>
            replik:
          </note>
          <note>
            Herr talman! Jag delar Kristina Svenssons uppfattning att det
            är nödvändigt att relevanta samhällsintressen också finns representerade
            i universitetens styrelser. Det gör jag på flera grunder.
          </note>
          <note>
            Dels har jag erfarenhet av att sitta i en styrelse och tillsammans
            med riksdagskolleger där driva vissa frågor som för tillfället
            inte är opportuna, t.ex.
          </note>
          <note>
            jämställdheten. Dels har jag lärt mig mycket av jämställdhetsforskaren
            Derek Book i Amerika, som har skrivit artiklar om att ett universitet
            och en högskola måste förtjäna samhällets förtroende för att i
            längden kunna behålla sin frihet. Där tror jag också att relevanta
            samhällsintressen i styrelserna spelar en viktig roll.
          </note>
          <note>
            Social snedrekrytering tas upp i den senaste årsrapporten från
            universitet och högskolor. Man refererar där till den utredning
            som Robert Erikson och Jan O. Jonsson gjorde. Vi tror kanske att
            det är enkelt att komma till rätta med den sociala snedrekryteringen,
            men trots att man har arbetat med frågan under de senaste 25 åren
            har förändringarna varit mycket små. Utredarna menar att förändringar
            i antagningssystem, regionala högskolor och införande av komvux
            inte har haft någon nämnvärd effekt. Det är fortfarande tre dominerande
            faktorer som bestämmer rekryteringen, nämligen föräldrarnas yrke,
            utbildningsnivån i hemmet och familjeekonomin.
          </note>
          <note>
            Låt oss vara överens om att detta är ett viktigt område och att
            vi måste hantera det, även om det inte är lätt. Det finns framför
            allt inte någon enstaka knapp att trycka på.
          </note>
          <note type="speaker">
            Anf. 179 KRISTINA SVENSSON (s)
          </note>
          <note>
            replik:
          </note>
          <note>
            Herr talman! Det är ingen som har påstått att det är lätt att
            komma till rätta med det här. Vi som sitter här i kammaren och
            deltar i debatten är alla mycket väl medvetna om svårigheterna.
            Men man får inte ge upp, utan det gäller att ta krafttag. Jag
            är övertygad om att den nye utbildningsministern kommer att ägna
            mycken kraft åt detta. Jag hoppas att det tillsätts en grupp som
            kommer att jobba specifikt med den här frågan.
          </note>
          <note>
            Jag tycker också att satsningen på ett öppet universitet, kopplat
            till folkbildning, som vi hört talas om och läst om i tidningarna,
            kan göra att man hittar ingångar i problematiken. Men det är inte
            lätt - det vet vi av erfarenhet.
          </note>
          <note>
            Den första delen av Margitta Edgrens replik var märklig. Den
            fråga som jag måste ställa är: Hur kunde ni gå med på att politikerna
            slängdes ut ur högskolestyrelserna?
          </note>
          <note type="speaker">
            Anf. 180 MARGITTA EDGREN (fp)
          </note>
          <note>
            replik:
          </note>
          <note>
            Herr talman! Vem har sagt att vi har gått med på det?
          </note>
          <note type="speaker">
            Anf. 181 KRISTINA SVENSSON (s)
          </note>
          <note>
            replik:
          </note>
          <note>
            Herr talman! Det var ju ett mycket intressant svar.
          </note>
          <note>
            Rättsfrågor
          </note>
          <note type="speaker">
            Anf. 182 GUN HELLSVIK (m):
          </note>
          <note>
            Herr talman! När den borgerliga regeringen tillträdde i oktober
            1991 framgick det tydligt av regeringsförklaringen att vi lade
            stor vikt vid att bryta utvecklingen mot allt fler brott för att
            öka allas trygghet i samhället. Vår regeringsförklaring gav konkreta
            besked om åtgärder som skulle vidtas för att öka rättstryggheten.
            Det är med stolthet som jag i dag kan konstatera att vi uppfyllt
            alla löften vi gav och litet till.
          </note>
          <note>
            De förändringar vi genomfört har nästan undantagslöst mött motstånd
            från socialdemokraterna.
          </note>
          <note>
            Den renovering av en förfallen kriminalpolitik som vi steg för
            steg genomfört behöver fullföljas. Därför kan jag inte låta bli
            att oroa mig för vad som skall hända under denna regeringsperiod.
            Motståndet mot våra reformer och den brist på engagemang och visioner
            inom kriminalpolitiken som är så märkbar i
          </note>
          <note>
            Socialdemokraternas regeringsförklaring är grunden för min oro.
          </note>
          <note>
            För Moderata samlingspartiet är kampen mot narkotika oeftergivlig.
            När vi drev igenom ett totalförbud mot narkotika röstade Socialdemokraterna
            emot detta. Våra regler har nu varit i kraft i litet mer än ett
            år, och vi kan redan se den självklara effekten -
          </note>
          <note>
            fler unga människor fångas upp på ett tidigt stadium.
          </note>
          <note>
            Många människor förskonas därmed från att bli framtida offer
            för narkomaners brott.
          </note>
          <note>
            Trots det självklara i vår narkotikapolitik uttalade den nuvarande
            statsministern i valrörelsen, att han och jag alltid har haft
            olika uppfattning i fråga om narkotikapolitik. Regeringsförklaringen
            innehöll inte heller ett ord om kampen mot narkotika.
          </note>
          <note>
            Justitieminister Laila Freivalds har i och för sig sagt att den
            svenska narkotikapolitiken inte skall förändras, men när hon i
            en DN-intervju säger sig inte tro "att liberaliseringstendenserna
            som dykt upp på kontinenten har någon möjlighet att slå igenom
            här"
          </note>
          <note>
            är det aningslöst och oroande. Vi svenskar är inte annorlunda
            än andra, och om vi inte dagligen och stundligen bekämpar liberaliseringstendenserna
            så kommer vi att förlora kampen.
          </note>
          <note>
            När Socialdemokraterna i början av 1980-talet införde obligatorisk
            halvtidsfrigivning skedde detta för att hålla kostnaderna för
            kriminalvården nere. Att kriminaliteten ökade var en av oss moderater
            förutsedd effekt och en grund för att vi motsatte oss förslaget.
            I och med att vi kom i regeringsställning fick vi möjlighet att
            riva upp den socialdemokratiska reformen och återinföra en fakultativ
            tvåtredjedelsfrigivning. Effekterna har inte uteblivit.
          </note>
          <note>
            Det finns ett direkt samband mellan den kraftiga nedgången av
            bank- och postrån och den längre tid som brottslingen i dag vistas
            i fängelse. I olika sammanhang har justitieminister Laila Freivalds
            påstått att vår lagändring, som hennes partikolleger gick emot
            i riksdagen, egentligen är hennes förslag och inte aktuellt att
            ändra. För att uttrycka det vänligt kan jag säga att jag blev
            konfunderad över hennes uttalande.
          </note>
          <note>
            När Laila Freivalds avgick som justitieminister
          </note>
          <note>
            1991 fanns det ett förslag som gick ut på att halvtidsfrigivningen
            skulle slopas utan att vi skulle ha fler på våra fängelser. Var
            och en kan då förstå att halvtidsfrigivningen skulle ersättas
            med en annan form av frigivning, nämligen frigivningspermission.
          </note>
          <note>
            Så var det med likheten mellan Laila Freivalds och mitt förslag.
          </note>
          <note>
            Vad gäller Laila Freivalds uttalande att de nu gällande reglerna
            om fakultativ tvåtredjedelsfrigivning skall bestå hade jag önskat
            att få höra Laila Freivalds förklara hur detta går ihop med vad
            som sägs i den socialdemokratiska kriminalpolitiska stategi som
            redovisades i somras.
          </note>
          <note>
            Enligt denna skall den villkorliga frigivningen vara obligatorisk,
            vilket bl.a. innebär att betydelsen av att sköta sig under fängelsevistelsen
            minskar. Där talas också om att minska den tid som de dömda tillbringar
            direkt på anstalt. Kombinera detta med socialdemokraternas krav
            på minskade anslag till kriminalvården, och det blir uppenbart
            att
          </note>
          <note>
            Socialdemokraterna tänker urholka tvåtredjedelsreformen.
          </note>
          <note>
            I den socialdemokratiska regeringsförklaringen sägs att humaniteten
            i kriminalvården skall återupprättas. Det har också poängterats
            av Laila
          </note>
          <note>
            Freivalds i olika intervjuer, och det antyds i olika sammanhang
            att upproret på Tidaholmsfängelset beror på den borgerliga kriminalpolitiken.
            Laila
          </note>
          <note>
            Freivalds borde ha varit här i kväll för att ge oss svar på frågan
            vad upproren på samma anstalt vid mitten av 1970- och 80-talen
            berodde på, eftersom det vid dessa tidigare tillfällen var den
            socialdemokratiska kriminalpolitiken som gällde.
          </note>
          <note>
            I den av mig tidigare åberopade DN-intervjuen säger Laila Freivalds
            att trots att fängelsetiden kan användas för att förebygga brott
            har utvecklingen inte gått framåt. Som exempel nämner hon effektiva
            behandlingsmetoder, som måste tas i bruk för män som misshandlar
            kvinnor. Samtidigt med DN-
          </note>
          <note>
            intervjun fanns i Expressen en artikel om Jan-Erik som under
            de borgerliga regeringsåren dömts till fängelse. Han hade deltagit
            i projekt Frideborg under sin tid på Norrköpingsanstalten och
            ansågs nu fungera i sin relation till sambon, den blivande hustrun.
            Jan-
          </note>
          <note>
            Erik säger: "Jag är dömd tidigare, men då har dom och straff
            inte medfört någon eftertanke. Det har bara varit ´tack och adjö
            och ut´."
          </note>
          <note>
            Lägg till detta att det var jag och inte min företrädare som
            initierade Fängelseutredningen, som bl.a. syftar till att förbättra
            möjligheterna att ge fängelsevistelsen ett vettigt innehåll.
          </note>
          <note>
            En första förutsättning för en vettig verksamhet på våra fängelser
            är narkotikafrihet. För detta finns ett färdigt av Lagrådet granskat
            förslag. Jag undrar därför naturligtvis när regeringen kommer
            att fatta beslut om en proposition i enlighet med den tidigare
            regeringens förslag.
          </note>
          <note>
            Jag hade sett fram emot att få svar på mina frågor och att få
            ta del av Laila Freivalds visioner avseende en fortsatt utveckling
            av kriminalpolitiken för allas trygghet i samhället. Men det är
            tydligen så att jag och andra får vänta, eftersom Laila Freivalds
            tagit tillbaka sin anmälan att delta i kvällens debatt.
          </note>
          <note type="speaker">
            Anf. 183 ALICE ÅSTRÖM (v):
          </note>
          <note>
            Herr talman! För två veckor sedan läste jag en intervju med den
            nya justitieministern där hon sade att det inte fanns någon större
            skillnad mellan socialdemokratisk kriminalpolitik och den kriminalpolitik
            som den borgerliga regeringen bedrev.
          </note>
          <note>
            Men både jag och ministern måste ju veta att när
          </note>
          <note>
            Moderaterna övertog ansvaret för kriminalvården så innebar det
            en inriktning med övergång från vård till straff. Det gällde att
            låsa in så många som möjligt, och Sverige blev ett av de länder
            i världen som procentuellt sett har flest intagna. Jag anser att
            vi nu måste gå tillbaka till en human vård- och behandlingsinriktad
            kriminalpolitik, som söker alternativ till inlåsning, och att
            de som vi låser in får en adekvat behandling. Sverige var länge
            känt som ett föregångsland i sina strävanden att humanisera kriminalvården
            och i sina strävanden att söka alternativ till frihetsberövande.
          </note>
          <note>
            Samhällstjänst, kontraktsvård och elbojor är alternativ som har
            införts, men detta bör utvecklas vidare. Arbetet med att ta fram
            även andra alternativ måste intensifieras. Fängelse som påföljd
            är det sämsta och dyraste alternativet. Det är beklagligt att
            utvecklingen mot bättre alternativ har gått så sakta, och efter
            Laila Freivalds uttalande ser det ut som om det kommer att fortsätta
            i denna lugna takt.
          </note>
          <note>
            Det vi dag kan konstatera är att våra fängelser till stor del
            är fyllda av socialt handikappade människor, som har stulit, misshandlat
            eller begått alkohol- eller narkotikarelaterade brott.
          </note>
          <note>
            Frihetsstraffets skador på individen är väl dokumenterade. Samhällets
            syn på frihetsberövande som ett allvarligt brott framgår av att
            enligt brottsbalken olaga frihetsberövande kan ge upp till tio
            års fängelse. Att förvara brottslingar i fängelse är mycket kostsamt.
            Skillnaden mellan fängsligt förvar och frivård är hundratusentals
            kronor per år och individ - förutom kostnaden för en större återfallsfrekvens
            i brottslighet med fängelse som påföljd.
          </note>
          <note>
            Herr talman! En ny och växande grupp internerade är de psykiskt
            sjuka. Konsekvensen av den lagförändring som beslutades våren
            1991 om en striktare definition av begreppet "psykisk störning"
          </note>
          <note>
            har medfört att antalet psykiskt störda som får avtjäna fängelsestraff
            i dag ökar. Att antalet psykiskt störda som är föremål för kriminalvården
            ökar är delvis ett resultat av den ofullständiga reform som avvecklingen
            av institutionerna för psykiskt sjuka inneburit.
          </note>
          <note>
            Reformen är ofullständig därför att man inte har gett dessa människor
            förutsättningar att klara ett värdigt liv ute i samhället.
          </note>
          <note>
            Dessa förhållanden innebär en större påfrestning på kriminalvården,
            när det gäller både utbildning av personal och utveckling av vård
            och behandling. Som exempel kan jag nämna att en undersökning
            av Mc
          </note>
          <note>
            Lellan om behandlingsmetoder för intagna med drogoch alkoholproblem
            gett resultatet att det behandlingsprogram som visat sig vara
            bra för majoriteten av narkotikamissbrukare inte bara var verkningslöst
            utan försämrade tillståndet för dem som även hade en djup psykisk
            sjukdom.
          </note>
          <note>
            Det är beklagligt att den nya regeringen tydligen skall fortsätta
            inlåsningen. Min och Vänsterpartiets förhoppning har varit att
            vi gemensamt skulle kunna vrida kriminalpolitiken rätt.
          </note>
          <note>
            Herr talman! Ungdomar i fängelse är ett misslyckande. Inte tänker
            väl justitieministern godta den proposition som ligger i justitieutskottet
            och som skulle medföra en skärpning av lagen, så att färre ungdomar
            tas om hand inom socialtjänsten? Den gamla regeringen, som justitieministern
            har sagt sig stödja, har lagt ett ganska tajt förslag, som jag
            inte kan se ger något utrymme för socialtjänsten att kunna ge
            adekvat och lämplig behandling. Det skall nu gå så fort att individuella
            hänsyn blir omöjliga att ta.
          </note>
          <note>
            Vänsterpartiet ser det som inhumant och som en inriktning mot
            ett strafftänkande när man i detta sammanhang så intensivt markerar
            legaliteten och likheten inför lagen. Det är unga människor det
            gäller, och här bör samhället i första hand satsa på vård och
            behandling.
          </note>
          <note>
            Fängelsestraff måste ses som ett samhälleligt misslyckande. Fängelserna
            har i dag inga resurser att behandla eller vårda unga brottslingar.
            De förändringar som nu föreslås leder till ett ökat antal unga
            i fängelse som kommer att stå utan sådan hjälp.
          </note>
          <note>
            Dessa resurser finns, även om de är knappa, inom den sociala
            institutionsvården. Det är därför som unga brottslingar skall
            ges behandling inom socialtjänsten.
          </note>
          <note>
            Herr talman! Jag skall sedan ta upp en fråga som ligger litet
            vid sidan av men som är väldigt aktuell i dag. Berith Eriksson
            från Vänsterpartiet, frågade i december förra året Birgit Friggebo
            vilka åtgärder regeringen på kort och på litet längre sikt var
            beredd att vidta för dem som hade tagits i förvar enligt utlänningslagen,
            så att dessa inte skulle placeras i häkten och polisarrester.
            Det är en skam för ett samhälle som gör anspråk på att vara civiliserat
            att iförvartagna vuxna som inte har begått något annat brott än
            att söka skydd undan förföljelse placeras i häkten och polisarrester,
            där de i de flesta fall behandlas på samma sätt som de häktade.
            Vi har nu två kvällar i rad på TV:s Aktuellt kunnat se reportage
            som visar att just nu sitter 20 personer som tagits i förvar på
            Kronobergshäktet. När kommer denna kränkande behandling av skyddssökande
            människor att upphöra? Jag och Vänsterpartiet anser att det är
            nödvändigt att snarast införa en lagregel som förbjuder att vuxna
            asylsökande som tagits i förvar placeras i häkten eller polisarrester.
            Jag förutsätter att regeringen omedelbart tar itu med den frågan.
          </note>
          <note type="speaker">
            Anf. 184 GUN HELLSVIK (m) replik:
          </note>
          <note>
            Herr talman! Det är intressant att Alice Åström från Vänsterpartiet
            och jag från Moderata samlingspartiet står här och ställer frågor
            till regeringen. Men det finns ingen representant för regeringen
            eller för det socialdemokratiska partiet som anser att rättsfrågorna
            är så viktiga att det finns skäl att nu vara närvarande i kammaren.
          </note>
          <note>
            Men även Alice Åström och jag har litet olika uppfattningar,
            varför det finns skäl även för oss att föra en viss diskussion.
          </note>
          <note>
            Jag noterade att Alice Åström prisade den gamla socialdemokratiska
            kriminalpolitiken. Jag tycker då att det finns skäl att poängtera
            att under de 40 år som dominerades av den gamla socialdemokratiska
            kriminalpolitiken hade vi en ökning av kriminaliteten i Sverige
            med 500 %.
          </note>
          <note>
            Den som vill fortsätta med en sådan politik har inte särskilt
            stora känslor för våra presumtiva brottsoffer.
          </note>
          <note type="speaker">
            Anf. 185 ALICE ÅSTRÖM (v) replik:
          </note>
          <note>
            Herr talman! I dag finns det ingen kriminologisk forskning som
            visar att just hårdare straff skulle leda till en minskad brottslighet.
          </note>
          <note>
            Man skall verkligen ta hänsyn till brottsoffren. Det är en av
            de viktiga frågorna under denna mandatperiod.
          </note>
          <note>
            En sak som man kan göra för att minska antalet brottsoffer är
            att man ser till att de kriminella får vård och behandling, så
            att de inte återfaller till kriminalitet efter fängelsevistelsen.
          </note>
          <note>
            Jag är helt överens med Gun Hellsvik om att det är mycket synd
            att justitieministern inte finns här i dag och kan ge oss svar
            på de frågor som vi har.
          </note>
          <note type="speaker">
            Anf. 186 GUN HELLSVIK (m) replik:
          </note>
          <note>
            Herr talman! Vi skall ha klart för oss att det trots allt är
            en mycket liten del av dem som begår brott som hamnar i fängelse.
            De flesta får helt andra påföljder. Det handlar till en mycket
            stor del om personer som har varit föremål för en mängd andra
            åtgärder innan de över huvud taget hamnade i fängelse.
          </note>
          <note>
            Det som jag genomförde under den förra mandatperioden, med fullt
            stöd av de övriga borgerliga partierna, bör visa att vi verkligen
            är ute efter att finna bättre metoder. Det var den borgerliga
            regeringen som införde den elektroniska övervakningen. Den hade
            Laila Freivalds kunnat införa tidigare. Det fanns ett sådant förslag,
            men man motsatte sig genomförandet. Jag såg däremot till att vi
            mycket snabbt fick igenom en elektronisk övervakning.
          </note>
          <note>
            Vi måste vara klara över att en mycket stor del av dem som sitter
            i våra fängelser är människor som de presumtiva brottsoffren behöver
            skyddas mot.
          </note>
          <note type="speaker">
            Anf. 187 ALICE ÅSTRÖM (v) replik:
          </note>
          <note>
            Herr talman! Jag skall ge Gun Hellsvik en eloge för att hon införde
            en elektronisk övervakning. Varje alternativ till fängelse är
            en utveckling framåt.
          </note>
          <note>
            Gun Hellsvik säger också att det finns vissa brottslingar som
            vi i dag måste ha inlåsta. Det har skett en mycket stor ökning
            av antalet brottslingar på de slutna anstalterna under Gun Hellsviks
            tid. De säkerhetsåtgärder som man har vidtagit för dessa människor
            på fängelset kommer att skapa ännu farligare brottslingar.
          </note>
          <note>
            Den dagen dessa människor lämnar fängelset riskerar vi att få
            brottsoffer som råkar mycket mer illa ut. Därför är det så viktigt
            att man på fängelserna nu verkligen sätter i gång ett intensivt
            arbete med behandling för dessa människor, att man gör individuella
            behandlingsplaner och att man inte låter några försök vara oprövade.
          </note>
          <note type="speaker">
            Anf. 188 ROLF ÅBJÖRNSSON (kds):
          </note>
          <note>
            Herr talman! Sverige har under den gångna mandatperioden tagit
            sig igenom sin värsta ekonomiska kris i modern tid, kanske någonsin.
            1992
          </note>
          <note>
            uppgick konkurserna till drygt 22 000. Det kan jämföras med antalet
            konkurser under 70- och 80-
          </note>
          <note>
            talen som pendlade mellan 4 000 och 8 000 per år.
          </note>
          <note>
            1994 kommer konkurserna sannolikt att stanna på ca
          </note>
          <note>
            15 000.
          </note>
          <note>
            Krisen har makroekonomiska orsaker som går tillbaka till strukturella
            problem, konstituerade under tiden efter mitten av 1960-talet.
            De välståndsskapande institutionerna, regelverket som bestämmer
            mänsklig samverkan, har gradvis eroderats, så att vi i dag, med
            professor Johan Myhrman på Handelshögskolan i
          </note>
          <note>
            Stockholm, kan tala om en förstenad ekonomi.
          </note>
          <note>
            År 1993 bröts den stigande konkurstrenden, och
          </note>
          <note>
            1994 är konkurserna i kraftigt avtagande. När det gäller konkurser
            som berör anställda och som sålunda innefattar rörelser är minskningen
            på årsbasis troligen över 50 %. Den akuta krisen på företagsnivå
            är således över. Nu gäller det att vårda uppgången och medverka
            till att utveckla det svenska näringslivet, framför allt små och
            medelstora företag, vilka i modern tid nästan har slagits ut.
            Vår uppgift därutöver är att lösa statens akuta ekonomiska problem,
            om vi skall återfå en välståndsskapande industrination.
          </note>
          <note>
            Krisen har blottlagt många ofullkomligheter i vårt ekonomiska
            system. Vi har i vårt land fått in en allvarlig ekonomisk kriminalitet
            som vi tidigare har varit nästan helt förskonade ifrån. I det
            svenska näringslivet opererar personer och organisationer som
            har det sönderfallande rättssystemet som affärsidé.
          </note>
          <note>
            Genom dessa aktörer undandras den offentliga sektorn miljardvärden.
            Konkurrensförhållanden snedvrids.
          </note>
          <note>
            Våld och irreguljära indrivningsmetoder frodas, och ytterst undandras
            delar av samhället all demokratisk kontroll.
          </note>
          <note>
            I slutet av 80-talet var kampen mot den ekonomiska brottsligheten
            i det närmaste obefintlig.
          </note>
          <note>
            Genom riksdagens justitieutskott har missförhållanden fr.o.m.
            1991 uppmärksammats, och aktiva åtgärder har vidtagits för att
            komma till rätta med dem. På riksdagens bord ligger i dag riksdagens
            revisorers förslag till insatser mot den ekonomiska brottsligheten.
            Revisorerna har enligt min mening gjort en föredömlig genomgång
            av rättssamhällets tillkortakommanden beträffande den ekonomiska
            brottsligheten, och förslagen till förbättringar är kraftfulla
            och adekvata. Det finns anledning att återkomma till revisorernas
            rapport efter utskottsbehandlingen. I denna allmänna debatt skulle
            jag emellertid vilja peka på några mera övergripande fenomen av
            vikt för att motverka illojala beteenden i näringslivet.
          </note>
          <note>
            I en fri marknadsekonomi bygger handeln med varor och tjänster
            på frivilliga avtal som grundas på förtroende parterna emellan.
            Rättsordningen med sina rättsregler och reglerande tvång via poliser,
            domstolar och kronofogdemyndigheter utgör endast ett marginellt
            inslag för att upprätthålla rättsordningens giltighet. Rättsordningen
            eller rättsreglerna gäller därför att människorna anser att de
            gäller. Detta är en socialpsykologisk förklaring till rättsregelns
            giltighet.
          </note>
          <note>
            Om inte en rättsregel bärs upp av det allmänna rättsmedvetandet
            kan man säga att den inte finns.
          </note>
          <note>
            Detta filosofiska resonemang för jag fram som en grund för att
            understryka vikten av att lagstiftaren, dvs. riksdagen, lägger
            sig vinn om att stifta lagar som vi bedömer att bärande lager
            av befolkningen kommer att acceptera. På sikt går det nämligen
            inte att lagstifta mot folkviljan. Framför allt utgör rättsregler,
            som anses orättfärdiga, en utmärkt grogrund för ekonomisk brottslighet.
            Det är samhällssolidariteten hos medborgarna - vare sig dessa
            är arbetstagare, arbetsgivare eller företagare - som utgör det
            avgörande momentet för att motverka ekonomisk kriminalitet. Med
            endast poliser, kronofogdar, taxeringsinspektörer och domstolar
            samt fängelser kommer man aldrig att kunna genomdriva en reglering
            som är i strid med människornas uppfattning, hur vällovlig regleringen
            än är sett ur en teknisk övergripande samhällssynvinkel.
          </note>
          <note>
            Jag skulle vilja påstå att man under 1993 började skönja en vilja
            ute i det etablerade näringslivet att aktivt medverka till en
            sanering och uppstramning av affärslivets villkor. Devisen "en
            marknadsekonomi med etik" rotade sig, särskilt efter det att ledande
            nationalekonomer hade visat att inget är mer välståndsskapande
            än en fri marknadsekonomi med ett minimum av transaktionskostnader,
            dvs. kostnader för att säkerställa träffandet av avtal och deras
            genomförande. Transaktionskostnaderna i den amerikanska ekonomin
            uppgår enligt uppgift i dag till över 50 % av det totala produktionsvärdet.
          </note>
          <note>
            Vi måste under innevarande mandatperiod bygga vidare på de tendenser
            till samförstånd, samverkan och samhällssolidaritet som i dag
            kan skönjas ute i näringslivet. Demagogi, konfrontation och särintressen
            som exploaterar det allmännas bästa måste elimineras. Ett stort
            mått av oegennytta måste in i detta hus om vi varaktigt skall
            restaurera Sverige, både som industri- och handelsnation och som
            ett land som kan ge sina medborgare den livskvalitet som de åstundar.
          </note>
          <note>
            (forts. prot. 13)
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1994/95:17 Oskäliga avtalsvillkor m.m. Införlivande med svensk
            rätt av EG:s direktiv om oskäliga avtalsvillkor i konsumentförhållanden
          </note>
          <note>
            1994/95:37 Lag om upphävande av lagen (1992:1776)
          </note>
          <note>
            om samordning av systemen för social trygghet när personer flyttar
            inom Europeiska ekonomiskasamarbetsområdet (EES)
          </note>
          <note>
            1994/95:49 Reformerad löneexekution och målhantering hos kronofogdemyndigheten
          </note>
          <note>
            1994/95:58 Uthyrning och utlåning av upphovsrättsligt skyddade
            verk, m.m.
          </note>
          <note>
            1994/95:59 Översyn av varumärkeslagen m.m.
          </note>
          <note>
            Madridsystemet
          </note>
          <note>
            8 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 19 oktober
          </note>
          <note>
            1994/95:77 av Juan Fonseca (s) till statsrådet Leif
          </note>
          <note>
            Blomberg om behandlingen av asylsökande i väntan på beslut om
            utvisning
          </note>
          <note>
            1994/95:78 av Nils T Svensson (s) till justitieministern om redovisning
            av anställningsvillkoren för bolagsdirektörer m.fl.
          </note>
          <note>
            1994/95:79 av Elving Andersson (c) till miljöministern om norsk
            oljeprospektering i
          </note>
          <note>
            Skagerrak
          </note>
          <note>
            den 20 oktober
          </note>
          <note>
            1994/95:80 av Åke Carnerö (kds) till försvarsministern om förvar
            av militära vapen
          </note>
          <note>
            1994/95:81 av Åke Carnerö (kds) till miljöministern om strandstädning
            i kustkommuner
          </note>
          <note>
            1994/95:82 av Dan Ericsson (kds) till arbetsmarknadsministern
            om sysselsättningen i byggsektorn
          </note>
          <note>
            1994/95:83 av Eskil Erlandsson (c) till kommunikationsministern
            om obligatoriska passagerarlistor för färjor
          </note>
          <note>
            1994/95:84 av Inger Lundberg (s) till statsrådet
          </note>
          <note>
            Jörgen Andersson om åtgärder mot segregerat boende
          </note>
          <note>
            9 § Kammaren åtskildes kl. 19.33.
          </note>
          <note>
            Förhandlingarna leddes av tredje vice talmannen från sammanträdets
            början t.o.m. 6 § anf. 19 (delvis), av förste vice talmannen därefter
            t.o.m. anf. 59
          </note>
          <note>
            (delvis), av andre vice talmannen därefter t.o.m. anf. 85
          </note>
          <note>
            (delvis), av tredje vice talmannen därefter t.o.m. anf. 134
          </note>
          <note>
            (delvis), av förste vice talmannen därefter t.o.m. anf. 175
          </note>
          <note>
            (delvis) och av tredje vice talmannen därefter till sammantädets
            slut.
          </note>
        </div>
      </body>
    </text>
  </TEI>
</teiCorpus>
